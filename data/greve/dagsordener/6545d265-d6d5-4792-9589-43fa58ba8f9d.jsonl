{"document_id": "6545d265-d6d5-4792-9589-43fa58ba8f9d", "committee": "Skole-, Børne- og Ungeudvalget", "meeting_date": "2022-05-31T08:15:00+02:00", "section_type": "html_fragment", "section_title": "Godkendelse af dagsorden", "case_number": "21-014470", "agenda_index": 0, "text": "Beslutning Godkendt. Fremstilling Sagsprocedure Skole-, Børne- og Ungeudvalget. Resume Godkendelse af dagsorden for mødet den 31. maj 2022. Indstilling Center for Politik, Organisation & Borgerbetjening indstiller, at dagsordenen godkendes.", "source_path": "data/greve/raw_dagsordener/Skole-, Børne- og Ungeudvalget_2022-05-31T08:15:00+02:00_6545d265-d6d5-4792-9589-43fa58ba8f9d.json"}
{"document_id": "6545d265-d6d5-4792-9589-43fa58ba8f9d", "committee": "Skole-, Børne- og Ungeudvalget", "meeting_date": "2022-05-31T08:15:00+02:00", "section_type": "html_fragment", "section_title": "Godkendelse af reviderede styrelsesvedtægter på dagtilbudsområdet efter høring", "case_number": "21-007532", "agenda_index": 1, "text": "Beslutning 1, 2 og 3 anbefales med en bemærkning om, at rammerne for opstilling til bestyrelsen mellem basistilbud og almentilbud præciseres inden byrådsbehandlingen. Fremstilling Sagsprocedure Skole-, Børne- og Ungeudvalget, Økonomiudvalget og Byrådet. Resume Greve Kommune skal ifølge dagtilbudsloven fastsætte styrelsesvedtægter for de kommunale dagtilbud. De nuværende vedtægter for de kommunale distrikter og dagplejen er ikke længere tidssvarende, og derfor er der behov for en revidering heraf. De reviderede vedtægter har været i høring blandt de berørte bestyrelser og MED-organisationen. På baggrund heraf er der foretaget justeringer, som er indarbejdet i de reviderede styrelsesvedtægter, der skal endeligt godkendes. Indstilling Center for Dagtilbud & Skoler indstiller, 1. at den reviderede styrelsesvedtægt for kommunale distrikter godkendes med de ændringer, der fremgår af sagen, 2. at den reviderede styrelsesvedtægt for den kommunale dagpleje godkendes med de ændringer, der fremgår af sagen, 3. at de reviderede styrelsesvedtægter træder i kraft med tre måneders varsel, fra byrådets endelige beslutning, til den 1. oktober 2022. Sagsbeskrivelse Styrelsesvedtægterne for Greve Kommunes kommunale dagtilbudsdistrikter og Greve Kommunes dagpleje er fra oktober 2014. Der er sket en række ændringer siden, og derfor har administrationen gennemgået vedtægterne med henblik på en opdatering og større ensartning mellem de to sæt styrelsesvedtægter. Skole- og Børne- og Ungeudvalget besluttede den 15. marts 2022 at sende udkast til reviderede styrelsesvedtægter for kommunale distrikter og dagplejen i høring blandt forældrebestyrelserne og MED- organisationen. Der er indkommet tre høringssvar: Et samlet høringssvar fra forældrebestyrelserne i Distrikt Syd og Distrikt Nord; et fra Lokal-Med i Distrikt Nord; og et fra Område-Med. Høringssvarene er vedlagt i sin fulde længe, og der er vedlagt et høringsnotat, som sammenfatter input, og som er ledsaget af administrationens anbefalinger. Nedenfor skitseres først de af administrationen forslåede ændringer af styrelsesvedtægterne og baggrunden herfor, som også fremgik af sagen, der blev sendt i høring. Ændringer i styrelsesvedtægten for kommunale distrikter Baggrund for ændringer I § 2 er ordet \"mål\" erstattet af \"prioriterede indsatser\". Ændringen følger af en ændring af dagtilbudsloven. Kommunalbestyrelsen må alene sætte rammer og prioriterede indsatser, som understøtter dagtilbuddenes arbejde med formålsparagraffen, den styrkede pædagogiske læreplan og en sammenhængende børnepolitik. I § 2 er forældrebestyrelsens sammensætning stillet op i oversigtsform og det er angivet, hvem der er stemmeberettiget. Ændringen er foretaget for at gøre det mere tydeligt, hvem der kan vælges til forældrebestyrelsen, og hvem der har stemmeret. I § 2 er det tilføjet, at der kan vælges én forældrerepræsentant for basisgrupperne blandt forældre med børn i basisgrupperne i distriktet. Det har været et ønske fra forældre med børn i basisgrupperne at være repræsenteret i bestyrelsen. Desuden fremgår det i dagtilbudsvejledningen, at denne gruppes forældre så vidt muligt bør være repræsenteret i bestyrelsen for at tilgodese disse børn og familiers særlige behov. Ifølge vejledningen bør kommunalbestyrelsen derfor tage hensyn til dette ved udarbejdelse af vedtægten. I § 2 fremgår det nu, at der er to medarbejderrepræsentanter i en distriktsbestyrelse. Dette har konsekvens for valghandlingen i § 3. I de nuværende vedtægter fremgår det, at der er en medarbejderrepræsentant fra hver institution i distriktsbestyrelsen, men at kun to af disse har stemmeret. Praksis har dog været, at der ikke har været en medarbejderrepræsentant fra samtlige institutioner i bestyrelsen. Derfor ændres dette til, at det er de to medarbejdere med stemmeret, som har sæde i bestyrelsen. I § 3 er valget af de forskellige grupper blevet delt op og behandles under hver sin overskrift: Forældrerepræsentanter, forældrerepræsentant fra basisgrupperne (ny), medarbejdere og pædagogiske ledere. Valget af henholdsvis forældrerepræsentanter, forældrerepræsentant fra basisgrupperne, medarbejdere og pædagogiske ledere foregår ikke helt på samme måde. Derfor er beskrivelsen af valghandlingerne delt op for at skabe større overblik og forståelse. I § 3, under valg af forældrebestyrelsesrepræsentanter, fremgår det nu, at valget kan ske elektronisk, ligesom det fremgår, at valgperioden påbegyndes umiddelbart efter det konstituerende møde. Ved at tilføje, at valghandlingen kan ske elektronisk, gives der en større fleksibelt i forbindelse med valghandlingen. Det er også i overensstemmelse med den praksis, der har været i forbindelse ved de sidste valg. I § 3 er der slettet et afsnit om ”Ved første valg til nyt distrikt” . Afsnittet vurderes at være irrelevant og forvirrende, da det er en reminiscens fra dengang, Greve Kommune havde flere distrikter, som blev nedlagt/sammenlagt. I § 4, om valgbarhed og valgret, er det blevet tydeliggjort, hvilke forældre der er valgbare. Formuleringen, om hvilke forældre der er valgbare, følger nu dagtilbudsvejledningens formulering i forhold til, hvem man kan betegne som forældre. I § 4 fremgår det nu, at medarbejdere ansat i distriktets institutioner ikke er valgbare som forældrerepræsentanter i distriktsbestyrelsen. Baggrunden for ændringen er, at et distrikt er at sammenligne med en institution med flere enheder, ifølge dagtilbudsloven. Det betyder, at medarbejderen ikke på én og samme tid kan være ansat som medarbejder i en enhed under institutionen (distriktet) og samtidig være forældrerepræsentant i selv samme. I § 6 er det tilføjet, at også repræsentanter for Børnerådet skal vælges af og blandt forældrerepræsentanterne i bestyrelsen. Tidligere har det alene fremgået, at formand og næstformand vælges blandt forældrerepræsentanterne i bestyrelsen. I § 6 er det slettet, at bestyrelsen ved underskrift skal bekræfte, at de er indforstået med tavshedspligten. Til sætningen, ”Bestyrelsen er omfattet af forvaltningslovens regler om tavshedspligt...” , er det tilføjet, at bestyrelsen som hovedregel ikke kan behandle personsager. Det er ikke påkrævet at få bekræftet tavshedspligten med underskrift, og det har hidtidig været praktiseret forskelligt. I stedet anvendes formuleringen fra Skolestyrelsesvedtægten: Bestyrelsen er omfattet af forvaltningslovens regler om tavshedspligt \" og kan som hovedregel ikke behandle personsager. Dog har bestyrelsen ret til at blive orienteret under lukket møde, om ledelsens håndtering af sager af principiel betydning for institutionens virksomhed.” I § 7 er det præciseret, at det er forældrerepræsentanter og medarbejderrepræsentanter, der har stemmeret, og at den pædagogiske leder deltager i bestyrelsens møder uden stemmeret. Der er foretaget mindre ændringer som følge af de præciseringer, der er til, hvem der er stemmeberettigede, jf. ændringer i § 2. I § 7 er det tilføjet, at bestyrelsen ud over offentlighedsloven også er omfattet af forvaltningsloven og reglerne i persondataforordningen (GDPR). Eftersætningen, om at bestyrelsen i sin forretningsorden kan beslutte at referaterne kun skal være tilgængelige for bestyrelsen eller distriktslederen, slettes. Det er vigtigt at henlede bestyrelsernes opmærksomhed på, at de er en del af den offentlige forvaltning, og at der fx kan begæres aktindsigt i deres referater, dokumenter og kommunikation. Ligesom de er omfattet af reglerne for håndtering af personfølsomme oplysninger. Det ligger i forlængelse af ovenstående, ligesom referaterne kan have generel interesse for forældre med børn i distriktet. § 8 er opdateret med bestyrelsens minimumskompetencer, som de fremgår af dagtilbudsloven. Afsnittet om bestyrelsens kompetencer og opgaver er opdateret, så det følger dagtilbudsloven med de seneste ændringer, ligesom distriktslederens rolle for at understøtte dette er opdateret. Ændringer i styrelsesvedtægten for dagplejen Baggrund for ændringer I § 2 er ordet \"mål\" erstattet af \"prioriterede indsatser\". Ændringen følger af en ændring af dagtilbudsloven. Kommunalbestyrelsen må alene sætte rammer og prioriterede indsatser, som understøtter dagtilbuddenes arbejde med formålsparagraffen, den styrkede pædagogiske læreplan og en sammenhængende børnepolitik. I § 2 er forældrebestyrelsens sammensætning stillet op i oversigtsform, og det er angivet, hvem der er stemmeberettiget. Ændringen er foretaget for at gøre det mere tydeligt, hvem der kan vælges til forældrebestyrelsen, og hvem der har stemmeret. I § 3 er valget af de forskellige grupper blevet delt op og behandles under hver sin overskrift: Forældrerepræsentanter, medarbejder og dagplejepædagog. Valget af henholdsvis forældrerepræsentanter, medarbejder og dagplejepædagog foregår ikke helt på samme måde. Derfor er beskrivelsen af valghandlingerne delt op for at skabe større overblik og forståelse. I § 3, under valg af forældrebestyrelsesrepræsentanter, fremgår det nu, at valget kan ske elektronisk, ligesom det fremgår, at valgperioden påbegyndes umiddelbart efter det konstituerende møde. Ved at tilføje, at valghandlingen kan ske elektronisk, gives der en større fleksibelt i forbindelse med valghandlingen. Det er også i overensstemmelse med den praksis, der har været i forbindelse ved de sidste valg. I § 4 om valgbarhed og valgret er det blevet tydeliggjort, hvilke forældre der er valgbare. Formuleringen, om hvilke forældre der er valgbare, følger nu dagtilbudsvejledningens formulering i forhold til, hvem man kan betegne som forældre. I § 4 fremgår det nu, at medarbejdere ikke er valgbare som forældrerepræsentanter i dagplejens bestyrelse. Medarbejderen kan på én og samme tid ikke være dagplejer og sidde i bestyrelsen for dagplejen som forældrerepræsentant. I § 6 er det tilføjet, at også repræsentanter for Børnerådet skal vælges af og blandt forældrerepræsentanterne i bestyrelsen. Tidligere har det alene fremgået, at formand og næstformand vælges blandt forældrerepræsentanterne i bestyrelsen. I § 6 er det slettet, at bestyrelsen ved underskrift skal bekræfte, at de er indforstået med tavshedspligten. Til sætningen ”Bestyrelsen er omfattet af forvaltningslovens regler om tavshedspligt...” er det tilføjet, at bestyrelsen som hovedregel ikke kan behandle personsager. Det er ikke påkrævet at få bekræftet tavshedspligten med underskrift, og det har hidtidig været praktiseret forskelligt. I stedet anvendes formuleringen fra Skolestyrelsesvedtægten: Bestyrelsen er omfattet af forvaltningslovens regler om tavshedspligt \" og kan som hovedregel ikke behandle personsager. Dog har bestyrelsen ret til at blive orienteret under lukket møde, om ledelsens håndtering af sager af principiel betydning for institutionens virksomhed.” I § 7 er det præciseret, at det er forældrerepræsentanter og medarbejderrepræsentanter, der har stemmeret, og at dagplejepædagogen deltager i bestyrelsens møder uden stemmeret. Der er foretaget mindre ændringer som følge af de præciseringer, der er til, hvem der er stemmeberettigede, jf. ændringer i § 2. I § 7 er det tilføjet, at bestyrelsen ud over offentlighedsloven også er omfattet af forvaltningsloven og reglerne i persondataforordningen (GDPR). Eftersætningen, om at bestyrelsen i sin forretningsorden kan beslutte at referaterne kun skal være tilgængelige for bestyrelsen eller lederen af dagplejen, slettes. Det er vigtigt at henlede bestyrelsens opmærksomhed på, at den er en del af den offentlige forvaltning, og at der fx kan begæres aktindsigt i dens referater, dokumenter og kommunikation. Ligesom den er omfattet af reglerne for håndtering af personfølsomme oplysninger. Det ligger i forlængelse af ovenstående, ligesom referaterne kan have generel interesse for forældre med børn i dagplejen. Der er indsat en ny § 8 om ”Bestyrelsens kompetencer og opgaver” , som de fremgår af dagtilbudsloven. For at understrege dagplejebestyrelsens opgaver i henhold til lovgivningen, og for at sikre ensartethed med styrelsesvedtægten for de kommunale distrikter, er der indsat en ny § 8 om ”Bestyrelsens kompetencer og opgaver” . De reviderede styrelsesvedtægter er vedlagt som bilag i en versioner, som blev sendt i høring. Supplerende forslag til ændringer på baggrund af høring På baggrund af de tre indkomne høringssvar, foreslår administrationen en række supplerende ændringer til de reviderede styrelsesvedtægter. Der er vedlagt et høringsnotat, som dels opsummerer indholdet i høringssvarene og dels angiver administrationens anbefalinger. Endvidere er h øringssvarene vedlagt i sin fulde længe. Nedenfor fremgår de supplerede forslag til ændringer, som administrationen anbefaler indarbejdes i de reviderede styrelsesvedtægter. Ønske i høringssvar Anbefaling af ændring Område-Med: Område-Med skriver, at de kun har én kommentar. De ønsker indsat, hvad der er standard i MED aftalen (markeret med fed): Medarbejderrepræsentanter til bestyrelsen og suppleanter for disse vælges, af og iblandt gruppen af medarbejderrepræsentanterne, på et møde i Lokal-MED i distriktet inden udgangen af andet kvartal. Administrationen anbefaler, at forslaget imødekommes, således at ændringen indarbejdes i styrelsesvedtægten for de kommunale distrikter og dagplejen. Forældrebestyrelsen for Distrikt Syd og Distrikt Nord: Bestyrelserne ønsker, at det eksplicit kommer til at fremgå af styrelsesvedtægten, hvilken rolle bestyrelsens sekretær har i forhold til at understøtte forældrebestyrelserne. For at imødekomme bestyrelserne og skabe større klarhed om ledelsens rolle i bestyrelsesarbejdet, anbefaler Administrationen, at dagtilbudsvejledningens udlægning af ledelsens sekretærfunktion tilføjes til de reviderede styrelsesvedtægter for distrikterne og dagplejen: ”Med sekretærfunktion menes der, at det er ledelsens ansvar at forberede sagerne og forelægge spørgsmål for bestyrelsen, herunder at belyse punkterne på en sådan måde, at bestyrelsen har mulighed for at træffe en kvalificeret beslutning på det foreliggende grundlag. Det vil endvidere være naturligt, at dagsordenen udarbejdes af formanden for bestyrelsen i samarbejde med ledelsen.” Forældrebestyrelsen for Distrikt Syd og Distrikt Nord: Bestyrelserne ønsker, at følgende tilføjes om valgbarhed og valgret: personer, der har indgået ægteskab eller registreret partnerskab med indehaveren af forældremyndigheden over et barn, og som tilhører samme husstand som forældremyndighedsindehaveren og barnet (det er herved en forudsætning, at forældremyndigheden over barnet ikke ved aftale er delt mellem forældrene. Ugifte samlevende, der tilhører samme husstand som barnet, og hvor den ene part i husstanden har forældremyndigheden over barnet. Administrationen anbefaler, at de to dot tilføjes i styrelsesvedtægterne for distrikterne og dagplejen. Ifølge dagtilbudsvejledningen kan kommunalbestyrelsen, men skal ikke, give valgbarhed og valgret til de nævnte. Bestyrelserne for Distrikt Nord og Distrikt Syd ønsker endnu en høringsproces hos forældrebestyrelserne, inden styrelsesvedtægterne indstilles til godkendelse i Byrådet. Administrationen indstiller, at de reviderede styrelsesvedtægter godkendes med de tilføjelser, som administrationen anbefaler, som følge af høringen. Nogle af de ændringer, der er foreslået af de to distriktsbestyrelser, er ikke forenelige med dagtilbudsvejledningen: Det gælder ønsket om at fjerne \"ledelse\" fra styrelsesvedtægten og fastsættelse af antallet af bestyrelsesmedlemmer i forretningsordenen i stedet for i vedtægten. Endvidere har de to distriktsbestyrelser ønsket en beskrivelse af rollefordelingen mellem byråd, dagtilbud og forældrebestyrelser. Det er administrationens anbefaling, at man fastholder fokus på forældrebestyrelserne i styrelsesvedtægten, da ansvarsfordeling fremgår af dagtilbudsloven. Styrelsesvedtægten på skoleområdet har til sammenligning også sit fokus på skolebestyrelsernes arbejde. Lovgrundlag Dagtilbudslovens § 16, stk. 1. Heraf fremgår det, at \"Kommunalbestyrelsen fastsætter efter indhentet udtalelse fra forældrebestyrelserne vedtægter for styrelsen af de kommunale dagtilbud\" . Dagtilbudsvejledningen. Økonomiske konsekvenser Sagen har ingen økonomiske konsekvenser. Kommunikation Efter byrådets beslutning varsles forældrebestyrelserne om ændringen af styrelsesvedtægterne med tre måneders varsel til 1. oktober 2022. Pr. den 1. oktober 2022 lægges de reviderede styrelsesvedtægter på Greve.dk. Tidsplan De reviderede styrelsesvedtægter træder i kraft den 1. oktober 2022.", "source_path": "data/greve/raw_dagsordener/Skole-, Børne- og Ungeudvalget_2022-05-31T08:15:00+02:00_6545d265-d6d5-4792-9589-43fa58ba8f9d.json"}
{"document_id": "6545d265-d6d5-4792-9589-43fa58ba8f9d", "committee": "Skole-, Børne- og Ungeudvalget", "meeting_date": "2022-05-31T08:15:00+02:00", "section_type": "html_fragment", "section_title": "10-årsplan for bygningsoptimering af dagtilbud og skoler besluttes", "case_number": "22-006033", "agenda_index": 2, "text": "Beslutning 4. Godkendt 5. Godkendt 6. Godkendt Fremstilling Sagsprocedure Skole-, Børne- og Ungeudvalget, Klima-, Teknik- og Miljøudvalget, Økonomiudvalget og Byrådet. Resume Byrådet har i maj 2021 godkendt budgetanalyse om bygningsoptimering med tilhørende rækkefølgeplan for renovering af skoler og dagtilbud. Administrationen har i den forbindelse udarbejdet foranalyse for Arenaskolen og Krogårdskolen. Foranalysen indeholder for hver skole et basis-, minimums-, og maksimumscenarie for renovering og eventuelt udbygning, samt et nybyg scenarie for Arenaskolen. Byrådet skal træffe beslutning om, hvordan der skal arbejdes videre med scenarierne. Indstilling Center for Teknik & Miljø og Center for Dagtilbud & Skoler indstiller til Klima-, Teknik- og Miljøudvalget, 1. at administrationen udarbejder en 10-års prioriteringsplan for at understøtte rækkefølgeplanen for bygningsoptimering for dagtilbud og skoler til brug for budgetforhandlingerne for 2023-26. 2. at udgangspunktet for 10-årsplanen er, at der indtænkes foreløbig økonomi til minimumsscenarier for bygningerne i rækkefølgeplanen (for alle skolerne) og en foreløbig maksimal ramme på 100 mio. kr. i anlæg om året fra 2025 og frem. 3. at administrationen kigger nærmere på tilstandsrapporterne for Arenaskolen og Krogårdskolen for at vurdere, om der kan ske en yderligere optimering og opdeling af økonomien i basisscenarierne. Center for Teknik & Miljø og Center for Dagtilbud & Skoler indstiller til Skole-, Børne- og Ungeudvalget og Klima-, Teknik- og Miljøudvalget. 4. at beslutning om valg af scenarie for Arenaskolen og Krogårdskolen afventer, at specialanalysen på skoleområdet forelægger i foråret 2023, samt at der er kigget nærmere på behovene for Greve Kulturbase i forhold til minimumsscenariet for Arenaskolen. 5. at der i efteråret 2022 udarbejdes et principprogram for læringsmiljøer for skoler med brugerinddragelse finansieret af de allerede afsatte rådgivermidler til foranalyse af Arenaskolen og Krogårdskolen. 6. at der i budget 2023-26 udarbejdes et budgetforslag om at afsætte midler til foranalyse af Tune Skole som beskrevet i rækkefølgeplanen. Sagsbeskrivelse Byrådet godkendte den 17. maj 2021, at der til budget 2022-25 udarbejdes et bruttoanlægsforslag for videre analyse og forprojektering af Scenarie A i budgetanalysen om bygningsoptimering. Scenariet omhandler en renovering af Krogårdskolen og Arenaskolen i Hundige, som jf. budgetanalysen har det største vedligeholdelsesefterslæb af alle skoler i Greve, hvor Arenaskolen har den mest kritiske tilstand. I arbejdet med analysen har der været afviklet en inspirationstur den 8. februar 2022 til Arenaskolen og Krogårdskolen, hvor Skole-, Børne- og Ungeudvalget sammen med Klima-, Teknik- og Miljøudvalget blev vist rundt på skolerne. Derudover har der været afholdt temamøde den 7. marts 2022 for hele Byrådet, hvor grundlag, principper og scenarier for renovering og ombygning af Arenaskolen og Krogårdskolen blev præsenteret. Arbejdet med analyser og vurdering af scenarier har resulteret i udarbejdelse af et Mulighedsstudie for hver af de to skoler i et samarbejde med SCAN-arkitekter. Mulighedsstudier fremgår af vedhæftede bilag 1 \" Scenarierne for Arenaskolen og Krogårdskolen \", bilag 3 \"Mulighedsstudie Arena\" og bilag 4 \"Mulighedsstudie Krogård\". Mulighedsstudierne omfatter et basisscenarie (renovering af eksisterende forhold inkl. energioptimering) og et minimums- og maksimumscenarie for renovering af skolen inkl. om-/tilbygning for tilpasning og opgradering af skolerne samt et nybyg scenarie for Arenaskolen. I forbindelse med arbejdet omkring Mulighedsstudierne er der ligeledes udført gennemgang af skolerne for opdatering af tilstandsrapport for konstruktioner, overflader, tekniske konstruktioner og restlevetider. De opdaterede tilstandsrapporter danner bl.a. grundlag for valg af løsninger og beregnede overslagstal. Generelt for begge skoler er, at udvendige overflader (klimaskærmen) er nedslidt, indvendige overflader trænger til renovering og tekniske installationer (vand, varme, lys, luft) er nedslidte og utidssvarende i et større omfang på begge skoler. Herudover er der miljøfarlige stoffer (PCB, bly, asbest), som skal håndteres iht. gældende miljøkrav. Ved større renoverings-, om-/tilbygningsprojekter vurderes det, om der er behov for midlertidig genhusning, hvilket er medtaget i scenarierne. Økonomien i scenarierne fremgår af nedenstående skemaer, hvor også estimaterne fra budgetanalysen 2021 fremgår (Rambøll rapport 2021). Mulighedsstudie for Arenaskolen - 2-sporet skole (mio. kr.) Rambøll 2021 SCAN Arkitekter 2022 Note Evt. tilvalg/tilkøb Basisscenarie Renovering af skolen 126 171,4 Nyt løst inventar (møbler) = 1,4 Minimumsscenarie Renovering af skolen 144 316,2 Tilbygning arealer til Greve Kulturbase = 7,5–29,2 mio. kr. Forøgelse af undervisningsareal for S-klasserne/SFO med 50% Maksimumscenarie Renovering af skolen 225 363,7 Tilbygning arealer til Greve Kulturbase = 7,5–29,2 mio. kr. Forøgelse af undervisningsareal for S-klasserne/SFO med 100% Nybyg scenarie 341 482 Opfyldelse af Maksimumscenariet, men som helt ny skole Mulighedsstudie for Krogårdskolen - 3-sporet skole (mio. kr.) Rambøll 2021 SCAN Arkitekter 2022 Note Evt. tilvalg/tilkøb Basisscenarie Renovering af skolen Tilbygning af basislokale 126 105 1 stk. basislokale er inddraget til brug for faglokale i 2021 Tilbygn . Basislokale = 6,1mio. kr. Tilbygn . Grupperum = 0,12 mio. kr. Nyt inventar = 4,1 mio. kr. Minimumsscenarie Renovering af skolen Opdatering af faglokaler inkl. forøgelse af lokalestørrelse for at kunne undervise en fuld klasse Etablering af flere grupperumsfaciliteter 144 198,3 Opgradering af faglokaler indeholder bl.a. ombygning/totalrenovering af sciencepavillon og samling af faglokaler centralt. Nybyg = 500 m2 Om-/tilbygning = 1.800 m2 Maksimumscenarie Som Minimumsscenariet + opførelse af skolehal på grønne areal 225 246,4 Opførelse af idrætshal på 1.600 m2 udgør 48,1 mio. kr. Ændring i overslagstal Som det fremgår af skemaerne, er der sket en væsentlig forøgelse af økonomien i forhold til det der blev forelagt Byrådet den 17. maj 2021. De forøgede priser skyldes prisstigninger, at der er gået i dybden med tilstandsvurderingerne, men også i høj grad, at der er indarbejdet udbygning af m2 på Arenaskolen og Krogårdskolen, som ikke var med i Rambølls oprindelige analyse. Dette skyldes, at der er indarbejdet en forøgelse af udbygningen af S-klasserne på 50 % (minimumsscenariet) og 100 % (maksimumscenariet) og som option Greve Kulturbase i scenarier for Arenaskolen og tilbygning til Krogårdskolen for at øge arealer til faglokaler, som i dag generelt er for små til at leve op til skolens elevtal og folkeskolelovens krav til fagundervisning. For at få et større overblik over den samlede økonomi for Arenaskolen og Krogårdskolen anbefaler administrationen derfor, at der ikke træffes beslutning om scenarierne, men at dette afventer specialanalyse på skoleområdet og proces ift. Greve Kulturbase. Derved foreslås det, at beslutning om scenarier først sker i foråret 2023. Anbefalingen om at udsætte beslutningen er bl.a. at der i scenarierne for S-klasserne på Arenaskolen arbejdes med mulighed for en udvidelse med 50 % (minimumsscenarie) eller 100 % (maksimumscenarie). Hvad det faktiske behov for udvidelse er forventes afdækket i specialanalysen for skoleområdet, der er planlagt at skulle foreligge i foråret 2023. Specialanalysen, som blev godkendt i budget 2022, har til formål at undersøge, om den nuværende praksis er hensigtsmæssig, og om der kan findes nye veje at gå, som evt. kan skabe andre/nye muligheder for at anvende mindre indgribende tilbud, og skolernes ’muskler’ til at arbejde med inkluderende læringsmiljøer. Derudover er der behov for at få udfoldet de forskellige aktiviteter, som Greve Kulturbase tilbyder. Administrationen anbefaler, at der i forbindelse med minimumsscenariet kigges nærmere på Greve Kulturbase i forhold til flytning til nye lokaler, og i forhold til mere sambrug med Arenaskolen om lokaler. Der er dog behov for at indtænke råderum til at dække anlægsøkonomien for rækkefølgeplanen i de kommende budgetforhandlinger. Derfor er det administrationens anbefaling til det videre arbejde med en helhedsløsning for de to skoler, at der udarbejdes en 10-års prioriteringsplan der understøtter rækkefølgeplanen for bygningsoptimering for dagtilbud, skoler og specialområdet til brug for budgetforhandlingerne 2023-26. 10 års prioriteringsplan Det anbefales, at der udarbejdes en 10-års plan for af renovering, energioptimering og evt. om-/udbygning af kommunens skoler, hvor der indgår en prioritering af skolerne ud fra vedligeholdelsesstanden jf. Rambøllrapporten 2021, herunder mulighed for opdeling i etaper over år samt en vurdering af det nødvendige pladsbehov ud fra befolkningstilvækstprognoser En 10-års prioriteringsplan vil indeholde minimumsscenarierne for skoler/bygninger i rækkefølgeplanen inden for en maksimal ramme på 80-100 mio. kr. i anlæg om året. På nuværende tidspunkt forventer administrationen, at indregning af minimumsscenarierne i en samlet plan vil udgøre ca. 1 mia. kr. over 10 år, hvis der medregnes råderum til prisstigninger på ca. 20 %. Budgetforslag om Tune Skole Som det fremgår af rækkefølgeplanen, skal der i 2023 kigges nærmere på Tune Skolerne. I budgetanalysen blev der arbejdet med scenarier for enten samling af skolerne på Tune Skole Højen eller en renovering af bygningerne på de to matrikler. I budget 2023-26 udarbejdes der et budgetforslag om at afsætte midler til foranalyse af Tune skole. Behov for visioner og principper for læringsmiljøer på skoler. Som en del af arbejdet med bygningsoptimering af skolerne i Greve Kommune, anbefales det, at der igangsættes en proces med henblik på at formulere principper for læringsmiljøer på skoler i Greve. Principper der har til formål at bygge bro mellem ”skole og byggeri” og skal være inspirerende og informerende for arkitekter og ingeniører. Principper der skal danner rammen for, hvordan vi i Kommunen ombygger og udvider skoler, med fokus på at få skabt nogle tidssvarende og inspirerende læringsmiljøer for børnene og samtidig får mest muligt ud af kvadratmeterne. Forslag til proces for udarbejdelse af et principprogram med inddragelse af elever, medarbejdere, ledere, politikere og administration er vedlagt so m bilag 2 \" Notat om proces principper for læringsmiljøer for skoler\". Lovgrundlag Bygningsreglement og Folkeskoleloven. Økonomiske konsekvenser Forud for indgåelsen af Økonomiaftalen for 2023-2026 forventer Greve Kommune i 2025 at have en anlægsramme på omkring 163 mio. kr. Ved beslutning om at indtænke en foreløbig maksimal ramme på 100 mio. kr. til rækkefølgeplanen for alle skolerne (minimumsscenarier for bygningerne) vil dette i en 10-årig periode reservere 61 % af kommunens anlægsramme. Konkret vil den samlede anlægsramme i forbindelse med de årlige budgetlægninger skulle tilpasses til årets anlægsramme. Der henvises i øvrigt til ovenstående sagsbeskrivelse for de pt. økonomiske konsekvenser af anbefalinger og indstillinger. De nærmere økonomiske konsekvenser vil fremgå af de bruttoanlægsforslag, som administrationen indstiller til budgetforhandlingerne for budget 2023-26. Kommunikation Alt efter hvad byrådet beslutter i sagen, vil administrationen tage stilling til det efterfølgende kommunikationsbehov og inddragelse af interessenter i de nærmere analyser og mere konkrete beslutningsoplæg. Tidsplan Tidsplan for budgetbehov til forprojektering med videre af den anbefalede 10-årsplan fremgår af sagsbeskrivelsen.", "source_path": "data/greve/raw_dagsordener/Skole-, Børne- og Ungeudvalget_2022-05-31T08:15:00+02:00_6545d265-d6d5-4792-9589-43fa58ba8f9d.json"}
{"document_id": "6545d265-d6d5-4792-9589-43fa58ba8f9d", "committee": "Skole-, Børne- og Ungeudvalget", "meeting_date": "2022-05-31T08:15:00+02:00", "section_type": "html_fragment", "section_title": "Øget fleksibilitet i modtagelse i dagtilbud og skoler af børn fra Ukraine", "case_number": "22-004579", "agenda_index": 3, "text": "Beslutning Godkendt Godkendt Fremstilling Sagsprocedure Skole-, Børne- og Ungeudvalget Resume Et lovforslag giver kommunerne mulighed for øget fleksibilitet i modtagelse af børn og unge fra Ukraine til dagtilbud og skoler. Det er fremsat og forventes lovbehandlet i maj for at træde i kraft 1. juni 2022. Kommunerne kan derefter op- og nedskalere tilbud efter behov og baseret på bedst mulige egnede lokale løsninger samt tilrettelægge indholdsdelen mere fleksibelt. Indstilling Administrationen indstiller, 1. at den nuværende beslutning om at indskrive ukrainske børn i dagtilbud og modtagerklasse fastholdes 2. at administrationen bemyndiges til at indarbejde de indholdsmæssige ændringer i dagtilbud og skoler Sagsbeskrivelse Udvalget behandlede den 4. april 2022 tre scenarier for modtagelse af ukrainske flygtninge i dagtilbud, skole og SFO/klub alt efter antallet af børn fra Ukraine, der kommer til Greve Kommune. Aktuelt er Greve Kommune på scenarie 2 for både dagtilbud og skoler. Det rummer modtagelse af op til 50 børn i dagtilbud og op til 30 børn i skolerne. Greve Kommune kan forvente at skulle modtage 144 personer fra Ukraine ud af 20.000, der opnår midlertidig opholdstilladelse. Det følger af den nationale aftale om fordeling af ukrainske flygtninge i kommunerne. Aktuelt afventes yderligere information om, hvordan fordelingen vil være udover de første 20.000 flygtninge. Uvisheder om antal fordrevne børn og unge Andelen af børn og unge der kommer til Danmark forventes at ligge et sted mellem 40-60%, i alt cirka 57-86 børn og unge ud af den nuværende kommunetildeling. Børn og unge under 18 år udgør cirka 1/3 af andelen af fordrevne ukrainere, der er anvist til Greve Kommune til dato. Det er uvist, hvordan aldersfordelingen er for de kommende anvisninger. Herudover er der usikkerhed om, hvor stor tilstrømningen vil være fremadrettet samt, hvor mange ukrainske flygtninge, der vender tilbage til hjemlandet igen og i givet fald hvornår. Der er således relativ stor usikkerhed om, hvor mange ukrainske flygtninge der kommer til Danmark og dermed også til Greve Kommune. Centrale dele af ny lovgivning De centrale dele af lovforslaget kan skitseres i to hovedoverskrifter inden for organisering og indhold; 1) Mulighed for at oprette særlige tilbud på dagtilbuds- og grundskoleområdet til børn og unge fra Ukraine (organisering) 2) Fritagelse fra en række regler i dagtilbuds- og folkeskoleloven, herunder krav om dansk som undervisnings- og kommunikationssprog (indhold) Mulighed for at oprette særlige tilbud på dagtilbuds- og grundskoleområdet til børn og unge fra Ukraine For så vidt angår muligheden for, at oprette særlige tilbud på dagtilbuds- og grundskoleområdet er der i Greve Kommune, på baggrund af eksisterende lovgivning og forud for mulighed for at oprette grupper forbeholdt ukrainske flygtninge, truffet beslutning om, at der på dagtilbudsområdet generelt indskrives i kommunens dagtilbud og at der således ikke oprettes særlige grupper for ukrainske flygtninge. For skolesøgende børn er det besluttet, at børn fra Ukraine modtages i kommunens modtagerklasser sammen med andre børn med dette behov. Set ud fra en pædagogisk vurdering anbefales det at fastholde denne tilgang med baggrund i, at de ukrainske børn der kommer til Greve Kommune dermed indskrives i almene fællesskaber der giver sociale relationer, netværk, læring og kendskab til den danske kultur. De nuværende rammer for indskrivning i dagtilbud og skole rummer fordele og ulemper. På skoleområdet kan der på relativ hurtig vis etableres plads i modtagerklasserne med det nuværende antal nytilkomne, mens der på dagtilbudsområder gælder samme regler som for alle andre børn, hvilket betyder, at der kan være op til 3 måneders ventetid på en dagtilbudsplads via garantiventelisten. I denne periode kan det være svært for forældre at stå til rådighed for arbejdsmarkedet. Det vil egentlige grupper for ukrainske børn kunne modvirke, men også udfordre på andre parametre. Eksempelvis er Greve Kommune udfordret på, at tilvejebringe fysiske rammer og organisere tilbud forbeholdt grupper af ukrainske børn og samtidig vil en hurtigere indskrivning af ukrainske børn udfordre ligebehandlingsprincippet ift. øvrige forældre, som også venter på en plads. Modtager Greve Kommune så stort et antal børn inden for en kort periode, at der ikke kan skaffes plads i de eksisterende tilbud, kan én af handlemulighederne i givet fald være at oprette tilbud forbeholdt ukrainske børn. Overfor det står hensynet til at undgå flere skift for børnene, der har brug for en tryg og forudsigelig hverdag. Fritagelse fra en række regler i dagtilbuds- og folkeskoleloven, herunder krav om dansk som undervisnings- og kommunikationssprog På dagtilbudsområdet gælder de nye rammer blandt andet følgende; Mulighed for at fravige kravet om 30-timers sprogstimuleringstilbud Forudsætninger for tilskud til pasning af egne børn lempes for dansksprogskvalifikationer og varighed af ophold i Danmark Hjemmel til at tilbyde befordring mellem barnets hjem og daginstitutionen Befordring af dagtilbudsbørn gives som en mulighed, kommunerne kan beslutte at benytte sig af. Der udestår en række ubesvarede spørgsmål, fx. at forældre må formodes at følges med barnet. Hvad det betyder i praksis, er ikke beskrevet i det aktuelle lovforslag. Samtidig har vi også her kapacitetsudfordringer hos taxaselskabet i de typiske afhentningstider, særligt morgen. På skoleområdet gælder de nye rammer blandt andet følgende; Hele aftalen lægger til grund, at alle tiltag står mål med folkeskolens undervisning. Mulighed for at etablere undervisningstilbud på tværs af 7 klassetrin med op til 18 børn fra samme sproggruppe Fravigelse af krav om undervisningstimetal, fagrække, Fælles Mål, kvalifikationskrav til lærere og klassestørrelser. Mulighed for at anvende ukrainsk og engelsk som undervisningssprog og for virtuel fjernundervisning i modtagelsestilbud. Muligt at anvende materiale fra det ukrainske undervisningsministerium Andre muligheder, som ikke er nærmere beskrevet her i sagen, da de for nuværende ikke forfølges fra administrationens side: Tværkommunalt samarbejde om modtageklasser og udskolingstilbud fra 7.-10. klasse på ungdomsuddannelsesinstitutioner Lovgrundlag Lov om midlertidig opholdstilladelse til personer, der er fordrevet fra Ukraine, LOV nr. 324 af 16/03/2022 L 201 Forslag til lov om kommunale særlige grundskoler for børn og unge, der er fordrevet fra Ukraine, 201 - 2021-22 (som fremsat): Forslag til lov om kommunale særlige grundskoler for børn og unge, der er fordrevet fra Ukraine. / Folketinget (ft.dk) Økonomiske konsekvenser Sagen har ingen yderligere økonomiske konsekvenser. Administrationen følger løbende udgifterne forbundet med at løse opgaverne i relation til modtagelse af ukrainske flygtninge og afrapporterer disse i de løbende budgetopfølgninger.", "source_path": "data/greve/raw_dagsordener/Skole-, Børne- og Ungeudvalget_2022-05-31T08:15:00+02:00_6545d265-d6d5-4792-9589-43fa58ba8f9d.json"}
{"document_id": "6545d265-d6d5-4792-9589-43fa58ba8f9d", "committee": "Skole-, Børne- og Ungeudvalget", "meeting_date": "2022-05-31T08:15:00+02:00", "section_type": "html_fragment", "section_title": "Fastsættelse af antal skoledage i skoleåret til 200 og vejledende ferieplaner for 2023/24, 2024/25 og 2025/26", "case_number": "22-006666", "agenda_index": 4, "text": "Beslutning Godkendt. Fremstilling Sagsprocedure Skole-, Børne- og Ungeudvalget Resume Antal skoledage i skoleåret fastsættes til 200 og vejledende ferieplaner for 2023/24, 2024/25 og 2025/26 publiceres på kommunens hjemmeside. De enkelte skoler kan inden for denne ramme fastsætte lokal ferieplan. Indstilling Center for Dagtilbud & Skoler indstiller, at forslaget vedtages som beskrevet. Sagsbeskrivelse Byrådet har siden skoleåret 2019/20 bestemt, at undervisningen placeres på 200 dage i skoleåret. Folkeskoleloven giver rammerne for henholdsvis antal timer til undervisning i fag fra folkeskolens fagrække (den fagfaglige undervisning) og den samlede skoletid. Disse krav skal være opfyldt inden for skoleåret. Når tiden til undervisning fordeles over 200 skoledage i lektioner på 45 minutter, kan undervisningen i folkeskolens fag fordeles jævnt med hele antal lektioner over 40 uger. Byrådet har fastslået, at Grundlovsdag ikke er en skoledag, og at vinterferien ligger i uge 8. Med de fremlagte vejledende ferieplaner vil sommerferien blive på 6 uger (dog yderligere 3 dage i 2023/24). Juleferien vil være af varierende længde og placering omkring helligdagene. Inden for disse rammer vil de enkelte skolebestyrelser kunne vælge mellem at følge de fremlagte vejledende ferieplaner, eller selv lokalt fastlægge ferieplaner. Af hensyn til planlægning af prøverne efter 9. og 10. klasse er sidste skoledag centralt fastsat til at være fredagen før sidste lørdag i juni måned. Vejledende ferieplan for skoleårene 2023/24, 2024/25 og 2025/2026 er vedlagt som bilag. Lovgrundlag Omfanget af folkeskolens undervisning fremgår af folkeskoleloven, bilag 1. Det fremgår af lovens § 40, stk. 2 at kommunalbestyrelsen fastsætter antallet af skoledage for kommunens skolevæsen. Udarbejdelse af de vejledende ferieplaner er ved delegering givet til Center for Dagtilbud & Skoler og efterfølgende godkendelse i Skole-, Børne- og Ungeudvalget. Økonomiske konsekvenser Sagen har ingen økonomiske konsekvenser. Kommunikation Da skoleplanerne er vejledende, skal de ikke sendes i høring. De enkelte skoler skal, hvis de ønsker at udarbejde lokale ferieplaner, give Center for Dagtilbud & Skoler besked og publicere den lokale ferieplan på skolens hjemmeside. Tidsplan Umiddelbart efter eventuel vedtagelse vil disse vejledende ferieplaner blive publiceret på kommunens hjemmeside. Samtidig vil de lokale skolebestyrelser blive gjort bekendt med deres mulighed for at fastlægge lokale ferieplaner. Øvrige forhold Af ferieplaner publiceret på nettet fremgår det, at i vores fire nabokommuner planlægger man også med 200 skoledage i skoleåret.", "source_path": "data/greve/raw_dagsordener/Skole-, Børne- og Ungeudvalget_2022-05-31T08:15:00+02:00_6545d265-d6d5-4792-9589-43fa58ba8f9d.json"}
{"document_id": "6545d265-d6d5-4792-9589-43fa58ba8f9d", "committee": "Skole-, Børne- og Ungeudvalget", "meeting_date": "2022-05-31T08:15:00+02:00", "section_type": "html_fragment", "section_title": "Beslutning vedrørende ny lovgivning om pædagogisk tilsyn", "case_number": "22-002286", "agenda_index": 5, "text": "Beslutning Godkendt Godkendt Fremstilling Sagsprocedure Skole- og Børne- og Ungeudvalget Resume Det pædagogiske tilsyn vedtaget af det tidligere Skole – og Børneudvalget 26.03.2020 er tilpasset i forhold til en ændring af Dagtilbudsloven og på baggrund af evaluering i Center for Dagtilbud & Skoler. Indstilling Center for Dagtilbud & Skoler indstiller, at den tilpassede procedure for det pædagogiske tilsyn i dagtilbud godkendes. at Center for Dagtilbud & Skoler løbende kan justere og foretage mindre ændringer i tilsynsmaterialet tilsynet fx tilpasse observationsguiden og løbende tilpasse tilsynsmaterialet til Greve Kommunes egne politikker. Sagsbeskrivelse Denne sag beskriver, hvordan Center for Dagtilbud & Skoler anbefaler at tilpasse tilsynskonceptet i forhold til lovændringen. Det nuværende tilsynskoncept lever på de fleste områder allerede op til lovændringens krav. Lovændringen kræver, at Greve kommune beskriver uvildigheden i tilsynet: Center for Dagtilbud & Skoler anbefaler uvildigheden sikret ved: At der er udarbejdet en observationsguide. At tilsynet udføres af to pædagogiske konsulenter. At begge pædagogiske konsulenter observerer hver ca. 15 min på alle stuer. At beslutningen om opfølgningen på tilsynet besluttes i Center for Dagtilbud & Skoler og ikke alene af de pædagogiske konsulenter. At forældrerepræsentanterne udfylder en del af det skriftlige materiale inden tilsynet. At observationerne drøftes med lederen, medarbejderrepræsentanter, forældrerepræsentanter og i kommunale dagtilbud også med distriktslederen til den faglige dialog. Deltagernes synspunkter fremgår af tilsynsrapporten. Anmeldte og uanmeldte tilsyn skal være beskrevet med de nye lovkrav: Der vil fortsat blive ført pædagogisk tilsyn hvert andet år. Det pædagogiske tilsyn vil fremover bestå af en anmeldt observation og en uanmeldt observation. Den uanmeldte observation varer en time, og de to pædagogiske konsulenter foretager den på forskellige tidspunkter for at gøre det muligt at observere i fx ydertimerne. Der bliver fortsat udarbejdet en tilsynsrapport, hvor observationer fra både det anmeldte og uanmeldte tilsyn indgår. Hvis et dagtilbud får en anvisning, som Center for Dagtilbud & Skoler vurderer kræver et opfølgende tilsyn, vil det opfølgende tilsyn blive uanmeldt. Skærpet tilsyn vil altid udløse minimum et uanmeldt tilsyn. Brug af kvalitative og kvantitative data skal være beskrevet med de nye lovkrav: Kvalitative data: Det skriftlige materiale, som dagtilbuddet udfylder inden tilsynet. Heraf er en del udfyldt af forældrerepræsentanter. Observationer både anmeldte og uanmeldte Rundvisning af børn under observationen Forældrerepræsentanter, pædagogiske medarbejderrepræsentanter, og ledelses perspektiver fra den faglige dialog Kvantitative data: Data fra sprogvurderingerne Forældrebestyrelsen skal med de nye lovkrav komme med kommentarer til handleplanen ved skærpet tilsyn : Hvis et dagtilbud kommer på skærpet tilsyn, skal dagtilbuddet udarbejde en handleplan. Handleplanen skal sendes til forældrebestyrelsen, der kan komme med kommentarer. Betegnelsen handleplan hænger i lovændringen kun sammen med skærpet tilsyn: Fremover skal dagtilbud med den nye lovgivning udarbejde en handleplan , hvis tilsynet giver anledning til alvorlig bekymring altså skærpet tilsyn. Betegnelsen ’handleplan’ i den nye lovændring hænger derfor kun sammen med skærpet tilsyn. Center for Dagtilbud & Skoler vil bruge begrebet ’opfølgende tiltag’, hvis et dagtilbud får en anvisning, så alle kan se forskel på, om det er en anvisning eller et skærpet tilsyn. Nye lovkrav til tilsynet i dagplejen og private pasningsordninger: Fremover skal dagplejen minimum hvert andet år udarbejde en samlet tilsynsrapport for dagplejen, tilsynsrapporten skal offentliggøres. Dagplejen foretager et anmeldt og et uanmeldt tilsyn hvert år hos alle kommunale dagplejere og private pasningsordninger. Det er dagplejepædagogerne, der er tilknyttet dagplejeren, der foretager tilsynet. For at sikre uvildigheden vil dagplejen arbejde med at skiftes til, at dagplejepædagogerne indimellem foretager anmeldte tilsyn hos dagplejere, som de ikke er tilknyttet. Forældrenes perspektiver indgår i dagplejens tilsynsrapport. Derudover fører dagplejen et sikkerhedstilsyn hvert år, hvor der er en tjekliste. Dagtilbud med basisgruppe får sit eget skriftlige materiale: På baggrund af en forældrehenvendelse har Dagtilbud & Skoler udarbejdet et skriftligt materiale til dagtilbud med basisgruppe. Materialet gør det nemmere for forældrene at læse, hvad der gælder for almenstuerne og for basisgruppen. Den faglige dialog udvides på baggrund af ønske fra de pædagogiske ledere: De pædagogiske ledere har til evalueringen ønsket, at flere pædagogiske medarbejdere kan deltage i den faglige dialog. Center for Dagtilbud & Skoler arbejder på en løsning for dette. Det fremadrettede pædagogiske tilsyn: Ovennævnte elementer er indarbejdet i tilsynskonceptet og vil blive anvendt fra næste ordinære tilsyn. Tilsynskonceptets enkeltdele vil løbende blive justeret, når der opstår anledning enten i form af formelle krav til indhold eller i forhold til forbedret kvalitet. Kommunikation Tilsynsrapporterne: Center for Dagtilbud & Skoler har lavet et link på alle kommunale og selvejende dagtilbuds hjemmesider, der linker til greve.dk. På greve.dk er alle tilsynsrapporter, fremover ’opfølgende tiltag’ og evt. handleplaner, samt referater fra opfølgningsmøder offentliggjort. Lovgrundlag Dagtilbudsloven. Økonomiske konsekvenser Sagen har ingen økonomiske konsekvenser.", "source_path": "data/greve/raw_dagsordener/Skole-, Børne- og Ungeudvalget_2022-05-31T08:15:00+02:00_6545d265-d6d5-4792-9589-43fa58ba8f9d.json"}
{"document_id": "6545d265-d6d5-4792-9589-43fa58ba8f9d", "committee": "Skole-, Børne- og Ungeudvalget", "meeting_date": "2022-05-31T08:15:00+02:00", "section_type": "html_fragment", "section_title": "Placering af ny daginstitution i Greve Midt", "case_number": "22-006961", "agenda_index": 6, "text": "Beslutning 1. Det hurtigt arbejdende udvalgs forslag anbefales. 2. - 6. Anbefales 1.-6. Linda Hegaard (F) undlod at tage stilling. Fremstilling Sagsprocedure Skole-, Børne- og Ungeudvalget, Plan- og Tryghedsudvalget, Klima-, Teknik- og Miljøudvalget, Økonomiudvalget og Byrådet. Resume Sagen er en opfølgning fra Byrådets beslutning den 20. december 2021 (punkt 23), hvor det blev besluttet at nedsætte et hurtigt arbejdende udvalg, bestående af tre byrådsmedlemmer og forældrerepræsentanter fra Greve Midt, med det formål: Finde den bedste placering. Afdække om eksisterende institutioner med fordel kan ud-/ombygges. Om der er placeringer der kan anvendes, til trods for at kommunen ikke ejer jorden? Kan der opføres pavilloner i Greve Midt? Det hurtigt arbejdende udvalg kommer i denne sag med deres anbefalinger til placering af et nyt dagtilbud i Greve Midt på baggrund af den placeringsanalyse der allerede er udarbejdet af administrationen, men hvor der er kigget nærmere på nogen af de grunde der blev fraprioriteret eller nedprioriteret. Det er et enigt udvalg, der står bag indstillingen. Indstilling Center for Dagtilbud & Skoler og Center for Teknik & Miljø indstiller overfor Skole-, Børne- og Ungeudvalget, Plan- og Tryghedsudvalget og Klima-, Teknik- og Miljøudvalget, 1. at det besluttes, hvorvidt Byrådet skal følge det hurtigt arbejdende udvalgs anbefaling om at placere en ny daginstitution i Greve Midt på arealet ved Greve Borgerhus, Greve 38f, samt på arealet Håndværkerbyen 60, Greve By 35s, og arbejde med Tværhøjgård og Læstedet som perspektivområder. 2. at der sker finansiering i 2022-25 til forlængelse af lejekontrakt på pavilloner ved daginstitutionerne Lillebo og Solstrålen. 3. at der udarbejdes budgetforslag til budget 2023, til at afdække Tværhøjgård og Læstedet. Center for Dagtilbud & Skoler og Center for Teknik & Miljø indstiller overfor Plan- og Tryghedsudvalget 4. at administrationen skal gå i gang med at udarbejde en ny lokalplan for området 5. at der arbejdes videre med Tværhøjgård og Læstedet, som perspektivområder til fremadrettede kommunale formål i Kommuneplanen. Center for Dagtilbud & Skoler og Center for Teknik & Miljø indstiller overfor Klima-, Teknik- og Miljøudvalget 6. at der skal arbejdes videre med tekniske undersøgelse på arealet ved Greve Borgerhus og Håndværkerbyen 60 indenfor det frigivne beløb til rådgivning til projektet. Sagsbeskrivelse Byrådet har i budget 2021 besluttet at afsætte midler til en ny daginstitution med 150 pladser i Greve Midt, der skal stå klar til 2026. Administrationen har foretaget en screening og analyse, af 30 mulige lokationer, hvor en kommende daginstitution til 150 børn kan placeres i Greve Midt. Screeningen er udført ad flere omgange, som en ”tragtproces”, hvor mulige lokationer er fravalgt undervejs, fordi analyserne har vist, at de ikke var egnede. Dette skyldes bl.a. for små grundstørrelser, for lave bebyggelsesprocenter og at grunde ikke kan bebygges, da de er placeret i grøn kile. Udgangspunktet har været et brutto grundareal pr. barn på 50 m2, som blev reduceret til seks lokationer, som redegøres for i ”Placeringsanalyse – Nyt dagtilbud Greve”. Sagen blev behandlet i Byrådet den 17. maj 2021 pkt. 39. På Plan- og Udviklingsudvalgets møde den 22. april 2021 blev to placeringer ved henholdsvis Holmeagerskolen og Damagerskolen indstillet til yderligere tekniske forundersøgelser, da administrationen vurderede at de opfylder de flest mulige af de opstillede kriterier, som udover m2 har handlet om central placering, mulighed for udvidelse, gode udearealer og synergier med tæt placering ved skoler. De geotekniske forundersøgelser har efterfølgende vist at der er normale funderingsforhold for begge lokationer. Arbejdet med placering af en ny daginstitution i Greve Midt ved hhv. Holmeagerskolen eller Damagerskolen har siden Byrådets møde den 20. december 2021 været sat på pause. Her blev det besluttet, at et hurtigt arbejdende udvalg med politisk deltagelse skulle finde den bedste placering til et nyt dagtilbud i Greve Midt. Proces Det hurtigt arbejdende udvalg har i deres arbejde kigget nærmere på seks lokationer: Holmeagerskolen, Damagerskolen, Greve Borgerhus, Hedelyskolen, matrikel 3mc, Mosede, Læstedet, og et areal ved Tværhøjgård. For hver af de seks lokationer, er der blevet kigget på potentialer og opmærksomheder, som beskrevet i vedlagte bilag. Udvalget har også kigget på vedligeholdelsesefterslæbet for daginstitutionerne i Greve Midt, hvor det vurderes, at det økonomisk ikke kan betale sig at ud-/ombygge. Derudover har udvalget undersøgt hvilket pres daginstitutionerne i Greve Midt står over for, samt mængden af borgere der ikke får opfyldt deres ønske om plads i Greve Midt. 1. Bedste placering til en ny daginstitution i Greve Midt På baggrund af ovenstående arbejde, er det et enigt udvalg der peger på Greve Borgerhus, som den bedste placering til en ny daginstitution i Greve Midt. Greve Borgerhus var med i den samlede analyse som blev præsenteret i 2021, men blev ikke anbefalet. Dette skyldes, at det på daværende tidspunkt var uklart hvordan erhvervsområdet Håndværkerbyen omkring Greve Borgerhus skulle udvikles, samt at det var ønsket at bevare parken. Det er nu blevet afklaret hvilken udvikling erhvervsområdet skal have i forbindelse med Kommuneplanen. Som en del af den kommende kommuneplan arbejdes der nu med at erhvervsområdet skal udvikle sig imod det man kalder bymæssige erhverv. Her kunne en daginstitution også være en mulighed. For at Greve Borgerhus kan anvendes til en ny daginstitution kræver det dog at pavillonerne, hvor der i dag ligger flygtningeboliger er fjernet i slut 2023. Pavillonerne skal indtil videre anvendes som flygtninge til Ukraine, og det vides ikke hvor længe behovet vil være gældende. Greve Borgerhus, Greve by, Greve 38f: Grundstørrelse: samlet set er grunden 18.889 m2 og allerede bebygget med et tidligere rådhus fra 1958. Anvendelse: 3.165 m2 til offentlige formål og 15.700 m2 til nærrekreativt område. Bygningen rummer bl.a. pensionistcenter, børnekulturhus og foreningsaktiviteter, og på grunden ligger nogle midlertidige flygtningeboliger. Placeringsanalysen har undersøgt et areal på 6.900 m2 i grundens nordvestlige del, hvor der vil kunne placeres en daginstitution med 150 pl. Derudover foreslår arbejdsgruppen at der også om Håndværkerbyen 60 kan bruges til at dække noget af behovet. Håndværkerbyen 60 (matrikel 35s, Greve By) udgør 5945 m2. Grunden er ejet af Greve Kommune og er i nuværende lokalplan udlagt til håndværk og serviceerhverv, men der er givet mulighed for offentlige formål også i området. Hele grunden er lejet ud til stilladsfirmaet DK Stillads. Derudover står der en tom bygning på ca. 300 m2, som pt. benyttes midlertidigt til kommunens Gadeteam. Vurderingen er at grunden er ca. 1500 m2 for lille til hele formålet, men kan indtænkes som en mulighed i den samlede analyse af hvordan behovet for hvordan daginstitutionen bedst placeres i forhold til Borgerhuset. Desuden vil der måske på sigt, kunne placeres yderligere 60 pl. i den sydlige fløj af den eksisterende bygning, hvis de aktiviteter, der i dag finders her, kan få en anden placering. Det indebærer, at dagtilbuddets udearealer udvides med ca. 2600 m2, og at det nærrekreative område, den offentlige bypark, dermed vil udgøres af arealet ud mod Lillevangsvej. Dette har dog ikke været en del af arbejdsgruppens arbejde. 2. Perspektivområdet til kapacitetsudfordringer på længere sigt 1. Befolkningsprognosen for i 2022-32 viser at der er et stigende behov for kommunale tilbud til såvel børn som ældre i f.eks. dagtilbud og ældreboliger. Derudover opstår der løbende andre kommunale formål til blandt andet specialområdet og fritidsformål. Administrationen anbefaler derfor at følge arbejdsgruppens anbefaling om de to private ejede grunde Tværhøjgaard og Læstedet afklares som perspektivområder til kommende kommunale behov. Dette vil medføre, at administrationen udarbejder et forslag til budget 2023 om at afsætte midler til at undersøge grundene yderligere, samt potentielt set på sigt en anbefaling af, at købe af grundene. Grundene beskrives konkret i vedhæftede notat. På dagtilbudsområdet viser befolkningsprognosen for 0-5-årige i 2022-2032, at antallet af børn i denne aldersgruppe, vil stige med 593 børn i løbet af perioden. Med den prognose kan der blive problemer med at overholde pladsgarantien allerede i 2024, hvilket vil medføre ventelister. De 120 pladser er i Hundige Øst og 150 i Greve Midt er et minimumsbehov for at tilsikre en kapacitet som dækker det fremadrettet behov. Ved yderligere behov for udvidelse af daginstitutionskapaciteten i Greve Kommune, anbefales det, at der arbejdes videre med de to privatejet lokationer: Tværhøjgård og matrikel 3mc, Mosede, Læstedet. Da det vurderes, at arealerne på sigt kan være relevant i en anden sammenhæng ved behov for udvidelse af daginstitutionskapaciteten eller andre kommunale behov i fremtiden. 2. Den aktuelle kapacitetsudfordring på dagtilbudsområdet Indledningsvist kan det oplyses, at Greve Kommune på nuværende tidspunkt lever op til pladsgarantien, hvor der skal tilbydes en daginstitutionsplads inden for 3 måneder efter, at nye borgere har fået folkeregisteradresse i Greve. Pasningsgarantien gælder alene en plads i hele kommunen. Hvis man ikke ønsker at tage imod et tilbud om en plads i hele kommunen, er man ikke længere omfattet af pasningsgarantien. Børnetalsprognoserne forudsiger en stigning i antallet af børn, der får behov for en dagtilbudsplads. Det betyder både et generelt pres på kapaciteten over tid, og et pres i bestemte geografiske områder af Greve. Greve Kommune er ét pasningsdistrikt, hvor man som forælder, der ønsker en garantiplads, kan blive tilbudt en plads i hele kommunen. Det tilstræbes at give plads i det geografiske område barnet bor i, f.eks. Hundige, Greve Midt, Karlslunde og Tune, men det er ikke altid muligt at imødekomme. I 2022/2023 vil der være et pres på bl.a. området i Greve Midt, og det forventes at blive svært i den kommende periode at opfylde alle borgers ønske om plads i området. Det forslås derfor, at der findes finansiering i 2022-26 til forlængelse af lejekontrakt på pavilloner ved daginstitutionerne Lillebo og Solstrålen. Pavillonerne skulle være fjernet i marts 2022, hvorfor forlængelsen af pavillonerne allerede har effekt i 2022. Lovgrundlag Planloven og Bygningsreglement. Økonomiske konsekvenser Med budget 2021 er der afsat rådighedsbeløb på i alt 51,7 mio. kr. fra 2023 til 2026 etablering af en ny daginstitution i Greve Midt. Det samlede overslag for projektet fremgår af nedenstående tabel fra bruttoanlægsforslaget til budget 2021. Projektnavn Overslag i mio. kr. Rådgiver 9,0 Byggeri 35,8 inventar 1,5 Uforudsete udgifter – 15% af byggeri 5,4 I alt 51,7 Der er frigivet 2,0 mio. kr. til forundersøgelser og rådgivning. Der er foretaget geotekniske undersøgelser på hhv. arealerne Holmeagerskolen og Damagerskolen samt rådgivning. Hermed resterer 49,7 mio. kr. af det afsatte rådighedsbeløb. Administrationen anbefaler at der indenfor midlerne til forundersøgelser og rådgivning igangsættes forundersøgelser af grunden herunder geotekniske undersøgelser og forurening. Hvis administrationen vurderer at budgettet ikke kan holdes med den nye placering, vender administrationen tilbage med en anbefaling om videre proces. Derudover skal der fra april 2022 og frem til 2026 afsættes midler til leje af pavillonerne ved Solstrålen og Lillebo. Pavillonerne skulle oprindeligt været fjernet i marts 2022. Merudgiften hertil i 2022 indarbejdes i årets budgetopfølgninger samt indgår som en tekniske rettelser i budgettet for 2023-2026. Kommunikation Brugerrådet ved Greve Borgerhus skal inviteres ind til dialog om placering af en ny daginstitution. Hvis det viser sig at Håndværkerbyen 60 anbefales at inddrages til daginstitution skal der desuden ske en dialog med nuværende lejere. Tidsplan Projekt start, herunder arbejde med eventuel ny lokalplan, er sat til start i 2022 med en forventet indflytning primo 2026. Administrationen vender tilbage med en konkret indstilling om udbud af projektet til fagudvalg, Økonomiudvalg og Byråds godkendelse i 2023. Administrationen vender tilbage med udkast til lokalplan til godkendelse.", "source_path": "data/greve/raw_dagsordener/Skole-, Børne- og Ungeudvalget_2022-05-31T08:15:00+02:00_6545d265-d6d5-4792-9589-43fa58ba8f9d.json"}
{"document_id": "6545d265-d6d5-4792-9589-43fa58ba8f9d", "committee": "Skole-, Børne- og Ungeudvalget", "meeting_date": "2022-05-31T08:15:00+02:00", "section_type": "html_fragment", "section_title": "Tryghed i Greve Nord - Halvårs-status", "case_number": "20-010677K", "agenda_index": 7, "text": "Beslutning Orienteringen blev taget til efterretning. Fremstilling Sagsprocedure Alle fagudvalg, Økonomiudvalget og Byrådet. Resume I denne sag orienteres der om status på indsatser i programmet Tryghed i Greve Nord. Indstilling Administrationen indstiller at orienteringen tages til efterretning. Sagsbeskrivelse Den 20. december 2021 godkendte Byrådet otte indsatser der skal medvirke til at sikre et trygt Greve Nord. Indsatserne blev defineret på baggrund af et stormøde, der blev gennemført 13. september 2021. I stormødet deltog omkring 65 repræsentanter fra beboere og boligorganisationer, daginstitutioner, skoler og uddannelser, kultur og fritidsliv, politi, erhvervsliv og DSB. De besluttede indsatser fordeler sig mellem nye tiltag, og eksisterende tiltag som administrationen allerede har iværksat. De otte indsatser er: Tryghedsvandringer (Indsats 1) Tættere kobling mellem skole og fritidsliv (Indsats 2) Erhvervsmentorordning (Indsats 3) Koordineret familierettet indsats til de mest udsatte familier (Indsats 4) Kommunikationsindsats der arbejder med fortællingerne (Indsats 5) Fysisk indretning (Indsats 6) Erhvervsuddannelser (Indsats 7) Beboersammensætning (Indsats 8) Hertil kommer indsatser besluttet i forbindelse med budgetforliget for 2022-2025. Tryghedskampagne (Indsats 9) Vagter (Indsats 10) Overvågning (Indsats 11) Det indgik i indstillingerne vedr. de otte indsatser fra stormødet, samt indsatser i Budgetforlig 2022-2025, at enkelte af de foreslåede indsatser skulle afdækkes yderligere, og først iværksættes når indhold, ressourcer og effekt var forelagt det politiske niveau til beslutning. Det gælder indsatser vedr. Tryghedsvandring (Indsats 1), Erhvervsmentorordning (Indsats 3), Koordineret familierettet indsats til de mest udsatte familier (Indsats 4), Beboersammensætning (Indsats 8), Tryghedskampagne (Indsats 9), Vagter (Indsats 10) og Overvågning (Indsats 11). Sager om tryghedsvandring, erhvervsmentorordning, vagter, overvågning, tryghedskampagne og strategisk partnerskabsaftale om Almenboliglovens §63d forelægges udvalget maj 2022. I det følgende orienteres udvalg og Byråd om status på indsatserne. Indholdet i de enkelte indsatser kan læses i sag til udvalg og Byråd den 20. december 2021, og gentages derfor ikke her. Indsats nr. 1 om Tryghedsvandringer Administrationen har, på baggrund af udpegede ”hot-spots” på stormødet 13. september 2021, resultaterne af tidligere tryghedsvandringer, og dialog med Greve Nord-projektet, udarbejdet en plan for proces, deltagere og efterfølgende prioritering af indsatser. En sag om godkendelse af planen forelægges Plan- og Tryghedsudvalget den 31. maj 2022. Det indstilles til udvalget, at én tryghedsvandring gennemføres ultimo august 2022. På baggrund af input fra tryghedsvandringen, udarbejder administrationen i samarbejde med deltagerne, et forslag til udvalgets prioritering af indsatser, der kan gennemføres indenfor rammerne af budgettet. Forslaget forelægges udvalget i oktober eller november 2022, med henblik på igangsættelse primo 2023. Sagen forelægges desuden til orientering for Klima, - Teknik- og Miljøudvalget den 2. juni 2022. Indsats nr. 2 om Tættere kobling mellem skole og fritidsliv Idræts- og Fritidssekretariatet har med støtte fra TrygFonden iværksat et projekt, som har til formål at give flere børn og unge i Greve Nord et aktivt fritidsliv. Der ydes en tæt og håndholdt vejledning til børn og forældre, udarbejdes informationsmateriale samt planlægges og faciliteres foreningsaktiviteter på tværs af skolerne i Greve nord. Arbejdet foregår i tæt samarbejde med BROEN Greve, som gør det muligt at søge økonomisk støtte til kontingent og udstyr for de mest sårbare familier. Siden projektets start i august 2021 har 31 børn fået hjælp til at starte til en ny fritidsaktivitet. Derudover har BROEN Greve ydet kontingentstøtte til i alt 109 børn i hele 2021. Indsats nr. 3 om Erhvervsmentorordning Administrationen har udarbejdet et forslag til indhold i indsatsen, der forelægges Plan- og Tryghedsudvalget, samt Beskæftigelses- og Erhvervsudvalget den 31. maj 2022. I forslaget til indsats indgår det, at skolesøgende unge i alderen 15-171⁄2, der på den ene eller anden måde er på vej ind i kriminalitet, tilbydes et lønnet fritidsjob i en håndværksvirksomhed. Kravet til deltagerne i ordningen er, at den unge passer sin skole, sit fritidsjob og er mødestabil. Til at støtte den unge i forløbet, frikøbes en af virksomhedens ansatte til at være mentor for den unge. Mentoren tager sig af at støtte og vejlede den unge i at være på en arbejdsplads, møde til tiden og passe sit arbejde. Mentoren påtager sig således en opgave udover sit almindelige arbejde, og må forvente at bruge tid på opsøgende og vejledende aktiviteter. Derfor indgår det i ordningen, at mentoren frikøbes i et antal timer. På den måde belastes virksomhedens økonomi ikke. Det er erfaringen fra andre kommuner, der har etableret lignende indsatser, at Erhvervsmentorordningen er særdeles effektfuld i forhold til den tryghedsskabende indsats. Indsats nr. 4 om koordineret familierettet indsats til de mest udsatte familier Behov for indsatser er ved at blive afdækket, og status herpå vil blive forelagt udvalget i efteråret 2022. Indsats nr. 5 om Kommunikationsindsats der arbejder med fortællingerne Det var et gennemgående tema på stormødet, at den negative fortælling om Greve Nord kan forstærke følelsen af utryghed hos beboere og borgere. Greve Kommune vil derfor sætte fokus på de historier, der kan vise et nuanceret billede af livet i og omkring Greve Nord. Målgruppen for kommunikationen er de mange interessenter som bidrager til projektet, herunder bl.a. deltagerne på Stormødet, borgere og politikere i Greve Kommune. Kommunikationen kommer til at foregå ad flere kommunikationskanaler. Der er etableret en side på Greve.dk, hvor der informeres om Greve Nord, herunder indsatser og resultater, politiske beslutninger med mere. Der vil løbende blive udarbejdet opslag på Greve Kommunes facebook-side om begivenheder relateret til programmet. Og det første nyhedsbrev er sendt til de mange repræsentanter der deltog i Stormødet, - og som vi gerne vil aktivere som Greve Kommunes tryghedsambassadører i forhold til Tryghed i Greve Nord. Det er hensigten, at repræsentanterne løbende modtager nyhedsbreve om udviklingen i indsatserne, eller når nye tiltag skal udvikles eller implementeres. Indsats nr. 6 om Fysisk indretning I forhold til problemer med ræs på veje, knallerter på stier, manglende belysning ol., har Trafiksikkerhedsrådet på deres møde 9. december 2021 fået forelagt trafiksikkerhedsprojektet på Hundige Bygade og krydset Godsvej/Hundigevej, der indebærer en række sikkerhedsmæssige tiltag. Klima-, Teknik- og Miljø-udvalget godkendte på deres møde i januar 2022 anlægs-projektet. Næste møde i Trafiksikkerhedsrådet er i juni 2022, og Rådet har fortsat fokus på problematikker omkring ræs på veje, knallerter på stier og manglende belysning. Byrådet godkendte desuden i december 2021 en udmøntning af Vej- og Landskabspuljen, hvoraf der blev bevilget 370.000 kr. til de tryghedsskabende tiltag, som Tryghedsvandringen kommer til at pege på. Udmøntningen af midlerne afventer derfor gennemførelsen af tryghedsvandringen. En sag herom foreligges Klima-, Teknik- og Miljøudvalget, samt Plan- og Tryghedsudvalget i efteråret 2022. Udviklingen af Hundige Strandby fortsætter efter planen, og med realiseringen af byudviklings-projektet, kan der ses frem til et mere levende stations- og boligområde, som forventeligt vil have en positiv udvikling for trygheden i området. Indsats nr. 7 om Erhvervsuddannelser En tværgående arbejdsgruppe med repræsentation fra blandt andet Greve Erhverv, skoleområdet og jobcenteret har udarbejdet et forsalg til et samarbejde med Dansk Industri. Udkast til samarbejdsaftale forelægges politisk niveau til beslutning. Indsats nr. 8 om Beboersammensætning Vedr. beboersammensætning pegede Stormødet på at ændre kriterierne for udlejning, så det bliver muligt i højere grad at tiltrække ressourcestærke beboere. Dertil er der behov for en større udbredelse af fleksibel udlejning. For at kvalificere det kommende arbejde med at genforhandle en ny boliganvisningsaftale, forberedes et temamøde om beboersammensætning i Greve Nord, rammevilkår og handlemuligheder. Temamødet planlægges gennemført på Plan- og Tryghedsudvalgets møde i august eller september 2022. På baggrund af denne drøftelse, er det hensigten at indgå aftale med boligorganisationerne om en ny boliganvisningsaftale med virkning fra 2023. Indsats nr. 9 om Tryghedskampagne Plan- og Tryghedsudvalget har gennem foråret fået forelagt forslag til indhold og metode til gennemførelse af en tryghedsundersøgelse. Dertil kommer en tryghedskampagne, hvor der oplyses om, at borgere i Greve Nord har mulighed for at henvende sig med mistanke om snyd med sociale ydelser, social kontrol og utrygge forhold. Undersøgelse af trygheden i Greve Kommune gennemføres hen over sommeren. Resultaterne af undersøgelsen forelægges Plan- og Tryghedsudvalget i efter 2022. Resultaterne fra undersøgelsen vil danne grundlag for, sammen med repræsentanterne fra Stormødet, at fastlægge samlet plan for arbejdet med den tryghedsskabende indsats i 2023. Forslag til indhold i den besluttede tryghedskampagne forelægges Plan- og Tryghedsudvalget på udvalgets møde den 31. maj 2022. Indsats nr. 10 Vagter I Budgetforliget for 2022-2025 indgik en indsats vedr. etablering af et kommunalt vagtværn. Baggrunden for indsatsen var - på baggrund af politi-aftalen fra 2020 - et forslag fra Regeringen om at gøre det muligt for kommuner, at etablere at korps af ”tryghedsvagter”. Regeringen har dog ikke kunne nå til enighed om et kompromis med forligskredsen bag flerårsaftalen for politiet og anklagemyndigheden i 2020. Lovforslaget omhandlende forsøgsordningen udskydes derfor til næste folketingssamling, mens der sideløbende i forligskredsen arbejdes på et fælles kompromis. Regeringen planlægger i stedet at fremlægge forslag til styrket indsats mod utryghedsskabende adfærd og kriminalitet, med initiativer der skal give politiet flere beføjelser ift. at sikre et trygt byrum og natteliv. Udmøntning af indsatsen med etablering af et korps af tryghedsvagter afventer således de lovgivningsmæssige muligheder. I tryghedsvandringen vil der være fokus på at registrere særligt utrygge områder, og forslag til forbedringer vil som tidligere nævnt blive forelagt Plan- og Tryghedsudvalget. Indsats nr. 11 Overvågning I budgetforliget for Budget 2022-2025 indgik en indsats vedr. etablering af mere overvågning. Det blev aftalt, at der foretages en tilbundsgående afdækning af behovet for overvågning – sammen med Midt- og Vestsjællands Politi. Input fra Tryghedsvandringen indgår. Administrationen har sammen med Midt- og Vestsjællands Politi afdækket behovet for overvågning af udvalgte steder i Greve Kommune. Midt- og Vestsjællands Politi vurderer, at overvågningsmuligheder er til stede, hvor det efterforskningsmæssigt kan være interessant, og at der derfor ikke er behov for yderligere tiltag i forbindelse med etablering af overvågningsfaciliteter. Tryghedsvandringen kan muligvis vise et behov for yderligere overvågning. Dette vil i så fald fremgå af afrapporteringen fra tryghedsvandringen, der forelægges for Plan- og Tryghedsudvalget i oktober eller november 2022. Økonomiske konsekvenser Der blev med Budget 2021-2024 afsat årligt 800.000 kr. (i 2020-PL). I 2022 forventes der et forbrug på i alt ca. 300.000 kr. til gennemførelse af tryghedsundersøgelse. Dertil kommer et ressourceforbrug hos ledere og medarbejdere i Administrationen. Budget i kr. (2022-PL) 2022 2023 2024 2025 Tryghed i Greve Nord -810.551 -810.551 -810.551 -810.551 Indsats 1 - Tryghedsvandring 10.000 Afklares Afklares Afklares Indsats 2 - Tættere kobling mellem skole og fritidsliv 0 0 0 0 Indsats 3 - Erhvervsmentorordning 0 Afklares Afklares Afklares Indsats 4 - Koordineret familierettet indsats til de mest udsatte familier 0 Afklares Afklares Afklares Indsats 5 - Kommunikationsindsats der arbejder med fortællingerne 0 0 0 0 Indsats 6 - Fysisk indretning 0 Afklares Afklares Afklares Indsats 7 - Erhvervsuddannelser 0 0 0 0 Indsats 8 - Beboersammensætning 0 0 0 0 Indsats 9 - Tryghedskampagne 300.000 0 300.000 0 Indsats 10 - Vagter 0 0 Afklares Afklares Indsats 11 - Overvågning 0 Afklares Afklares Afklares Total -500.551 -810.551 -810.551 -810.551 Den Boligsociale helhedsplan er finansieret via rest-budgettet fra den boligsociale helhedsplan for 2017-2021 (538.777 kr.), samt en del af bevillingen til Tryghed i Greve Nord i 2021 (378.223 kr.). Det vil blive søgt om overførsel af midler fra 2022 til 2023. De overførte midler vil gøre det muligt at imødekomme de ønskede tryghedstiltag, der afdækkes i tryghedsvandringen. Sagens forløb 30-05-2022 Beskæftigelses- og Erhvervsudvalget Orienteringen blev taget til efterretning. 30-05-2022 Sundheds- og Omsorgsudvalget Orienteringen blev taget til efterretning. 30-05-2022 Social- og Handicapudvalget Orienteringen blev taget til efterretning.", "source_path": "data/greve/raw_dagsordener/Skole-, Børne- og Ungeudvalget_2022-05-31T08:15:00+02:00_6545d265-d6d5-4792-9589-43fa58ba8f9d.json"}
{"document_id": "6545d265-d6d5-4792-9589-43fa58ba8f9d", "committee": "Skole-, Børne- og Ungeudvalget", "meeting_date": "2022-05-31T08:15:00+02:00", "section_type": "html_fragment", "section_title": "Drøftelse af inddragelse i ny Børne - og ungepolitik", "case_number": "22-006864", "agenda_index": 8, "text": "Beslutning Udvalget ønsker, at det kommende arbejde med Børne- og Ungepolitikken sker ved inddragelse af børneråd, skoleråd og handicapråd samt relevante medarbejdere. Udvalget ønsker, at bestyrelserne på dagtilbudsområdet afgiver deres tilkendegivelser til de forældrevalgte børnerådsrepræsentanter og at bestyrelserne på skoleområdet afgiver deres tilkendegivelser til de forældrevalgte skolerådsrepræsentanter. Fremstilling Sagsprocedure Skole-, Børne- og Ungeudvalget Resume På mødet skal Skole-, Børne- og Ungeudvalget drøfte inddragelse i den kommende politikproces. Udvalget orienteres derudover om gældende lovgivning for politiker på fagområdet og sammenhængen mellem vision og politik. Samtidig gives et overblik over muligheder for inddragelse af borgere og medarbejdere i forbindelse med udarbejdelsen af politikker. Sagen er en del af det videre arbejde med politikker efter godkendelsen af vision for Greve Kommune den 23. maj. Indstilling Administrationen indstiller at Skole-, Børne- og Ungeudvalget drøfter inddragelse i den kommende politikproces. Sagsbeskrivelse Greve Kommune har en række politikker som udløber med udgangen af 2022. Herefter kan det enkelte fagudvalg vælge at forlænge den eksisterende eller formulere en ny politik på sit område. Hvor en vision viser, hvad den politiske ledelse på overordnet niveau ønsker sig for kommunen, består en politik ofte af hensigter, som efterfølgende skal gøres handlingsorienterede i organisationen. Visionen er retningsgivende for rammesætningen af politikker i fagudvalg, for budgetprioriteringer og fungerer samtidig ledende ift. det daglige arbejde i organisationen blandt medarbejdere i kommunen. En politik kan variere i omfang fra en kort version med fokuspunkter eller overordnede politiske målsætninger til en mere udfoldet version, hvor der også fremgår værdier og holdninger til udvalgte emner samt hvordan der skal arbejdes med målsætningerne. Nogle politikker er lovpligtige, mens andre er valgfrie. Det er et lovkrav, jf. serviceloven (§ 19, stk.2), at der udarbejdes og politisk vedtages en sammenhængende børne- og ungepolitik. Sammenhængen mellem vision, fagudvalgets politik og budget Byrådet var den 4. og 5. marts på Budget- og visionsseminar, hvor Byrådet blev præsenteret for en række særlige udfordringer som Greve Kommune står over for, ligesom Byrådet blev forelagt økonomiske og fysiske rammebetingelser. Med afsæt i det arbejde og efterfølgende drøftelser har Byrådet den 23. maj vedtaget en samlet vision for Greve Kommune. Vision: \"Naturligvis Greve – gennem helhedssyn og fællesskaber\". Aktivt foreningsliv Bæredygtig kommune Hverdag med indhold Velfærd i fællesskab Aktiv borgerinddragelse Skole-, Børne- og Ungeudvalget skal gennem deres politiske målsætninger arbejde videre med at omsætte visionen på dagtilbud-, klub-, skole og det specialpædagogiske område. Det kunne f.eks. være gennem målsætninger for både det almene og det specialpædagogiske område. Greve Kommune har, som mange andre kommuner, en konkret udfordring, der handler om, at betydeligt flere børn bliver visiteret til at have deres skolegang på enten specialskoler eller i specialklasserækker, da det ikke er muligt at imødekomme børnenes behov på almenskolen. Således oplever flere børn en hverdag væk fra det almene fællesskab, og samtidig medfører stigningen, øgede udgifter og et pres på den fysiske kapacitet. Med den foreliggende visions fokus på helhedssyn og mulighed for alle børn for at deltage i relevante fællesskaber, kan der skabes en sammenhæng fra de overordnede ønsker og værdier, der kendetegner Greve Kommune over de politiske mål og videre til konkrete, faglige indsatser. Skole-, børne- og ungeudvalget har på møderne i januar og februar drøftet deres politiske målsætninger; Dagtilbud og indskoling Fokus på motorik Tidlig indsats Styrket Sundhedspleje Talblindhed og ordblindhed Kortere skoledage Støtte følger barnet i overgange Mellemtrin Overgang fra daginstitutioner til SFO’er og til Klubber. Udskoling Samarbejde med erhvervslivet Oprettelse af erhvervsklasser Flere erhvervsuddannelser Fokus på ordblindhed Klippekort i SFO’er Vikardækning Lærere og pædagoger Uddannede ressourcer Uddannelses- og fastholdelsesplan for lærere og pædagoger. Fokus på stavning og læsning. Sagsbehandlingstider Koordineret tilgang på tværs af udvalgene. Hurtigere sagsbehandlingstid De politiske målsætninger er samtidig fundament for budgetmæssige drøftelser ift. en sammenhængende og koordineret prioritering af kommunens ressourcer. I Greve Kommune indeholder de eksisterende borgerrettede politikker ”effektmål” som udtryk for de effekter vi ønsker at opnå for borgerne. Effektmålene er politisk besluttet. Administrationen udmønter herefter politikkerne med den faglige kompetence, der bedst muligt indfrier de politiske mål. Inddragelse af borgere og medarbejde i udarbejdelsen af politikker For at sikre en så god forankring og implementering af politikkerne som muligt, er det vigtigt at inddrage relevante aktører i tilblivelsen af politikkerne. Inddragelsen kan både være rettet mod borgere og mod faglige medarbejdere, som skal arbejde med de politiske mål og udføre indsatser i praksis. Mulighederne for inddragelse er vidtrækkende og spænder fra en lav grad af involvering gennem information og høringer til en høj grad af involvering. der omhandler f.eks. kvalificering af forslag til mål eller feedback på, hvad der konkret kan realiseres samt deciderede samskabelsesprocesser. Der er væsentlige ressourcer og tidsforbrug forbundet med en høj inddragelse, men også et højere ejerskab. I inddragelsesprocessen er det samtidig vigtigt med en tydelig rammesætning og forventningsafstemning om, hvad der gives indflydelse på. Der skal for hver af de kommende politikker tages stilling til hvilke aktører, der er relevante at inddrage og i hvilket omfang. I udformningen af den eksisterende børne- og ungepolitik blev der på Skole- og Børneudvalgets møde den 13. maj valgt en inddragende proces, hvor der var dialog med områdets aktører én gang i løbet af processen. Aktørerne var: Skolerådet, Børnerådet, Handicaprådet og Område-MED samt Ledere inden for Center for Børn & Familier og Center for Dagtilbud & Skoler. Lovgrundlag Det er et lovkrav, jf. serviceloven (§ 19, stk.2), at der udarbejdes og politisk vedtages en sammenhængende børne- og ungepolitik i kommunen, som blandt andet beskriver sammenhængen mellem indsatsen for børn og unge med og uden behov for særlig støtte. Desuden er der krav i serviceloven om, at kommunen udarbejder en plan for den sammenhængende indsats overfor ungdomskriminalitet (§ 19, stk. 3) og beredskab mod overgreb (§ 19, stk. 5) som led i den sammenhængende børne- og ungepolitik. Sidstnævnte løses i Greve Kommune gennem KFI-handleplan. Økonomiske konsekvenser Sagen har ingen økonomiske konsekvenser. Tidsplan På kommende Skole-, Børne- og Ungeudvalgsmøde præsenteres procesplan for inddragelse af interessenter og udarbejdelse af ny politik.", "source_path": "data/greve/raw_dagsordener/Skole-, Børne- og Ungeudvalget_2022-05-31T08:15:00+02:00_6545d265-d6d5-4792-9589-43fa58ba8f9d.json"}
{"document_id": "6545d265-d6d5-4792-9589-43fa58ba8f9d", "committee": "Skole-, Børne- og Ungeudvalget", "meeting_date": "2022-05-31T08:15:00+02:00", "section_type": "html_fragment", "section_title": "Budgetopfølgning 1 2022, Skole-, Børne- og ungeudvalget", "case_number": "22-000026", "agenda_index": 9, "text": "Beslutning Sagen blev taget til efterretning. Fremstilling Sagsprocedure Skole-, Børne- og Ungeudvalget. Resume I indeværende sag orienteres fagudvalget om indholdet i budgetopfølgning 1 2022 inden for eget udvalgsområde. Budgetopfølgning 1 2022 blev behandlet af Byrådet den 23. maj 2022. Indstilling Center for Økonomi & HR indstiller at sagen tages til efterretning. Sagsbeskrivelse Indeværende sag skal ses i sammenhæng med den samlede budgetopfølgning 1 2022, som er udarbejdet pr. 28. februar og blev behandlet af Byrådet den 23. maj 2022. Det korrigerede budget for Skole-, Børne- og Ungeudvalget var pr. 28. februar 2022 på 939,7 mio. kr., hvoraf 939,3 mio. kr. ligger inden for servicerammen. Afvigelser på udvalgets område gennemgås nedenfor. Områder under Skole-, Børne- og ungeudvalget Inden for udvalgets område forventes et merforbrug på 16,0 mio.kr. Budgetområde 3.01 Skoler og SFO Inden for budgetområdet forventes et merforbrug på 9,6 mio. kr. Grundet flere nye børn end antaget i budgettet forventes et merforbrug på området på 7,7 mio. kr. Dette er trods opskrivning af budgettet i budget 2022-25. Det er hovedsageligt udgifter til specialundervisning, som stiger, hvilket skyldes at nye børn kommer i udenbys tilbud, da der ikke er flere pladser i Greve Kommunes interne tilbud. Desuden ses en stigning i antallet af elever på efterskoler, hvilket medfører en forventet merudgift på 2,2 mio. kr. Budgetområde 3.02 Dagpleje Under budgetområde 3.02 Dagpleje forventes et merforbrug på 0,178 mio. kr. som indeholder udgifter til Covid-19 i januar og februar for 0,6 mio. kr. Der ud over forventes et mindreforbrug som følge af lavere børnetal end antaget i budgettet. De kommunale institutioner forventer ligeledes et mindreforbrug i året, mens de selvejende institutioner forventer et tilsvarende merforbrug. Modsat det lavere antal børn indskrevet i institution i kommunen forventes der flere børn passet i private tilbud, hvorfor her forventes et merforbrug. Budgetområde 3.03 Udsatte børn og unge Der forventes merforbrug til forebyggende foranstaltninger til børn og unge og til anbringelser. Modsat forventes et mindreforbrug på Udviklingscenter Greve. Samlet forventes der et merforbrug inden for budgetområdet på 1,3 mio. kr. Budgetområde 3.04 Fritids- og Klubtilbud Området forventer et merforbrug på 0,5 mio. kr. som skyldes tilbage rulning af besparelsen som følge af klubberne ikke er flyttet ind på skolerne, et mindreforbrug på Havana samt forventede merudgifter på mellemkommunale betalinger. Budgetområde 3.05 Ungdomsuddannelser Greve STU forventer et merforbrug på 0,8 mio. kr. som følge af et aktivitetsfald og dermed færre indtægter. Alle enkeltafvigelser inden for udvalgets område kan ses i bilag 1. Rammebesparelse I hovedsagen vedr. budgetopfølgning 1, som blev behandlet på Byrådets møde den 23. maj 2022, blev det besluttet at gennemføre en rammebesparelse på 13,7 mio. kr., for at mindske presset på servicerammen for kommunen samlet set. Rammebesparelsen svarer til 1 pct. af de korrigerede budgetter inden for En Pose Penge, som omfatter institutioner og centrale afdelinger i centrene. Som udgangspunkt ligger 7,243 mio. kr. af den samlede rammebesparelse på udvalgets område. Udmøntningen foretages administrativt inden for det enkelte fagcenter med henblik på at undgå servicereduktioner, og den endelige fordeling vil derfor kunne afvige fra udgangspunktet. Økonomiske konsekvenser Sagen har ingen selvstændig økonomiske konsekvenser, da disse ligger i bevillingssagen til budgetopfølgning 1, som blev behandlet af Byrådet den 23. maj 2022.", "source_path": "data/greve/raw_dagsordener/Skole-, Børne- og Ungeudvalget_2022-05-31T08:15:00+02:00_6545d265-d6d5-4792-9589-43fa58ba8f9d.json"}
{"document_id": "6545d265-d6d5-4792-9589-43fa58ba8f9d", "committee": "Skole-, Børne- og Ungeudvalget", "meeting_date": "2022-05-31T08:15:00+02:00", "section_type": "html_fragment", "section_title": "Orientering om årsregnskab 2021 og revisionsberetning", "case_number": "21-012582", "agenda_index": 10, "text": "Beslutning Sagen blev taget til efterretning. Fremstilling Sagsprocedure Alle fagudvalg. Resume Greve Kommunes årsregnskab 2021 er i april afgivet af Byrådet til revisionen, efter indstilling fra Økonomiudvalget, til gennemgang og påtegning. Dette i henhold til den kommunale styrelseslov. Økonomiudvalget og Byrådet har i maj 2022 godkendt årsregnskabet og revisionens beretning, jf. tidsplanen orienteres fagudvalgene. Årsregnskabet blev afsluttet med et godt resultat. Det samlede regnskabsresultat viser et overskud på 154,9 mio. kr. Regnskabsresultatet sammenholdt med det korrigerede budget udviser et mindreforbrug på 88,0 mio. kr. Resultatet og afvigelserne for de enkelte udvalg, er beskrevet i udvalgenes beretning i årsregnskabet. Revisionen har ikke givet anledning til forbehold, og afgiver derfor revisionspåtegning. Der er ingen revisionsbemærkninger til regnskab 2021, hvormed det er revisionens opfattelse, at regnskabet giver et retvisende billede af kommunens finansielle situation. Indstilling Center for Økonomi & HR indstiller, at orienteringen om det samlede årsregnskab 2021 og revisionens beretning tages til efterretning. Sagsbeskrivelse Hovedtallene for regnskab 2021 ser således ud: Tabel 1. Hovedtal. Kolonne a-d indeholder regnskab 2021, og kolonne e henviser til det restkorrigerede budget i 2021. Kolonne a-d :- = indtægter, + = udgifter Kolonne e, ”Rest korrigeret budget” henviser til det tilbageværende budget i 2021 hvor + = et resterende budget/mindreforbrug/merindtægt, - = merforbrug/ mindreindtægt Hovedtendenserne i Greve Kommunes samlede regnskab for 2021 er: Oprindeligt budget, tillægsbevillinger og korrigeret budget (kolonne a, b og c) Oprindeligt var der i 2021 budgetlagt med et forbrug på 6,2 mio. kr. (kolonne a). Der er i årets løb givet netto indtægtsbevillinger på i alt 73,1 mio. kr. (kolonne b). Tillægsbevillingerne indeholder bl.a. overførsler fra 2020 til 2021, kompensation for covid-19 relaterede udgifter, indtægter fra køb og salg samt renter og kursregulering. Det korrigerede budget indeholder det oprindelige budget korrigeret for årets tillægsbevillinger. Det korrigerede budget viser et overskud på 66,9 mio. kr. (kolonne c). Forbrug (kolonne d) Greve Kommunes nettoindtægter fra skatter, tilskud og udligning kan i 2021 samlet opgøres til 3.229,2 mio. kr. Nettodriftsudgifter inkl. refusioner udgør 3.079,0 mio. kr. og med 15,4 mio. kr. i indtægter fra renter og kursregulering opgøres driftsoverskuddet til 165,6 mio. kr. Af driftsoverskuddet er der finansieret nettoanlægsudgifter for i alt 10,7 mio. kr. som består af anlægsudgifter på 124,1 mio. kr. og indtægter fra køb og salg på 113,4 mio. kr. Dermed ender Greve Kommunes regnskab med et samlet overskud på 154,9 mio. kr. (kolonne d). Rest korrigeret budget (kolonne e) Kommunens positive regnskabsresultat på 154,9 mio. kr. sammenholdt med det korrigerede budget på 66,9 mio. kr., resulterer i et mindreforbrug på 88,0 mio. kr. Af mindreforbruget overføres i alt 64,5 mio. kr. til forbrug i 2022 (drift og anlæg). Drift Der skal ifølge kommunens økonomiske politik, være et driftsoverskud på mindst 90,0 mio. kr., så der er penge til anlægsinvesteringer og afdrag på lån. Denne målsætning er opfyldt i 2021, da overskuddet var på 165,6 mio. kr. Driftsoverskuddet på 165,6 mio. kr. set i forhold til det korrigerede budget på 134,8 mio. kr. genererer et mindreforbrug på 30,8 mio. kr. Af mindreforbruget på driften er der overført 9,2 mio. kr. til forbrug i 2022. Servicerammen Greve Kommune anvendte i 2021 7,4 mio. kr. mere end den korrigerede serviceramme. Dette svarer til en overskridelse på 0,3 %. I budgetopfølgning 3 var det forventningen, at servicerammen ville overskrides med 16,9 mio. kr. Forklaringen på overskridelsen af servicerammen kan i høj grad henføres til øgede udgifter ifm. Covid-19, der i 2021 er opgjort til 25,0 mio. kr. Opgøres servicerammen uden Covid-19 udgifter, ville servicerammen være overholdt med 9,9 mio. kr. Tabel 2. Opgørelse af servicerammen: - = indtægter, + = udgifter Rest serviceramme, + = mindreforbrug - = merforbrug Af nedenstående tabel fremgår regnskab 2021 og restkorrigeret budget for 2021 fordelt på udvalg. Tabel 3. Regnskab 2021 og restkorrigeret budget for 2021 fordelt på udvalg Kolonne a-d :- = indtægter, + = udgifter Kolonne e, ”Rest korrigeret budget” henviser til det tilbageværende budget i 2021 hvor + = et resterende budget/mindreforbrug/merindtægt, - = merforbrug/ mindreindtægte Greve Kommunes samlede nettodriftsudgifter udgjorde 3.079,0 mio. kr. (kolonne d), hvilket er et mindreforbrug på 26,2 mio. kr. i forhold til det korrigerede budget (kolonne e). De største mindreforbrug kan henføres til Skole- og Børneudvalget og Kultur- og Fritidsudvalget. Af mindreforbruget på 26,2 mio. kr. i forhold til korrigeret budget, er 22,0 mio. kr. på én pose penge. En af forklaringerne til mindreforbruget er, at driftsområderne i løbet af 2021 er tilført midler til finansiering af covid-19 relaterede udgifter, mens budgetterne i mindre grad er reduceret ift. det lavere aktivitetsniveau, som restriktioner på grund af Covid-19 har medført. Herudover har mangel på arbejdskraft betydet flere ledige stillinger. Yderligere forklaringer til afvigelserne på de enkelte budgetområder er specificeret i udvalgenes beretning i regnskabet. Anlæg Anlægsresultatet viser et nettoforbrug på 10,7 mio. kr. ift. et korrigeret budget på 67,9 mio. kr., og dermed et mindreforbrug/merindtægt på 57,2 mio. kr. (jf. tabel 1) Nettoforbruget på 10,7 mio. kr. består af anlægsudgifter på 124,1 mio. kr. og indtægter vedr. køb og salg af jord på 113,4 mio. kr. Af mindreforbruget /merindtægten på 57,2 mio. kr. overføres 55,3 mio. kr. til forbrug i 2022. Anlægsramme Greve Kommunes bruttoanlægsramme for 2021 var 177,8 mio. kr. Kommunens regnskab for 2021 viser et samlet forbrug indenfor anlægsrammen på 147,4 mio. kr. Dermed er Greve Kommunes andel af anlægsrammen overholdt med 30,4 mio. kr. Finansiering Af nedenstående tabel fremgår regnskab 2021 for det finansielle område. Tabel 4. Finansieringsoversigt - = indtægter, + = udgifter Regnskabsoverskuddet på 154,9 mio. kr. påvirker kassebeholdningen positivt ligesom kommunens lånoptag på 23,7 mio. kr. og den urealiserede kursgevinst på 12,4 mio. kr. påvirker også kassebeholdningen positivt. Samlet en tilgang i de likvide midler på 191,0 mio. kr. (kolonne c). De likvide midler i 2021 er anvendt til afdrag på lån med 57,8 mio. kr., og derudover 147,2 mio. kr. i øvrige finansforskydninger. Den samlede anvendelse af likvide midler er på 205,0 mio. kr. I alt er der et træk på likviditeten i 2021 på 14,0 mio. kr. (kolonne c) Finansforskydningerne på 147,2 mio. kr. i 2021 består i høj grad af nedbringelse af kortfristet gæld, herunder ekstraordinært afdrag af indefrosne feriemidler på 55,7 mio. kr. Derudover er der sket en forøgelse af tilgodehavende, som omfatter udsendte fakturaer, der mangler indbetaling for. Primo 2021 var den likvide beholdning på 335,4 mio. kr. og med et træk på den likvide beholdning på 14 mio. kr. ender den likvide ultimo beholdning på 321,4 mio. kr. (kolonne d) Likviditeten ultimo året er i høj grad påvirket af forskydninger i betalinger mellem årene. Den likvide ultimo beholdning for året, er ikke et udtryk for, hvor mange penge kommunen reelt har at arbejde med i løbet af året. Den løbende gennemsnitlige likviditet, opgjort efter kassekreditreglen, som er et gennemsnit at de seneste 365 dage, var pr. 31. december 2021 på 586,3 mio. kr. Af den gennemsnitlige likviditet på 586,3 mio. kr. er der samlet reserveret 329,8 mio. kr. til forbrug i 2022 til 2025. Revisionsberetning Greve Kommunes revision PwC har afsluttet revision af årsregnskabet for 2021. Revisionen har ikke givet anledning til forbehold, og afgiver derfor revisionspåtegning. Der er ingen revisionsbemærkninger til regnskab 2021, hvormed det er revisionens opfattelse, at regnskabet giver et retvisende billede af kommunens finansielle situation. Revisionen har blandt andet påset, at regnskabet er retvisende uden væsentlige fejlinformationer. Revisionen har pligt til at afgive revisionsbemærkning, hvis det vurderes, at eksempelvis regnskabet i væsentligt omfang ikke opfylder kravene i Indenrigs- og Boligministeriets regelsæt, eller der er disponeret i strid med gældende love og bestemmelser mv. Da der ikke er revisionsbemærkninger til regnskab 2021, er der ikke udarbejdet besvarelse til revisionsberetningen. Lovgrundlag Styrelsesloven, Regnskabsbekendtgørelsen og Indenrigs- og Boligministeriets Bekendtgørelse om kommunens budget- og regnskabsvæsen, revision mv. Økonomiske konsekvenser Sagen har ingen økonomiske konsekvenser. Kommunikation Årsregnskab 2021 offentliggøres på kommunens hjemmeside. Sagens forløb 30-05-2022 Beskæftigelses- og Erhvervsudvalget Orienteringen blev taget til efterretning. 30-05-2022 Sundheds- og Omsorgsudvalget Det samlede årsregnskab 2021 og revisionens beretning blev taget til efterretning. 30-05-2022 Social- og Handicapudvalget Orienteringen blev taget til efterretning.", "source_path": "data/greve/raw_dagsordener/Skole-, Børne- og Ungeudvalget_2022-05-31T08:15:00+02:00_6545d265-d6d5-4792-9589-43fa58ba8f9d.json"}
{"document_id": "6545d265-d6d5-4792-9589-43fa58ba8f9d", "committee": "Skole-, Børne- og Ungeudvalget", "meeting_date": "2022-05-31T08:15:00+02:00", "section_type": "html_fragment", "section_title": "Orientering fra formanden/gensidig orientering", "case_number": "21-014467", "agenda_index": 11, "text": "Beslutning Orienteringen blev taget til efterretning. Udvalget er enige om, at der fremlægges en sag på et kommende møde om mulighed for yderligere brug af skovgrupper og udeliv som, både pædagogisk og kapacitetsmæssig, supplement til den nuværende pædagogiske praksis og kapacitet. Fremstilling Sagsprocedure Skole-, Børne- og Ungeudvalget Resume Udvalgsformanden og udvalgets medlemmer orienterer om eventuelle aktuelle emner. Indstilling Center for Politik, Organisation & Borgerbetjening indstiller, at eventuelle orienteringer tages til efterretning.", "source_path": "data/greve/raw_dagsordener/Skole-, Børne- og Ungeudvalget_2022-05-31T08:15:00+02:00_6545d265-d6d5-4792-9589-43fa58ba8f9d.json"}
{"document_id": "6545d265-d6d5-4792-9589-43fa58ba8f9d", "committee": "Skole-, Børne- og Ungeudvalget", "meeting_date": "2022-05-31T08:15:00+02:00", "section_type": "html_fragment", "section_title": "Huskeliste og orientering fra administrationen", "case_number": "21-013716", "agenda_index": 12, "text": "Beslutning Orienteringer blev taget til efterretning. Fremstilling Sagsprocedure Skole-, Børne- og Ungeudvalget Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil den blive vedlagt som bilag. Indstilling Center for Politik, Organisation & Borgerbetjening indstiller, at eventuelle orienteringer tages til efterretning. Sagsfremstilling Administrationen orienterer om: - Ukrainske flygtningefamilier Men henblik på støtte og hjælp til ukrainske flygtningefamilier der kommer til Greve Kommune, bliver familier/børn via modtagesamtalerne gjort opmærksomme på sundhedsplejens arbejde og på den kommunale Tandpleje. Der udarbejdes et kort informationsmateriale til familierne vedrørende dette. Børn indkaldes og tilses i samme modus som øvrige børn. Der bliver endvidere taget initiativ til samarbejder mellem de respektive dagtilbud og modtageklasserne, og sundhedspleje/tandplejen. Familierne gøres ligeledes opmærksomme på at der er tilbud om samtaler til familierne via Greve Familiecenter. Samtalerne omhandler familiernes trivsel, herunder eventuelle traumer. Der udarbejdes et kort informationsmateriale vedrørende dette. - Havana Havana er ved at planlægge og strukturere en introduktion til nye børn, således at børnene kan starte op senest i forbindelse med skolestart 2022/2023. Udvalget orienteres kort herom. - Vedr. opfordring til lokal dialog om skoleudvikling Greve Kommune har modtaget vedlagte opfordring til lokal dialog om skoleudvikling. Opfordringen kommer fra KL, Skolelederforeningen, Danmarks Lærerforening og Børne- og Kulturchefforeningen. Bilag er vedlagt.", "source_path": "data/greve/raw_dagsordener/Skole-, Børne- og Ungeudvalget_2022-05-31T08:15:00+02:00_6545d265-d6d5-4792-9589-43fa58ba8f9d.json"}
{"document_id": "6545d265-d6d5-4792-9589-43fa58ba8f9d", "committee": "Skole-, Børne- og Ungeudvalget", "meeting_date": "2022-05-31T08:15:00+02:00", "section_type": "html_fragment", "section_title": "Skole-, Børne- og Ungeudvalgets kalender 2022", "case_number": "21-014469", "agenda_index": 13, "text": "Beslutning Orienteringen blev taget til efterretning. Der afholdes Børne- og Ungetopmøde i januar 2023. Udvalget overvejer hvorvidt man ønsker at deltage. Nærmere information følger, inden der åbnes for tilmeldinger. Fremstilling Sagsprocedure Skole-, Børne- og Ungeudvalget. Resume I sagen gives et overblik over Skole- Børne- og Ungeudvalgets udvalgsmøder og møder i tilknytning til udvalget. Indstilling Center for Politik, Organisation & Borgerbetjening indstiller at orienteringen tages til efterretning. Sagsbeskrivelse Skole-, Børne- og Ungeudvalgets kalender er vedlagt.", "source_path": "data/greve/raw_dagsordener/Skole-, Børne- og Ungeudvalget_2022-05-31T08:15:00+02:00_6545d265-d6d5-4792-9589-43fa58ba8f9d.json"}
{"document_id": "6545d265-d6d5-4792-9589-43fa58ba8f9d", "committee": "Skole-, Børne- og Ungeudvalget", "meeting_date": "2022-05-31T08:15:00+02:00", "section_type": "html_fragment", "section_title": "Underskriftsark", "case_number": "21-014468", "agenda_index": 14, "text": "Fremstilling Sagsprocedure Skole,- Børne- og Ungeudvalg Resume Elektronisk underskriftsark den. 31. maj 2022.", "source_path": "data/greve/raw_dagsordener/Skole-, Børne- og Ungeudvalget_2022-05-31T08:15:00+02:00_6545d265-d6d5-4792-9589-43fa58ba8f9d.json"}
