{"document_id": "8104a4a0-8a0e-40db-a0d7-7f5d6bb6acd3", "committee": "Social- og Handicapudvalget", "meeting_date": "2024-04-22T17:00:00+02:00", "section_type": "html_fragment", "section_title": "Godkendelse af dagsorden", "case_number": "21-014477", "agenda_index": 0, "text": "Beslutning Godkendt. Fraværende: Anne Marie Lyduch Fremstilling Sagsprocedure Social- og Handicapudvalget. Resume Godkendelse af dagsorden for mødet den 22. april 2024. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Social- og Handicapudvalget_2024-04-22T17:00:00+02:00_8104a4a0-8a0e-40db-a0d7-7f5d6bb6acd3.json"}
{"document_id": "8104a4a0-8a0e-40db-a0d7-7f5d6bb6acd3", "committee": "Social- og Handicapudvalget", "meeting_date": "2024-04-22T17:00:00+02:00", "section_type": "html_fragment", "section_title": "Budget 2025-28 - orientering og drøftelse", "case_number": "24-000963", "agenda_index": 1, "text": "Beslutning 1) Udvalget drøftede sagen og konstaterede, at det er svært at bidrage til finansieringsbehovet inden for udvalgets budget- og ansvarsområde. Udvalget ønsker dog, at se nærmere på området ”Merudgifter og tabt arbejdsfortjeneste” for at se på, om det er muligt i højere grad at forebygge samt hvorvidt der kan hjemtages aktivitets- og samværstilbud og dermed nedbringe udgifterne på området. Fremstilling Sagsprocedure Beskæftigelses- og Erhvervsudvalget, Sundheds- og Omsorgsudvalget, Social- og Handicapudvalget, Skole-, Børne- og Ungeudvalget, Plan- og Tryghedsudvalget, Kultur- og Fritidsudvalget, Klima-, Teknik- og Miljøudvalget, Økonomiudvalget og Byrådet. Resume Nærværende sag danner rammen for fagudvalgenes orientering og drøftelse i forhold til Budget 2025-28 frem mod Byrådets temamøde den 22. maj 2024. I sagen forelægges som baggrundsmateriale kan/skal-kataloget, oversigt over tidligere foreslåede effektiviseringsforslag samt opmærksomhedspunkter fra Byrådets temamøde den 17. april 2024. Indstilling Administrationen indstiller, at fagudvalget drøfter, hvordan det samlede finansieringsbehov kan tilvejebringes med særlig fokus på fagudvalgets område Byrådet tager tilbagemelding fra fagudvalgene til efterretning Sagsbeskrivelse Budgetprocessen for 2025-28 er på mange områder godt i gang. Budgetanalyserne er i gang, arbejdet med kan/skal-kataloget og nye effektiviseringsforslag pågår i administrationen og der kigges på niveauet for tekniske rettelser. Økonomiudvalget og Byrådet har desuden på møderne henholdsvis den 28. februar (pkt. 4) og 13. marts 2024 (pkt. 7) fået forelagt sag vedrørende Budget 2025-28 - herunder status og måltal. I forhold til udarbejdelsen af de samlede effektiviseringsforslag anbefales det, at udvalget orienterer sig i nedenstående samt det vedlagte baggrundsmateriale og kommer med konkrete input og forslag til, hvordan det samlede finansieringsbehov kan udmøntes. Status og finansieringsbehov På nuværende tidspunkt forventer administrationen, at der er et samlet finansieringsbehov i omegnen af 40 mio. kr. i 2025. Finansieringsbehovet skal dække forventede merudgifter, som vurderes at påvirke 2025, tekniske rettelser og eventuelle udvidelsesforslag. Der henvises til sag på Byrådsmødet den 13. marts 2024 (pkt. 7) for nærmere uddybning og beskrivelse. Det er vigtigt at understrege, at budgetprocessen stadig er på et tidligt stadie og der er flere usikkerheder og uafklarede forhold, som endnu ikke er på plads. Økonomiaftalen for 2025 Beregning af konsekvensen af den demografiske udvikling Udvikling i pris- og lønniveau Skattegrundlag og indtægt Endeligt niveau for tekniske rettelser Udvidelsesforslag samt mulige effektiviseringsforslag Det nuværende bud på måltal i forhold til finansieringsbehov i 2025 er derfor usikkert, men der er behov for at finde effektiviseringsmuligheder. Inspiration til nye effektiviseringsforslag kan findes i Benchmarkanalysen fra 2023, Oplæg fra Råderumsugen 2023, Kommunale effektiviseringstiltag fra KL ́s idebank for 2024, Regnskab 2023 og BO0 2024, som sammen med de enkelte kan/skal-kataloger danner grundlag for beskrivelsen af nye effektiviseringsforslag. Kan/skal-kataloget Byrådet besluttede på møde den 30. januar 2023 (pkt. 14), at der som en del af budgetprocessen for 2024-27 skulle udarbejdes en budgetanalyse med beskrivelse af kommunale kan- og skal-opgaver, herunder regler for fastsættelse af tilskud og nuancer i forhold til skal-opgaver. Der blev for hvert fagudvalg udarbejdet et overordnet katalog over de enkelte budgetposter inddelt i tre overordnede kategorier, jf. nedenfor, som blev fremlagt sidste år, jf. Byrådsmødet den 15. maj 2023 (pkt. 14). A. Lovbestemt - Objektive kriterier, ekstern vurdering eller afledt effekt B. Lovbestemt - Konkret intern vurdering af behov eller fastlæggelse af serviceniveau C. Ikke lovbestemt - Fri intern fastlæggelse af serviceniveau Kataloget er udarbejdet med henblik på at give overblik og nogle budgetposter omfatter derfor flere forskellige opgaver. Kataloget er blevet opdateret med udgangspunkt i Budget 2025 og der er udarbejdet en udgave pr. fagudvalg. Samtlige kataloger er vedlagt denne sag, så det er muligt for fagudvalgene både at dykke ned i eget katalog og også se de øvrige kataloger til orientering og inspiration. Det indstilles, at fagudvalgene drøfter kan/skal-kataloget indenfor eget område og kommer med forslag til, hvordan det samlede finansieringsbehov kan tilvejebringes. Tidligere foreslåede effektiviseringsforslag På baggrund af ovenstående er det administrationens vurdering, at der også er behov for at kigge på tidligere foreslåede effektiviseringsforslag, jf. nedenfor. Effektiviseringsforslag med gradueringsmuligheder i forbindelse med Budget 2024-27 Øvrige effektiviseringsforslag fra tidligere budgetprocesser, som ikke er blevet vedtaget og implementeret Der er vedlagt en samlet oversigt over de umiddelbare forslag, som samlet set summer op til ca. 35 mio. kr. i 2025 og ca. 56 mio. kr. i 2026 og frem. Administrationen er i gang med at gennemgå og kvalificere samtlige forslag i forhold til at vurdere, om det stadig vil være muligt at implementere. Der er også et vis overlap mellem en række af forslagene, hvorved ikke alle forslag vil kunne implementeres med de angivne beløb og beløbene vil ydermere skulle omregnes til 2025-niveau. I forhold til budgetarbejdet og de samlede effektiviserings- og besparelsesforslag (både de nye og tidligere) er der aftalt en bred MED-inddragelse i organisationen. Det gælder både i forbindelse med selve udarbejdelsen af de konkrete forslag, ligesom der i skabelonerne nu også er mulighed for indsættelse af kommentarer fra MED, og i forbindelse med arbejdet med budgetanalyserne. HovedMED inviteres ligeledes med til temamøder med Byrådet og bliver derudover løbende inddraget og orienteret på diverse øvrige møder. Opmærksomhedspunkter fra Byrådets temamøde den 17. april 2024 I forhold til den samlede tids- og procesplan er der temamøde med Byrådet og HovedMED den 17. april 2024 med fokus på seneste status på kommunens økonomi for det kommende budgetår. Indholdet på temamødet har fokus på nuværende udfordringer samt forventede rammer og finansieringsbehov i 2025, effektiviserings- og besparelsesforslag, budgetanalyser og andre sager med konsekvenser for økonomien i 2025-28 - herunder bl.a. befolkningsprognosens betydning for forventningerne til 2025. Den nuværende velfærdsborgersamling og inddragelse i et bredere perspektiv berøres også. Videre proces Efter behandling i fagudvalgene vil input blive drøftet i både Økonomiudvalget og på ordinært møde i Byrådet. Der er desuden planlagt temamøde med Byrådet den 22. maj 2024 primært omkring anlæg, men hvor fagudvalgenes konklusioner eventuelt også kort vil blive opsummeret. Der gælder desuden i hovedtræk nedenstående tidsplan: 3. juni: Der åbnes op for budgetspørgsmål 12. og 26. juni: Status på budgettet på henholdsvis ØU og BY 21. august: Temamøde om direktionens budgetforslag 31. august og 4. september: Workshops om budgettet 6. september: Frist for modtagelse af budgetspørgsmål 12. og 13. september: Budgetforhandlinger 19. og og 25. september: Frist for politiske ændringsforslag (den 19. september for forslag, der medgår i publiceringen) 26. september: Frist for politiske underændringsforslag 25. september og 2. oktober: 2. behandling af budgettet på henholdsvis ØU og BY Lovgrundlag Styrelsesloven. Økonomiske konsekvenser Sagen har i sig selv ingen økonomiske konsekvenser. Øvrige konsekvenser Sagen har i sig selv ingen øvrige konsekvenser. Kommunikation Hvis der efter drøftelserne er behov for det, kommunikeres der eventuelt ud til relevante parter. Tidsplan Der henvises til den overordnede tidsplan for Budget 2025-28. Øvrige forhold Der er ingen øvrige forhold. Sagens forløb 22/04/2024 Beskæftigelses- og Erhvervsudvalget Udvalget drøftede sagen og konstaterer, at en markant del af udvalgets budget er omfattet af lovgivningsbestemte indsatser og omfattet af budgetgarantien. Greve Kommune klarer sig generelt bedre end landsgennemsnittet på beskæftigelsesområdet og med en statslig refusion til kommunerne under ét betyder det, at Greve Kommune generelt profiterer økonomisk af en beskæftigelsesindsats der er bedre end landsgennemsnittet. Udvalget ser således et bidrag til finansieringsudfordringen igennem at fastholde en beskæftigelsesindsats bedre end landsgennemsnittet og konkret ved at se på udgifterne til aktiveringsindsatsen. Udvalget byder derfor ind med et servicereduktions- og effektiviseringsforslag inden for den kommunale beskæftigelsesindsats. Endelig ønsker udvalget en sag på et kommende møde vedr. de lovgivningsmæssige rammer for supplerende brøkpension. 22/04/2024 Sundheds- og Omsorgsudvalget Udvalget drøftede finansieringsbehovet med bemærkning om, at: - flere ældre på dialogmøde med Ældre Sagen oplevede, at der ofte smides bleer ud. Udvalget ønsker, at administrationen undersøger om kropsbårne hjælpemidler og sygeplejeartikler kan bevilges mere hensigtsmæssigt i forhold til behov. - administrationen redegør for, hvordan fordelingen af indsatser i hjemmeplejen er i forhold til 1) personlig pleje og 2) praktisk hjælp fordelt i procent og budget. - administrationen fremlægger opgørelse over tomgangsleje på boliger i Greve Kommune Seniorrådets bemærkninger blev taget til efterretning. Formanden inviterer Seniorrådet til et møde i juni omkring budget 2025.", "source_path": "data/greve/raw_dagsordener/Social- og Handicapudvalget_2024-04-22T17:00:00+02:00_8104a4a0-8a0e-40db-a0d7-7f5d6bb6acd3.json"}
{"document_id": "8104a4a0-8a0e-40db-a0d7-7f5d6bb6acd3", "committee": "Social- og Handicapudvalget", "meeting_date": "2024-04-22T17:00:00+02:00", "section_type": "html_fragment", "section_title": "Fælleskommunale principper på Socialområdet blandt kommuner i Region Sjælland", "case_number": "24-003385", "agenda_index": 2, "text": "Beslutning Godkendt med bemærkning om, at udvalget er glade for de fælles kommunale perspektiver og bakker op om principperne. Godkendt med bemærkning om, at udvalget er klar over, at der med principperne også følger et øget tværkommunalt ansvar og dermed også nogle dilemmaer. Udvalget er overbevist om, at fordelene ved et tværkommunalt samarbejde i høj grad opvejer eventuelle ulemper og dilemmaer. Taget til efterretning. Fremstilling Sagsprocedure Social- og Handicapudvalget og Sundheds- og Omsorgsudvalget. Resume KKR Sjælland har iværksat et udviklingsprogram som har til formål at imødegå den kraftige udgiftsstigning på det specialiserede socialområde igennem kvalitetsudvikling og styring i et forpligtende tværkommunalt perspektiv. I regi af udviklingsprogrammet er der nu udviklet en råskitse til 3 fælleskommunale principper for et mere forpligtende og tæt samarbejde mellem regionens 17 kommuner. Fagudvalgene på socialområdet for henholdsvis børn og voksne skal med denne sag drøfte de 3 fælleskommunale principper med henblik på tilbagemelding til Styregruppen for Rammeaftale Sjælland. Tilbagemeldingen vil efterfølgende indgå som rettesnor i det videre arbejde med principperne. Det forventes, at KKR behandler et endeligt fælles principprogram inden sommeren 2024 og at det efterfølgende kommer til politisk beslutning i de respektive kommuner i august/september 2024. Indstilling Det indstilles, at fagudvalgene på socialområdet for henholdsvis børn og voksne: drøfter og kommenterer de tre fælleskommunale principper med henblik på tilbagemelding til Styregruppen for Rammeaftale Sjælland drøfter og kommenterer de i sagen tre skitserede dilemmaer med henblik på tilbagemelding til Styregruppen for Rammeaftale Sjælland tager orienteringen om den videre proces til efterretning. Sagsbeskrivelse Styregruppen for Rammeaftale Sjælland er tovholder for udviklingsprogrammet, som arbejder efter 3 mål: 1) Genetablere et konkurrencebaseret marked for køb og salg af specialiserede botilbud på socialområdet, 2) Styrke kvaliteten af borgerindsatsen, og 3) Knække kommunernes stigende udgiftskurver på området. Udviklingsprogrammet bygger på en hypotese om, at radikale positive forandringer på socialområdet forudsætter et tæt fælleskommunalt forpligtende samarbejde blandt kommunerne i Region Sjælland. Styregruppen for Rammeaftale Sjælland har derfor formuleret en råskitse til forslag til 3 fælleskommunale principper, som er sendt til drøftelse i regionens 17 kommuners fagudvalg på det specialiserede socialområde for henholdsvis børn og voksne med henblik på bred forankring og videreudvikling. De tre fælleskommunale principper er: Fælles om kontrakter og takster, herunder : Standardkontrakter er obligatoriske. Ingen andre kontraktformer må anvendes Alle kontrakter indgås med henblik på ophold af kortere varighed Slut med tilkøbsydelser. De 17 kommuner afregner alene ud fra gennemskuelig takstoversigt Fælles beregningsmodel og åbenhed om beregningsgrundlag skaber gennemsigtighed i takster, hvilket frigiver arbejdstid til at øge kvaliteten og styrke det tværkommunale samarbejde. Fælles om kvalitet, herunder: Vi anvender fælles principper for sagsbehandling: Task Forcens 4 pejlemærker og Ankestyrelsens sagsbarometer Ingen sagsbehandlere kan købe private eller regionale tilbud uden at de kommunale tilbud har været afdækket Vi er forpligtet til at overholde kvalitetsstandarder og procedure inden for visitation jf. Socialstyrelsens Task Force Vi har en fælles sagsproces om valg af tilbud: Tilbudsportal og Dialog med andre kommuner Vi anvender en fælles kvalitetsmodel i de tilbud, vi driver (Udfører). Fælles om botilbud, herunder: Ingen kommuner lukker eller åbner tilbud, uden at det som minimum har været drøftet i K17 Ingen tilbud lukkes, uden at en eventuelt ommærkning som minimum har været drøftet i K17 Vi går sammen om en fælles økonomimodel, som sikrer underskudsgaranti de første 3 år af et tilbuds levetid. Ingen kommuner opretter enkeltmandstilbud, uden at afsøge om andre kommuner kan være med i et tilbud. Styrket fælleskommunalt samarbejde med aktører fra andre sektorer, herunder Privat-Offentlig samarbejde (OPS), fonde og selvejende not-for-profit organisationer Principperne er udviklet på baggrund af anbefalingerne fra en række analyser blandt andet foretaget af Komponent, Regeringens nedsatte ekspertudvalg m.fl. i 2022 og 2023. Konklusionerne i disse analyser kan kortfattet siges at være; Stort set alle kommuner oplever udgiftsvækst forårsaget af vækst i både mængde og pris. Udgiftsstigninger ses særligt for komplekse borgere og på private tilbud Køb af døgninstitutioner (børn og unge) og botilbud (voksen) er den primære udgiftsdriver på området Der er målgrupper, hvor det er vanskeligt at finde passende botilbud. Det gælder især multiple diagnoser, udadreagerende adfærd, selvskadende adfærd, skadeligt forbrug af rusmidler m.m. Der er potentiale for et tættere mellemkommunalt samarbejde i forhold til aftaler med private leverandører og i forhold til etablering af tilbud til målgrupper, hvor det er vanskeligt at finde gode løsninger. Dilemmaer til forberedelse før, og drøftelse på mødet Forslaget til principper kan have vidtspændende konsekvenser, som rækker ind over det kommunale selvstyre. Som forberedelse til mødet bør hver især derfor forholde sig til følgende dilemmaer med henblik på at udveksle holdninger og afgive vinkler på, at kommunen: Afgiver indflydelse til det kommunale fællesskab Stiller med en økonomisk underskudsgaranti ved åbning af nye fælleskommunale tilbud til små målgrupper med komplekse behov Etablerer eller afprøver nye styrings- og organiseringsformer af botilbudsområdet - for eksempel § 60 selskaber eller brugerkommunebestyrelser m.fl. Den videre proces Med udviklingsprogrammets tre principper vil der blive sat en større kulturforandringsproces i gang, og det er derfor nødvendigt at få vendt og drejet alle sten i videreudviklingen af principperne. Udover involveringen af de 17 kommuners fagudvalg har Styregruppen for Rammeaftale Sjælland derfor iværksat en proces med involvering af: De 17 kommuners direktioner De 17 kommuners chefer og direktører Faglige netværk Myndighedslederne fra regionens 17 kommuner Processens tidsplan er, at der foreligger et politisk beslutningsgrundlag for principperne til godkendelse i KKR Sjælland før sommeren 2024, og til politisk godkendelse i hver enkelt kommune i august/september 2024. Styregruppen for Rammeaftale Sjælland vil løbende orientere kommunens fagudvalg, om det videre arbejde med at skabe et endeligt politisk beslutningsgrundlag Lovgrundlag Sagen og de i sagen fremførte principper henfører til primært til Servicelovens bestemmelser. Økonomiske konsekvenser Sagen har ingen økonomiske konsekvenser i Greve Kommune på den korte bane. Det er en begrundet antagelse at øget tværkommunalt samarbejder, over tid, vil medføre øget kvalitet og færre udgifter på området. Sagens forløb 22/04/2024 Sundheds- og Omsorgsudvalget 1. Godkendt med følgende bemærkning; udvalget er positivt indstillet overfor et styrket tværkommunalt samarbejde og bakker op om de tre forslåede principper. Dog skal det bemærkes, at formuleringerne omkring åbning, lukning og ommærkning i relation til princippet om fælles botilbud bør ændres. Udvalget er enige i intentionen om tværkommunal dialog, men K17 har ingen beslutningskraft, det er alene en kompetence for det enkelte Byråd/Kommunalbestyrelse. 2. Godkendt. 3. Orienteringen blev taget til efterretning.", "source_path": "data/greve/raw_dagsordener/Social- og Handicapudvalget_2024-04-22T17:00:00+02:00_8104a4a0-8a0e-40db-a0d7-7f5d6bb6acd3.json"}
{"document_id": "8104a4a0-8a0e-40db-a0d7-7f5d6bb6acd3", "committee": "Social- og Handicapudvalget", "meeting_date": "2024-04-22T17:00:00+02:00", "section_type": "html_fragment", "section_title": "Beredskabsplan for æresrelaterede konflikter og negativ social kontrol - godkendelse", "case_number": "24-003086", "agenda_index": 3, "text": "Beslutning 3) Taget til efterretning. Fremstilling Sagsprocedure Plan- og Tryghedsudvalget, Skole-, Børne- og Ungeudvalget, Social- og Handicapudvalget, Økonomiudvalget og Byrådet Resume Sagen handler om, at kommunalbestyrelsen jf. Barnets lov skal godkende en beredskabsplan for æresrelaterede konflikter og negativ social kontrol. Administrationen har i samarbejde med Styrelsen for Integration og Rekruttering (fremadrettet SIRI) udarbejdet en beredskabsplan for forebyggelse, opsporing og håndtering af æresrelaterede konflikter og negativ social kontrol målrettet børn, unge og voksne. Beredskabsplanen understøtter Børne - og Ungepolitikken, som har fokus på forebyggelse, opsporing og tidlig indsats målrettet børn og unge. Ligeledes understøtter beredskabsplanen Integrations- og Hjemsendelsespolitikkens målsætning om forebyggelse af negativ social kontrol. Indstilling Administrationen indstiller, at Skole-, Børne- og Ungeudvalget godkender beredskabsplanen for æresrelaterede konflikter og negativ social kontrol at Plan- og Tryghedsudvalget tager orienteringen til efterretning at Social- og Handicapudvalget tager orienteringen til efterretning Sagsbeskrivelse Kommunen skal jf. Barnets lov udarbejde et beredskab til forebyggelse, opsporing og håndtering af æresrelaterede konflikter og negativ social kontrol blandt børn, unge og deres familier. Beredskabet skal udformes skriftligt, vedtages af kommunalbestyrelsen og offentliggøres. Kommunalbestyrelsen skal revidere beredskabet løbende efter behov, dog som minimum hvert fjerde år. Proces Greve Kommune har udarbejdet en beredskabsplan med processtøtte fra SIRI. Der er afholdt afdækningsworkshop med repræsentanter fra Center for Børn og Familier, Center for Dagtilbud og Skoler og Center for Job og Socialservice. Der har været enten leder - eller medarbejderrepræsentanter fra følgende områder involveret i udarbejdelsen: Familierådgivningen, Pædagogisk Psykologisk Rådgivning, Sundhedsplejen, Politiet, Greve nord projektet, Arenaskolen, Krogaardskolen, daginstitutionen Nova, Greve kulturbase, Greve Gymnasie og Gadeteam. Deltagernes input til, hvordan der opspores og handles når børn, unge og voksne bliver udsat for æresrelaterede konflikter og negativ social kontrol, er indarbejdet i beredskabsplanen. Formål og indhold Formålet med beredskabsplanen er at sikre et grundlæggende vidensniveau hos fagpersoner i Greve Kommune i forhold til forebyggelse, opsporing, tidlig indsats og håndtering af sager om æresrelaterede konflikter og negativ social kontrol. Herunder hvordan fagpersoner indenfor børne- og ungeområdet og voksenområdet skal handle ved bekymringstegn og mistanke. Beredskabsplanen består af begrebsforklaringer og beskrivelse af bekymringstegn hos børn, unge og voksne. Da lovgivningen og kommunens forpligtelser er forskellige på områderne, er konkrete handlingsanvisninger opdelt i børn og unge under 18 år og voksne over 18 år. Beredskabsplanen henvender sig til alle fagpersoner i Greve Kommune, der arbejder med børn, unge og voksne. Beredskabsplanen skal sikre en professionel tilgang og håndtering i situationer, hvor børn og unge bliver udsat for æresrelaterede konflikter og negativ social kontrol, eller ved bekymring og mistanke herom. Beredskabsgruppe Greve Kommune har nedsat en beredskabsgruppe bestående af repræsentanter fra Center for Børn og Familier, Center for Dagtilbud og Skoler og Center for Job og Socialservice. Repræsentanterne har særlig viden om temaet og kan vejlede i konkrete situationer. Fagpersoner på tværs af centre i Greve Kommune kan kontakte beredskabsgruppen, når der opstår tvivlsspørgsmål eller hvis der er behov for en konkret indsats. Medlemmer af beredskabsgruppen og rådgivere i Familierådgivningens visitation vil løbende opkvalificeres inden for f.eks. lovgivning, håndtering af sager, psykologiske perspektiver og interkulturelle samtaler om æresrelaterede konflikter, og derved får flere kompetencer til at løfte rollen som vidensperson. Forankring Når beredskabsplanen er godkendt, vil administrationen påbegynde implementeringsprocessen i Greve Kommune og beredskabsplanen introduceres for fagpersoner der arbejder med børn, unge og voksne. SIRI tilbyder kurser, oplæg, webinar mv. målrettet fagpersoner på det almene børne - og ungeområde og specialområdet på børn-, unge- og voksenområdet. Det betyder, at f.eks. skoler, fritids- og uddannelsesinstitutioner samt myndighedsområdet kan tilgå forløb hos SIRI og dermed få viden om opsporing og håndtering af æresrelaterede konflikter og negativ social kontrol i praksis. Lovgrundlag Barnets Lov Lov om Socialservice Økonomiske konsekvenser Sagen har ingen økonomiske konsekvenser for Greve Kommune. Alle forløb hos SIRI er gratis for kommuner, øvrige myndigheder og civilsamfundet. Tidsplan Beredskabsplanen gælder for 2024-2028 og skal revideres inden 1. april 2028.", "source_path": "data/greve/raw_dagsordener/Social- og Handicapudvalget_2024-04-22T17:00:00+02:00_8104a4a0-8a0e-40db-a0d7-7f5d6bb6acd3.json"}
{"document_id": "8104a4a0-8a0e-40db-a0d7-7f5d6bb6acd3", "committee": "Social- og Handicapudvalget", "meeting_date": "2024-04-22T17:00:00+02:00", "section_type": "html_fragment", "section_title": "Orientering fra formanden og gensidig orientering", "case_number": "21-014473", "agenda_index": 4, "text": "Beslutning Taget til efterretning. Fremstilling Sagsprocedure Social- og Handicapudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning. - Evt. studietur for udvalget - Opsamling fra borgermøde med Ældre Sagen den 9. april. Tag temperaturen på ældrepolitikken i Greve Kommune.", "source_path": "data/greve/raw_dagsordener/Social- og Handicapudvalget_2024-04-22T17:00:00+02:00_8104a4a0-8a0e-40db-a0d7-7f5d6bb6acd3.json"}
{"document_id": "8104a4a0-8a0e-40db-a0d7-7f5d6bb6acd3", "committee": "Social- og Handicapudvalget", "meeting_date": "2024-04-22T17:00:00+02:00", "section_type": "html_fragment", "section_title": "Huskeliste og orientering fra administrationen", "case_number": "21-013715", "agenda_index": 5, "text": "Beslutning Taget til efterretning. Fremstilling Sagsprocedure Social- og Handicapudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil de blive vedlagt som bilag. Indstilling Administrationen indstiller, at orienteringen tages til efterretning. Sagsbeskrivelse Administrationen har følgende til orientering:", "source_path": "data/greve/raw_dagsordener/Social- og Handicapudvalget_2024-04-22T17:00:00+02:00_8104a4a0-8a0e-40db-a0d7-7f5d6bb6acd3.json"}
{"document_id": "8104a4a0-8a0e-40db-a0d7-7f5d6bb6acd3", "committee": "Social- og Handicapudvalget", "meeting_date": "2024-04-22T17:00:00+02:00", "section_type": "html_fragment", "section_title": "Social- og Handicapudvalget - mødekalender 2024", "case_number": "21-014474", "agenda_index": 6, "text": "Beslutning Taget til efterretning. Fremstilling Sagsprocedure Social- og Handicapudvalget. Resume I sagen gives et overblik over Social- og Handicapudvalgets møder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Mødekalenderen er vedhæftet som bilag.", "source_path": "data/greve/raw_dagsordener/Social- og Handicapudvalget_2024-04-22T17:00:00+02:00_8104a4a0-8a0e-40db-a0d7-7f5d6bb6acd3.json"}
{"document_id": "8104a4a0-8a0e-40db-a0d7-7f5d6bb6acd3", "committee": "Social- og Handicapudvalget", "meeting_date": "2024-04-22T17:00:00+02:00", "section_type": "html_fragment", "section_title": "Underskriftsark", "case_number": "21-014478", "agenda_index": 7, "text": "Fremstilling Sagsprocedure Social- og Handicapudvalget. Resume Elektronisk underskriftsark.", "source_path": "data/greve/raw_dagsordener/Social- og Handicapudvalget_2024-04-22T17:00:00+02:00_8104a4a0-8a0e-40db-a0d7-7f5d6bb6acd3.json"}
