{"document_id": "a2d17c89-3e85-4996-be2d-bef43cf4729f", "committee": "Beskæftigelses- og Erhvervsudvalget", "meeting_date": "2024-01-08T08:00:00+01:00", "section_type": "html_fragment", "section_title": "Godkendelse af dagsorden", "case_number": "21-014448", "agenda_index": 0, "text": "Beslutning Godkendt. Afbud: Liselott Blixt Fremstilling Sagsprocedure Beskæftigelses- og Erhvervsudvalget. Resume Godkendelse af dagsorden for mødet den 8. januar 2024. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Beskæftigelses- og Erhvervsudvalget_2024-01-08T08:00:00+01:00_a2d17c89-3e85-4996-be2d-bef43cf4729f.json"}
{"document_id": "a2d17c89-3e85-4996-be2d-bef43cf4729f", "committee": "Beskæftigelses- og Erhvervsudvalget", "meeting_date": "2024-01-08T08:00:00+01:00", "section_type": "html_fragment", "section_title": "Koncept for rundbordssamtaler - godkendelse", "case_number": "23-013826", "agenda_index": 1, "text": "Beslutning Godkendt med bemærkning om at Dansk Arbejdsgiverforening også inviteres. Afbud: Liselott Blixt Fremstilling Sagsprocedure Beskæftigelses- og Erhvervsudvalget. Resume Administrationen har udarbejdet forslag til koncept for Beskæftigelses- og Erhvervsudvalgets rundbordssamtaler i 2024. Formålet med rundbordssamtalerne er at få en drøftelse med de erhvervspolitiske organisationer om samarbejdet på erhvervsområdet. Det forventes, at rundbordssamtalerne vil give input til udvalgets videre arbejde med den administrative understøttelse af Vækst- og Erhvervspolitikken. Indstilling Administrationen indstiller, at koncept for rundbordssamtaler godkendes. Sagsbeskrivelse Årshjulet for erhvervsområdet i Beskæftigelses- og Erhvervsudvalget indeholder to rundbordssamtaler på Beskæftigelses- og Erhvervsudvalgets møder i henholdsvis april og august. Den første rundbordssamtale gennemføres med erhvervsorganisationer, den anden med den lokale erhvervsforening Greve Solrød Erhverv. Til rundbordssamtalen med erhvervsorganisationerne foreslås, at følgende inviteres: Dansk Industri Dansk Erhverv Tekniq SMV Danmark Rundbordssamtalen planlægges til at vare en time med følgende dagsorden: Velkomst og formål med rundbordssamtalen Bordrunde med præsentation af deltagere Kort om Vækst- og Erhvervspolitikken Organisationernes input til udvalget om virksomhedernes behov Hvad organisationerne kan bidrage med i samarbejdet med Greve Kommune Drøftelse af fremtidigt samarbejde På baggrund af erfaringerne med den første rundbordssamtale gennemføres en lignende rundbordssamtale med Greve Solrød Erhverv. Det foreslås, at bestyrelsesformanden for ErhvervsCentret Greve deltager i rundbordssamtalerne. Økonomiske konsekvenser Sagen har ingen økonomiske konsekvenser for Greve Kommune.", "source_path": "data/greve/raw_dagsordener/Beskæftigelses- og Erhvervsudvalget_2024-01-08T08:00:00+01:00_a2d17c89-3e85-4996-be2d-bef43cf4729f.json"}
{"document_id": "a2d17c89-3e85-4996-be2d-bef43cf4729f", "committee": "Beskæftigelses- og Erhvervsudvalget", "meeting_date": "2024-01-08T08:00:00+01:00", "section_type": "html_fragment", "section_title": "Udbud af beskæftigelsesfremmende tilbud i Greve Kommune", "case_number": "23-013787", "agenda_index": 2, "text": "Beslutning 1. Godkendt med bemærkning om, at udvalget ønsker, at volumen i udbuddet lægges på spor 2 2. Godkendt Afbud: Liselott Blixt Fremstilling Sagsprocedure Beskæftigelses- og Erhvervsudvalget Resume Sagen handler om at Greve Kommune udbyder de beskæftigelsesfremmende tilbud og at den eksisterende rammeaftale skal forlænges, så der er tid til implementering af ny aftale, med forventet kontraktopstart 1. marts 2025. Indstilling Administrationen indstiller at: udvalget godkender ny tidsplan for udbud af beskæftigelsesfremmende tilbud i henhold til udbudsstrategien på Beskæftigelses- og Erhvervsudvalget den 22. september 2022 udvalget godkender i henhold til udbudsstrategien at den eksisterende rammeaftale med Falck Healthcare forlænges til forventet ny kontraktopstart pr. 1.marts 2025. Sagsbeskrivelse På udvalgsmødet i september 2022, godkendte Beskæftigelses- og Erhvervsudvalget udbudsstrategien for beskæftigelsesfremmende tilbud. Imidlertid blev Greve Kommune udpeget som Velfærdskommune på beskæftigelsesområdet og forarbejdet med udbudsprocessen blev sat på pause, da Jobcentret afventede udmelding omkring hegnspælene for Greve Kommunes status som Velfærdskommune. I august 2023 blev Greve Kommune orienteret om, at Jobcentret alligevel ikke skal arbejde indenfor rammerne af en Velfærdskommune. Greve Kommune er ifølge lovgivningen forpligtet til at iværksætte tiltag og aktiviteter for ledige borgere i kommunen og genoptager derfor udbudsprocessen. Forlængelse af eksisterende rammeaftale Den eksisterende rammeaftale med Falck Healthcare (tidligere Quick Care), som varetager indsatsen for aktivitetsparate borgere og borgere som modtager ressourceforløb og uddannelseshjælp, udløber den 30. juni 2024. Da administrationen genoptager udbudsprocessen med forventet kontraktopstart den 1. marts 2025, anbefaler administrationen at forlænge den eksisterende rammeaftale, så der er tid til implementering af ny aftale. Rammeaftalen med AS3, som har varetaget indsatsen for borgere i jobafklaringsforløb og sygedagpengemodtagere forlænges ikke yderligere, da indsatsen overfor disse målgrupper varetages internt i Jobcentrets Aktive Tilbud (JAT). Genoptagelse af udbudsprocessen Administrationen genoptager udbudsprocessen ud fra den tidligere godkendte udbudsstrategi af Beskæftigelses- og Erhvervsudvalget. Én rammeaftale med underliggende spor Administrationen indgår rammeaftale med én leverandør. Ved at begrænse antallet af leverandører forventer administrationen, at der vil være mere kontinuitet, fremdrift og kvalitet i opgaveløsningen. Aftalen med én leverandør skal indeholde underliggende spor, svarende til de behov administrationen har for ekstern bistand til den beskæftigelsesrettede indsats. Den tilbudte indsats skal kunne varetage både individuelle forløb, holdforløb og mentorforløb. De underliggende spor målrettes borgere, der efter en individuel vurdering kan betragtes som; Spor 1: Borgere tættere på arbejdsmarkedet , dvs. borgere som med mindre hjælp og støtte kan indgå på arbejdsmarkedet eller i uddannelse, enten på fuldtid eller i deltidsarbejde. Spor 2: Borgere længere væk fra arbejdsmarkedet, dvs. borgere der ikke umiddelbart er parate til at indgå på arbejdsmarkedet eller uddannelsessystemet, som kræver en større og ofte mere individuel indsats. Leverandørerne er i mindre grad optaget af borgerens forsørgelsesgrundlag og kan arbejde bredt med indsatser for ledige uanset målgrupper i beskæftigelsesindsatsen. Et spor svarer således til en målgruppe med særlige behov og karakteristika og ikke (nødvendigvis) til en målgruppe i beskæftigelsesindsatsen eller et forsørgelsesgrundlag. Jobcentrets Aktive Tilbud og andre leverandører Jobcentrets Aktive Tilbud (JAT), vil fortsat varetage indsatsen for en del af Jobcentrets målgrupper, herunder blandt andet borgere i jobafklaringsforløb, sygedagpenge- og uddannelseshjælpsmodtagere. Administrationen forventer, at der fortsat vil være borgere, som har helt særlige behov, fx hjerneskade, autisme mm. som ikke kan dækkes inden for rammeaftalen. Derfor vil der fortsat være et forbrug hos andre leverandører. Udbudsform Administrationen gennemfører udbuddet som et udbud med forhandling med en prækvalifikationsrunde. Tre ansøgere ud af de interesserede virksomheder opfordres til at afgive tilbud. Udbud med forhandling giver mulighed for tilpasning af pris og kvalitet i processen, så de endelige tilbud i højere grad matcher Greve Kommunes behov og forventninger. Tilbudsgiverne skal prissætte sporene som en del af deres tilbud, hvor pris og kvalitet vægtes 40/60. Kontraktperioden Rammeaftalen udbydes for fire år med to års option, idet et længere samarbejde er at foretrække set i forhold til fælles udvikling, administrative omkostninger og indkøringstid. For at den fulde værdi af rammeaftalen realiseres i kontraktperioden, vil administrationen udføre tæt opfølgning og systematisk forbrugs- og aftalestyring, hvor der følges op på arbejdsgange i forbindelse med visitation, tilsyn og dokumentation. Lovgrundlag Udbudsloven Lov om aktiv beskæftigelsesindsats Økonomiske konsekvenser Der forventes ikke en umiddelbar økonomisk gevinst ved udbuddet. Formålet med udbuddet er at sikre en bedre kvalitet og effekter af de forløb indenfor den økonomiske ramme, som der i dag er afsat til køb af tilbuddene. På sigt formodes det, at effekten af udbuddet vil være, at flere borgere bliver helt eller delvist selvforsørgende, og at der dermed vil være et fald i forsørgelsesydelserne. Tidsplan 19-04-2024 Offentliggørelse 21-05-2024 Frist for ansøgning om prækvalifikation 29-05-2024 Budopfordring af prækvalificerede 26-06-2024 Frist indledende tilbud Uge 34-35 Forhandlingsmøder 25-09-2024 Frist endeligt tilbud Uge 39-40 Evaluering af endeligt tilbud 18-11-2024 Godkendelse af vindende leverandør Beskæftigelses- og Erhvervsudvalget 27-11-2024 Godkendelse af vindende leverandør Økonomiudvalget 11-12-2024 Godkendelse af vindende leverandør Byrådet 01-03-2025 Kontraktstart", "source_path": "data/greve/raw_dagsordener/Beskæftigelses- og Erhvervsudvalget_2024-01-08T08:00:00+01:00_a2d17c89-3e85-4996-be2d-bef43cf4729f.json"}
{"document_id": "a2d17c89-3e85-4996-be2d-bef43cf4729f", "committee": "Beskæftigelses- og Erhvervsudvalget", "meeting_date": "2024-01-08T08:00:00+01:00", "section_type": "html_fragment", "section_title": "Pulje til indsats for digitalt udfordrede ledige", "case_number": "23-013822", "agenda_index": 3, "text": "Beslutning Godkendt med bemærkning om, at udvalget ønsker en tilbagemelding midtvejs i forløbet. Udvalget ønsker, at projektet bliver kommunikeret til pressen. Afbud: Liselott Blixt Fremstilling Sagsprocedure Beskæftigelses- og Erhvervsudvalget. Resume Sagen handler om, at Greve Kommune, sammen med fire andre kommuner i Region Sjælland og to a-kasser, har fået tilsagn om 835.352 kr. fra Styrelsen for Arbejdsmarked og Rekruttering (fremadrettet STAR), til en etårig projektindsats, for digitalt udfordrede ledige. Flere borgere bliver udfordret af kravene omkring digitalisering i beskæftigelsesindsatsen, og har brug for at få styrket deres digitale færdigheder, så de kan få bedre udbytte af beskæftigelsesindsatsen og kommer i job. Projektet understøtter beskæftigelsespolitikkens målsætning om, at ledighedsperioden skal være så kort som mulig, samtidig med at flere skal i arbejde. Indstilling Administrationen indstiller at udvalget godkender, at Jobcentret indgår i et tværkommunalt samarbejde for digitalt udfordrede ledige. Sagsbeskrivelse Ledige dagpengemodtagere bliver i dag mødt med en forventning om at kunne benytte digitale værktøjer, så de får et bedre udbytte af beskæftigelsesindsatsen og kommer i job. En digital pligt er fx når de ledige skal indtaste cv-oplysninger digitalt hos deres a-kasse og på jobnet.dk, booke og afholde digitale jobsamtaler og deltage i kurser og webinarer. På finansloven for 2023 har Regeringen afsat 8,3 mio. kr. til, at kommuner og a-kasser kan støtte digitalt udfordrede ledige dagpengemodtagere til at udvikle deres kompetencer i forhold til at deltage i beskæftigelsesindsatsen og komme hurtigt i job. Greve Kommune har sammen med Solrød, Faxe, Stevns og Køge Kommune, samt Det Faglige Hus og Krifa, indsendt et tværkommunalt projektforslag til STAR, og har den 1. november 2023 fået godkendt projektansøgningen med et tilsagn på 835.352 kr. i perioden 1. december 2023 til 31. december 2024. Organisering af tværkommunalt projekt i samarbejde med Krifa og Det Faglig Hus Køge Kommune er projektejer, og skal lede projektets drift, implementering, aktiviteter og den tværgående koordinering mellem kommunerne og a-kasserne. Projektet er organiseret med en styregruppe bestående af afdelingsledere for de fem deltagende kommuner og to a-kasser. Erfaringerne fra de deltagende kommuner og a-kasser skal deles løbende og der skal laves en endelig evaluering i slutningen af projektperioden. Målgruppe Projektet omfatter målgruppen af ledige dagpengemodtagere, der har brug for hjælp for at kunne benytte sig af de digitale indsatser, pligter, muligheder mv. som a-kassen og jobcentret stiller til rådighed. For at være omfattet af målgruppen, skal den ledige kunne profitere af et gruppetilbud. Det vil sige, at ledige der får en indsats med tolkning, ikke er i målgruppen for projektet. Digitalt udfordrede ledige kan også være i målgruppen for Forberedende Voksenundervisningstilbud (FVU). FVU er et undervisningstilbud til voksne, der er fyldt 25 år, som enten har brug for at styrke deres grundlæggende færdigheder inden for læsning, matematik eller engelsk. Derfor vil borgerne også tilbydes screening og relevant undervisning. Indsats Projektet er opdelt i to workshops. Den første workshop skal styrke de lediges digitale kompetencer og gøre dem bedre rustet til at anvende digitale løsninger, som en del af beskæftigelsesindsatsen. De ledige skal blandt andet opnå kompetencer til at selvbooke og dokumentere egen jobsøgning. Den anden workshop skal give borgerne adgang til en digital platform, der skal hjælpe dem med at komme i arbejde eller eventuelt praktik. Det forventes, at minimum 300 ledige bliver visiteret til projektet og deltager i én eller begge workshops. Opstart af workshop forventes at blive igangsat ved udgangen af januar måned 2024. Indsatsen knytter sig op til Beskæftigelsespolitikken, hvor Greve Kommune ønsker at understøtte den beskæftigelsesrettede indsats digitalt. Indsatsen knytter sig også op til Beskæftigelsespolitikkens effektmål ”Flere borgere er i beskæftigelse eller uddannelse i stedet for offentlig forsørgelse” og indgår derfor i arbejdet med handleplanen. Målsætning Den overordnede målsætning er, at flere ledige dagpengemodtagere bliver i stand til at gøre brug af digitale værktøjer i beskæftigelsessystemet. Administrationens konkrete målsætning er, at 100 % af de deltagende borgere der har gennemført begge workshops, har arbejdet med den digitale platform – Myrup og Nyhauge, og at 100 % af de deltagende borgere der er gået i beskæftigelse, har lært at joblogge og har et opdateret Jobnet-CV. Derudover er målet, at 50 % af de deltagende borgere har lært at selvbooke og er blevet anvist til en eller flere jobordrer. Administrationen forventer, at projektets resultater og metoder kan danne grundlag for den fremadrettede beskæftigelsesindsats for ledige dagpengemodtagere i Greve Kommune, med henblik på at mindske risikoen for langtidsledighed. Lovgrundlag Kommunestyrelsesloven § 40, stk. 2, jf. Bekendtgørelse af lov om kommunernes styrelse, nr. 47 af januar 2019. Bekendtgørelse 1276 af den 31. oktober 2016 om administration af tilskud fra puljer under Styrelsen for Arbejdsmarked og Rekruttering Økonomiske konsekvenser Idet projektøkonomien er lagt i en anden kommune, skal der i sagen ikke søges indtægts- og udgiftsbevilling.", "source_path": "data/greve/raw_dagsordener/Beskæftigelses- og Erhvervsudvalget_2024-01-08T08:00:00+01:00_a2d17c89-3e85-4996-be2d-bef43cf4729f.json"}
{"document_id": "a2d17c89-3e85-4996-be2d-bef43cf4729f", "committee": "Beskæftigelses- og Erhvervsudvalget", "meeting_date": "2024-01-08T08:00:00+01:00", "section_type": "html_fragment", "section_title": "Beskæftigelsesministeriets benchmarking af kommunernes beskæftigelsesindsats for perioden 3. kvartal 2022 - 2. kvartal 2023", "case_number": "23-013799", "agenda_index": 4, "text": "Beslutning 1. Taget til efterretning 2. a), b) og c) godkendt. Udvalget ønsker at få en orienteringssag om beskæftigelsesgraden for ukrainske flygtninge. Afbud: Liselott Blixt Fremstilling Sagsprocedure Beskæftigelses- og Erhvervsudvalget Resume Sagen handler om Beskæftigelsesministeriets halvårlige benchmarking af kommunernes resultater af beskæftigelsesindsatsen. Benchmarkingen af kommunernes resultater er relevant for udvalget, da det viser, om Greve Kommune har flere eller færre borgere som modtager hjælp til forsørgelse, end det forventes ud fra kommunens rammevilkår. En lav placering i rangeringen betyder, at kommunen har lavere udgifter til forsørgelse, end det kunne forventes. Greve Kommune er i seneste rangeringsperiode placeret som nummer 23, med 80 ydelsesmodtagere færre og dermed færre udgifter end det kunne forventes ud fra kommunens rammevilkår. Indstilling Administrationen indstiller, 1) at udvalget tager beskæftigelsesministeriets benchmarking for perioden 3. kvartal 2022 til 2. kvartal 2023 til efterretning. 2) at udvalget godkender de opstillede ambitioner i de kommende opgørelsesperioder; a) Dagpengeområdet: 0-10 borgere færre , svarende til en rangering som nummer 40-50 b) Sygedagpengeområdet: fastholde 20 borgere færre, svarende til aktuelle rangering c) Kontanthjælpsområdet: fastholde 80 borgere færre, svarende til aktuelle rangering Sagsbeskrivelse Den 1. januar 2020 fik kommunerne en vis grad af frihed til at planlægge beskæftigelsesindsatsen, efter ændringer i Lov om Aktiv Beskæftigelsesindsats. Et flertal i Folketinget besluttede samtidig, at der løbende skal følges op på kommunernes resultater gennem den såkaldte benchmarking, som offentliggøres af Beskæftigelsesministeriet hvert halve år. I benchmarkingen måles kommunerne på, hvor mange borgere den enkelte kommune har på offentlig forsørgelse, sammenlignet med det antal der forventes ud fra kommunes rammevilkår. En lav rangering er udtryk for, at kommunen klarer sig godt og bedre end rammevilkårene tilsiger. En høj rangering er udtryk for, at kommunen klarer sig dårligere end rammevilkårene tilsiger og kan komme under skærpet tilsyn. I sidste ende kan det betyde, at kommunen bliver sat under administration indenfor beskæftigelsesområdet. Den aktuelle benchmarkingrapport Det fremgår af seneste rapport, at Greve Kommune i alt har 80 helårspersoner færre på offentlig forsørgelse end forventet, ud fra kommunens rammevilkår. Greve Kommune har en placering som nummer 23 i denne benchmarkingperiode; (*) De 80 færre helårspersoner matcher ikke med de underliggende kategorier, der tilsammen giver 70 helårspersoner færre. Forskellen må skyldes Beskæftigelsesministeriets afrundinger. Resultatet er på niveau med forrige benchmarking, hvor Greve Kommune også havde 80 helårspersoner færre på offentlig forsørgelse end forventet, men var her rangeret som nummer 19. Rangeringen af alle landets kommuner fremgår af bilag 1. Udviklingen i Greve Kommunes placering I tabellen sammenholdes Greve Kommunes placering i den aktuelle benchmarking med placeringen i de seks forrige: I udviklingen fra den forrige rangering til den aktuelle rangering, er Greve Kommune gået fra en placering som nummer 19 til nummer 23. Greve Kommune har fået en ringere rangering på a-dagpenge og kontanthjælpsområdet, men en bedre rangering på sygedagpengeområdet. A-dagpenge Siden sidste rangering er der sket et fald i rangeringen på a-dagpenge. I forrige opgørelse var Greve Kommune rangeret som nummer 63 og havde 10 flere a-dagpengemodtagere end rammevilkårene tilsiger. I den aktuelle opgørelsesperiode er Greve Kommune rangeret som nummer 83 og har 30 flere a-dagpengemodtagere (bilag 2). For den aktuelle opgørelsesperiode var det administrationens ambition at forbedre rangeringen fra 63 (sidste opgørelsesperiode) til en rangering som 40-50. Derudover var ambitionen at have mellem 0-10 færre a-dagpengemodtagere i denne opgørelsesperiode. Dette er imidlertid ikke lykkedes. Den dårligere rangering skyldes blandt andet, at der i 2023 har været vakante stillinger på a-dagpengeområdet, som har betydet, at der har været færre medarbejdere til et højere sagsantal. De vakante stillinger er ikke blevet genbesat, da tre stillinger på a-dagpengeområdet skal nedlægges fra 1. januar 2024, hvor indsatsen for a-dagpengemodtagere de første tre måneder overgår til a-kasserne. Derudover har teamet, som varetager indsatsen for a-dagpengemodtagere, også haft ekstra opgaver i forbindelse med modtagelsen af flygtninge fra Ukraine. Den beskæftigelsesrettede indsats for ukrainske flygtninge varetages i teamet for borgere tættere på arbejdsmarkedet. Det seneste år har der været en stigning i ledigheden for a-dagpengemodtagere på landsplan. Greve Kommune har dog haft en lavere stigning end gennemsnittet for hele landet og Region Hovedstaden, men på niveau med Region Sjælland, som fremgår af nedenstående tabel: Ledigheden i Greve Kommune i oktober 2023 er også noget mindre. I Hele landet var ledigheden på 2,6 %, i Region Hovedstaden på 2,7 %, i Region Sjælland på 2,3 % og i Greve Kommune på 2,1 %. Det er fortsat ambitionen at opnå en rangering på 40-50 i de kommende opgørelsesperioder og have mellem 0-10 borgere færre end rammevilkårene tilsiger. I 2024 vil de enkelte a-kassers indsats dog have en betydning, da de vil være ansvarlige for indsatsen de første tre måneder. Sygedagpenge På sygedagpenge- og jobafklaringsområdet har der været en stor forbedring i rangeringen fra nummer 50 til 27. På baggrund af en fokuseret indsats for især de langvarige sygedagpengeforløb, var administrationens forventning også, at Greve Kommune i denne opgørelsesperiode ville få en bedre rangering. Det betyder, at Greve Kommune har haft en gunstigere udvikling i antallet af de langvarige sygedagpengeforløb, sammenlignet med gennemsnittet i hele landet. I den aktuelle benchmarking har Greve Kommune 20 sygedagpengemodtagere færre ud fra kommunens rammevilkår, hvor antallet i den forrige rangering var på 0. Det er administrationens ambition at fastholde rangeringen som nummer 25-30 i de kommende opgørelsesperioder og have 20 færre sygedagpengemodtagere, end det forventede ud fra kommunens rammevilkår. Kontanthjælp For kontanthjælp (omfatter kontant- og uddannelseshjælp, hjemmelsendelses- og overgangsydelse, revalidering, ressourceforløb- og ledighedsydelse) er der sket en mindre tilbagegang i rangeringen fra nummer 13 til 16. I den aktuelle rangering har Greve Kommune 80 helårspersoner færre på kontanthjælpsydelser end forventet, i forhold til kommunens rammevilkår. Dette er det samme antal, som ved forrige rangering (bilag 2). Ambitionen er at fastholde det lave antal af helårsmodtagere af kontanthjælpsydelser i de kommende opgørelsesperioder. Udviklingen i forventet og faktisk antal helårspersoner på alle ydelseskategorier fra de seks forrige målinger frem til den aktuelle måling, fremgår af bilag 2. Opsummering af de opstillede ambitioner På a-dagpengeområdet er ambitionen, at forbedre rangeringen i de kommende benchmarkingperioder, således at Greve Kommune får en placering mellem 40-50 og med 0 til 10 borgere færre på a-dagpenge end rammevilkårene tilsiger. Rangeringen for perioden 1. kvartal til 4. kvartal 2023. På sygedagpenge- og kontanthjælpsområdet er det administrationens ambition, at fastholde den nuværende rangering i de kommende opgørelsesperioder. Lovgrundlag Lov om Styring af Aktiv Beskæftigelsesindsats Lov om Aktiv Beskæftigelsesindsats Lov om Aktiv Socialpolitik Lov om Arbejdsløshedsforsikring Lov om Sygedagpenge og Barsel mv. Økonomiske konsekvenser Orienteringen har ingen umiddelbare økonomiske konsekvenser. For budget 2024–2027 er indregnet, at Greve Kommune har færre ydelsesmodtagere end rammevilkårene tilsiger. Tidsplan Det forventes at Beskæftigelsesministeriet i marts eller april 2024 vil offentliggøre en ny rangering for 1. kvartal 2023 – 4. kvartal 2023. Denne rangering vil blive forelagt Beskæftigelses- og Erhvervsudvalget umiddelbart herefter.", "source_path": "data/greve/raw_dagsordener/Beskæftigelses- og Erhvervsudvalget_2024-01-08T08:00:00+01:00_a2d17c89-3e85-4996-be2d-bef43cf4729f.json"}
{"document_id": "a2d17c89-3e85-4996-be2d-bef43cf4729f", "committee": "Beskæftigelses- og Erhvervsudvalget", "meeting_date": "2024-01-08T08:00:00+01:00", "section_type": "html_fragment", "section_title": "Gate 21 mobilitetsprojekt - \"Den sammenhængende rejse\"", "case_number": "23-013581", "agenda_index": 5, "text": "Beslutning Sagen blev taget til efterretning. Afbud: Liselott Blixt Fremstilling Sagsprocedure Klima-, Teknik- og Miljøudvalget og Beskæftigelses- og Erhvervsudvalget. Resume Greve Kommune er blevet udvalgt som case-kommune til Gate 21 projektet \"Den sammenhængende rejse\", der handler om at sikre mobiliteten mellem og frem til offentlig transport. Udover Gate 21 er Movia og Region Sjælland også med i projektgruppen. Projektet i Greve Kommune vil omhandle mobilitetsløsning mellem Hundige Station og Kildebrønde erhvervsområde. Indstilling Administrationen indstiller over for Klima-, Teknik- og Miljøudvalget, at 1. igangsættelsen af projektet \"Den sammenhængende rejse\" godkendes Administrationen indstiller over for Beskæftigelses- og Erhvervsudvalget, at 2. sagen tages til efterretning. Sagsbeskrivelse I budgetforliget for 2024-2027 indgår en aftaletekst omkring \"Mobilitet\": \"Forligsgruppen ser med bekymring på den landsdækkende udfordring omkring offentlig transport. Forligsgruppen er enige om at det er nødvendigt at tilpasse linjeføringen af hensyn til de økonomiske rammer. Samtidig er forligsgruppen enige om at det er nødvendigt at arbejde med mobilitet bredt set. Gruppen er derfor enige om at Greve Kommune skal ansøge om at deltage i forsøget om mobilitetsknudepunkter med udgangspunkt i Hundige Station og gruppen er enige om at arbejdet forankres i erhvervscenteret.\" Greve Kommune ansøgte den 27. november 2023 om at blive case-kommune til Gate 21's mobilitetsprojekt (jf. bilag 1). Projektet er forankret hos et partnerskab mellem Gate 21, Movia og Region Sjælland. Forud for ansøgningen var administrationen i dialog med erhvervsforeningen GreveSolrødErhvev samt virksomheden ApoPro, der er lokaliseret i Kildebrønde erhvervsområde. Greve Kommune fik tilsagn til projekt et fra Gate 21 den 5 . december 2023 (jf. bilag 2). Projekt \"Den sammenhængende rejse\" i Greve Kommune Projektet har til formål at etablere mobilitetsløsninger mellem Hundige Station og Kildebrønde Erhvervsområde, da dette område ikke er betjent med kollektiv transport. Det vurderes, at der potentielt kan være over 50 virksomheder i Kildebrønde erhvervsområde, der kan være i målgruppen for en mobilitetsløsning. Projektet vil i sin første fase skulle afdække den konkrete efterspørgsel med henblik på at sikre, at der vil være en efterspørgsel fra virksomhederne og deres medarbejdere. Der er gennem den hidtidige dialog med erhvervslivet registeret et ønske om en bedre trafikbetjening af erhvervsområderne i kommunen. Projektet skal afdække muligheden for f.eks. etablering af en privat forening, der drifter en mobilitetsløsning med fx delec ykler. Fra Hundige Station til Kildebrønde erhvervsområde kan der cykles via kommunens lukkede stisystemer, hvor man ledes under veje via tunneller. Derved er der en trafiksikker rute, selvom denne tager lidt længere tid at cykle end den hurtigste rute via nogle af de større veje. Projektet vil også omhandle, hvordan man bedst muligt kommunikerer denne rute ud til brugerne. Erhvervsforeningen GreveSolrødErhverv og virksomheden Apopro har sideløbende med ansøgningen været i dialog med en operatør om at etablere en dele-cykelløsning på markedsmæssige vilkår, uden at der etableres en forening til driften. Projektet vil kunne være et pilotprojekt i forhold til udbredelse til Greve og Karlslunde stationer med henblik på betjening af andre (erhvervs)områder i kommunen. Modellen er inspireret af Stevns Cykelturistforening, der er etableret af Stevns Kommune og en række private virksomheder i 2019 med henblik på at forbinde hotspots i Stevns Kommune i forhold til turismeattraktioner, hoteller mv. og kollektiv trafik. Stevns Kommune og Stevns Cykelturistforening har i ansøgningsfasen bidraget med erfaring. Udvælgelse Projektet har i udvælgelsen af Greve Kommune som case-kommune lagt vægt på, at Greve Kommune har en klar vision for projektet. Herunder at det hænger godt sammen med indsatsen fra Infrastruktur 2035, hvor der er afsat midler til tryghedsskabende tiltag på Hundige Station. De fremhæver også valget af Kildebrønde erhvervsområde som godt, da kommunen har en god erhvervskontakt og brugerne allerede efterspørger en mobilitetsløsning. Den politiske opbakning til projektet i Greve Kommune har også indgået i udvælgelsen. Tilsagnet om deltagelse med begrundelse af valget af Greve Kommune kan ses i bilag 2. Økonomiske konsekvenser Projektansøgningen indeholder det overordnede formål med projektet. Der planlægges opstartsmøde mellem Gate 21, Movia og Region Sjælland og Greve Kommune i januar, hvor der påbegyndes udarbejdelse af en projektplan. Da Greve Kommune fra Gate 21 endnu ikke har fået oplyst hvilken økonomi der tilfalder Greve Kommune skal dette afklares i projektets første fase, herunder hvilke dele af projektet der vil kræve finansiering samt mulighederne for at opnå dette indenfor projektet. Projektet vil kunne få økonomisk konsekvens for Greve Kommune, hvis der som led i projektets gennemførelse vil skulle afsættes direkte midler til projektet. Et eventuelt økonomisk bidrag fra kommunen kan således muligvis komme på tale, men det er ikke hensigten at der skal være kommunal finansiering af en drift af mobilitetsløsningen. En eventuel medfinansiering vil blive forelagt til godkendelse. For at kunne gennemføre projektet kræver det, at medarbejdere fra Greve Kommune afsætter arbejdstid til projektet. Projektet er forankret i ErhvervsCentret Greve, men kræver også deltagelse fra medarbejdere omkring indretning af byrum, trafik, klima ol. Øvrige konsekvenser Som nævnt under økonomiske konsekvenser, kræver gennemførelsen af projektet, at flere medarbejdere fra Greve Kommune bruger arbejdstid på at deltage i projektet. Opgaven indgår som en af de opgaver der er prioriteret i \"Vej- og Landskab\" (jf. Klima-, Teknik- og Miljøudvalget den 16. nov. 2023 (pkt. 4)) og ErhvervsCentret Greve. Kommunikation De erhverv, som projektet er rettet imod, vil løbene blive opdateret på projektet og inddraget. Tidsplan Administrationen holder opstartsmøde med projektgruppen i starten af januar 2024.", "source_path": "data/greve/raw_dagsordener/Beskæftigelses- og Erhvervsudvalget_2024-01-08T08:00:00+01:00_a2d17c89-3e85-4996-be2d-bef43cf4729f.json"}
{"document_id": "a2d17c89-3e85-4996-be2d-bef43cf4729f", "committee": "Beskæftigelses- og Erhvervsudvalget", "meeting_date": "2024-01-08T08:00:00+01:00", "section_type": "html_fragment", "section_title": "Budgetopfølgning 3. Beskæftigelses- og Erhvervsudvalget", "case_number": "23-003101", "agenda_index": 6, "text": "Beslutning Sagen blev taget til efterretning. Udvalget ønsker en orienteringssag om kriterierne for tilkendelse af førtidspension. Afbud: Liselott Blixt Fremstilling Sagsprocedure Beskæftigelse- og Erhvervsudvalget. Resume I denne sag orienteres fagudvalget om indholdet i budgetopfølgning 3 2023 inden for eget udvalgsområde. Budgetopfølgning 3 2023 blev behandlet i Byrådet den 11. december 2023. Indstilling Administrationen indstiller at sagen tages til efterretning. Sagsbeskrivelse Denne sag skal ses i sammenhæng med den samlede budgetopfølgning 3 2023, som er udarbejdet pr. 30. september 2023 og blev behandlet af Byrådet den 11. december 2023. Det korrigerede budget for Beskæftigelse- og Erhvervsudvalget var pr. 30. september 2023 på 685,7 mio. kr., hvoraf 10,1 mio. kr. ligger inden for servicerammen. Afvigelser på udvalgets område gennemgås nedenfor. Områder under Beskæftigelses- og Erhvervsudvalget Samlet set forventes der inden for udvalgets området et mindreforbrug på -6,8 mio. kr. Drift inden for servicerammen Indenfor servicerammen forventes der samlet mindreudgifter på -2,9 mio. kr., som primært består af en merindtægt på -2,6 mio. kr. for huslejeindtægter fra beboelse af flygtninge. Drift uden for servicerammen Uden for servicerammen forventes der et samlet mindreforbrug på -3,8 mio. kr., som skyldes flere modsatrettede afvigelser. Stigende udgifter til sygedagpenge 4,4 mio. kr. Stigende udgifter til førtidspension 5,8 mio. kr. Stigende udgifter til Kontant- og uddannelseshjælp 4,1 mio. kr. Mindreudgifter til dagpenge til forsikrede ledige -2,0 mio. kr. Mindreudgifter til ressourceforløb og jobafklaring -4,7 mio. kr. Hjemtagelse af refusion for perioden 2019-2022 på -5,0 mio. kr. Mindreudgifter til seniorpension -5,8 mio. kr. Øget refusion vedr. selvforsørgelse- og hjemrejseydelse -3,6 mio. kr. Alle afvigelser inden for udvalgets område kan ses i bilag 1. På området for overførselsindkomster uden for servicerammen er administrationen i forbindelse med budgetopfølgningen blevet opmærksomme på en fejl ved fremskrivningen af udgifterne på førtidspensionsområdet. Det betyder, at der løbende i 2023 er skønnet for lave udgifter på området, hvilket der er rettet op på i budgetopfølgning 3. Administrationen har fokus på at kvalitetssikre økonomiopfølgningen på arbejdsmarkedsområdet. Økonomiske konsekvenser Sagen har ingen selvstændige økonomiske konsekvenser, da disse ligger i bevillingssagen til budgetopfølgning 3, som blev behandlet af Byrådet den 11. december 2023.", "source_path": "data/greve/raw_dagsordener/Beskæftigelses- og Erhvervsudvalget_2024-01-08T08:00:00+01:00_a2d17c89-3e85-4996-be2d-bef43cf4729f.json"}
{"document_id": "a2d17c89-3e85-4996-be2d-bef43cf4729f", "committee": "Beskæftigelses- og Erhvervsudvalget", "meeting_date": "2024-01-08T08:00:00+01:00", "section_type": "html_fragment", "section_title": "Huskeliste og orientering fra administrationen", "case_number": "21-013719", "agenda_index": 7, "text": "Beslutning Orientering blev taget til efterretning med bemærkning om, at Udvalget besøger Erhvervshus Sjælland den 18. marts 2024 kl. 9.00. Udvalget foreslår virksomhedsbesøg bliver den 22. april og den 7. oktober 2024. Afbud: Liselott Blixt Fremstilling Sagsprocedure Beskæftigelses- og Erhvervsudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil den blive vedlagt som bilag. Indstilling Administrationen indstiller, at eventuelle orienteringer tages til efterretning. Sagsbeskrivelse Administrationen har følgende til orientering: - Besøg i Erhvervshus Sjælland i Sorø foreslås planlagt til udvalgets møde den 18. marts. - Administrationen har følgende forslag til datoer til virksomhedsbesøg i 2024: Mandag den 11. marts efter kl. 10.00 Mandag den 7. oktober efter kl. 11.00 (dvs. efter udvalgsmødet der slutter kl. 11.00) eller Mandag den 21. oktober efter kl. 12. Det foreslås, at der besøges to virksomheder. Derudover foreslås, at der besøges tre iværksættere i et samlet besøg hos én af dem: - Administrationen orienterer om ændrede telefontider i Ydelsesteamet i Center for Job & Socialservice - Orientering om administrationens oplæg for Regeringens ekspertudvalg for fremtidens beskæftigelsesindsats . - Ny lediges kontraktforløb i A-kasser fra 1. januar 2024.", "source_path": "data/greve/raw_dagsordener/Beskæftigelses- og Erhvervsudvalget_2024-01-08T08:00:00+01:00_a2d17c89-3e85-4996-be2d-bef43cf4729f.json"}
{"document_id": "a2d17c89-3e85-4996-be2d-bef43cf4729f", "committee": "Beskæftigelses- og Erhvervsudvalget", "meeting_date": "2024-01-08T08:00:00+01:00", "section_type": "html_fragment", "section_title": "Beskæftigelses- og Erhvervsudvalget - mødekalender 2024", "case_number": "21-013723", "agenda_index": 8, "text": "Beslutning Orienteringen blev taget til efterretning. Afbud: Liselott Blixt Fremstilling Sagsprocedure Beskæftigelses- og Erhvervsudvalget. Resume I sagen gives et overblik over Kultur- og Fritidsudvalgets møder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Mødekalenderen er vedhæftet som bilag.", "source_path": "data/greve/raw_dagsordener/Beskæftigelses- og Erhvervsudvalget_2024-01-08T08:00:00+01:00_a2d17c89-3e85-4996-be2d-bef43cf4729f.json"}
{"document_id": "a2d17c89-3e85-4996-be2d-bef43cf4729f", "committee": "Beskæftigelses- og Erhvervsudvalget", "meeting_date": "2024-01-08T08:00:00+01:00", "section_type": "html_fragment", "section_title": "Underskriftsark", "case_number": "21-012521", "agenda_index": 9, "text": "Beslutning Afbud: Liselott Blixt Fremstilling Sagsprocedure Beskæftigelses- og Erhvervsudvalget. Resume Elektronisk underskriftsark", "source_path": "data/greve/raw_dagsordener/Beskæftigelses- og Erhvervsudvalget_2024-01-08T08:00:00+01:00_a2d17c89-3e85-4996-be2d-bef43cf4729f.json"}
