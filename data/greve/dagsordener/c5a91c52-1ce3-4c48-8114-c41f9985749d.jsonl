{"document_id": "c5a91c52-1ce3-4c48-8114-c41f9985749d", "committee": "Økonomiudvalget", "meeting_date": "2024-01-24T08:00:00+01:00", "section_type": "html_fragment", "section_title": "Godkendelse af dagsorden", "case_number": "21-014439", "agenda_index": 0, "text": "Beslutning Dagsorden blev godkendt. Fraværende: Marc Genning Fremstilling Sagsprocedure Økonomiudvalget. Resume Godkendelse af dagsorden for mødet den 24. januar 2024. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Økonomiudvalget_2024-01-24T08:00:00+01:00_c5a91c52-1ce3-4c48-8114-c41f9985749d.json"}
{"document_id": "c5a91c52-1ce3-4c48-8114-c41f9985749d", "committee": "Økonomiudvalget", "meeting_date": "2024-01-24T08:00:00+01:00", "section_type": "html_fragment", "section_title": "Budgetopfølgning 0 (2024)", "case_number": "23-013402", "agenda_index": 1, "text": "Beslutning Sagen blev taget til efterretning. Fremstilling Sagsprocedure Økonomiudvalget og Byrådet. Resume Budgetopfølgning 0 giver et første tidligt bud på Greve Kommunes økonomiske situation i 2024. Herunder om identificerede udfordringer i budgetopfølgning 3 2023 har påvirkning ind i 2024. Der forventes på nuværende tidspunkt et øget forbrug på skoleområdet og det specialiserede børneområde i 2024 i forhold til det budgetlagte. Der er fokus på flere forskellige tiltag, der forventes at imødegå det øgede pres i løbet af året. Indstilling Administrationen indstiller, at Budgetopfølgning 0 for 2024 tages til efterretning Sagsbeskrivelse Formålet med Budgetopfølgning 0 er at give et tidligt bud på, hvorvidt der kan forventes udfordringer i forhold til rammeoverholdelse og det samlede regnskabsresultat i det kommende år med henblik på hurtigt at kunne iværksætte kompenserende tiltag. Budgetopfølgning 0 følger op på identificerede udfordringer i budgetopfølgning 3 og på eventuelle nye forbrugstendenser, som er fremkommet siden vedtagelsen af Budget 2024-27. Ved Budgetopfølgning 1 2024 gives det første bud på et forventet regnskabsresultat. I budgetopfølgning 3 for 2023 blev der i 2023 identificeret udfordringer på det specialiserede børneområde, samt specialundervisning og mellemkommunale afregninger på skoleområdet. Budgetopfølgning 0 viser, at disse udfordringer også forventes at have effekt i 2024, mens der for de øvrige områder samlet set ikke forventes større økonomiske udfordringer, udover de allerede budgetlagte aktivitetsstigninger. Ældre- og sundhedsområdet vurderes budgetoverholdelse i 2024. Det vurderes, at det tilførte budget er tilstrækkeligt til budgetoverholdelse i 2024. Der foreligger nye kvalitetsstandarder på området. Byrådets endelige godkendelse af disse sker i januar 2024, og det forventes, at området fortsat vil have budgetoverholdelse. Det specialiserede voksenområde viste i budgetopfølgning 3 et fald i de forventede merudgifter, særligt på botilbud. Der er siden budgetopfølgning 3 sket en øget aktivitet på botilbuddene. Området blev i 2024 tilført yderligere budget, hvorfor området i 2024 forventer budgetoverholdelse. Skoleområdet viste i budgetopfølgning 3 udfordringer på specialundervisning og mellem-kommunale afregninger. Budgetopfølgning 0 viser, at den øgede tendens også forventes at have effekt i 2024. Det foreløbige estimat på skoleområdet viser en forventet merudgift i omegnen af 10-14 mio. kr. Der er i estimatet ikke taget højde for, i hvilket omfang områdets arbejde med de vedtagne handleplaner i 2024 vil påvirke det forventede resultat. Det specialiserede børneområde viste i budgetopfølgning 3 et forventet merforbrug på anbringelses- og forebyggelse for børn og unge. Budgetopfølgning 0 viser, at den øgede tendens også forventes at have effekt i 2024. Det foreløbige estimat på det specialiserede børneområde viser en forventet merudgift i omegnen af 10 mio. kr. Det fortsatte pres på specialundervisning og mellemkommunale afregninger på skoleområdet, samt det specialiserede børneområde, forventes at kræve en yderligere indsats i 2024. Der er fortsat en del usikkerheder, blandt andet i hvilket omfang den nye Barnets lov medfører ændringer, som kan få økonomiske konsekvenser. På området for overførselsindkomster blev administrationen i forbindelse med budgetopfølgning 3 opmærksomme på en fejl ved fremskrivningen af udgifterne på førtidspensionsområdet ny ordning. Fejl i fremskrivningen har desuden påvirkning på det afsatte budget i 2024 og overslagsårene på 9,0 mio. kr., samt 0,300 mio. kr. på beskæftigelsesordninger i 2024. Disse indstilles finansieret af den afsatte pulje til udgifter på arbejdsmarkedsområdet. Det bemærkes, at udgifter til førtidspension er udenfor servicerammen. Fordrevne fra Ukraine. Der forventes en merudgift på midlertidig beboelse til fordrevne fra Ukraine. De forventede merudgifter søges imødegået med yderligere indsats for overgang til permanent beboelse. Der er ikke udmeldt særskilt tilskud til fordrevne fra Ukraine i 2024. Særlov for Ukrainske flygtninge udløber i marts 2025. Forventede positive ændringer til budget 2024. Der forventes i 2024 mindreudgifter / merindtægter i omegnen af -10 mio. kr. Herunder bl.a. tekniske rettelser af afsat budget på den Grønne Kontrakt ( Forstas kontrakt) og vejafvandingsbidrag, som indstilles at tilgå kassen. Økonomiske konsekvenser Der er opmærksomhed på økonomistyring og budgetoverholdelse på alle områder. Det er administrationens vurdering, at der for at imødegå presset på skoleområdet og det specialiserede børneområde arbejdes med de vedtagne handleplaner. Indsatserne følges tæt frem mod budgetopfølgning 1 således, at der kan iværksættes tiltag rettidigt, hvis det bliver nødvendigt. De bevillingsmæssige konsekvenser indgår i særskilt sag.", "source_path": "data/greve/raw_dagsordener/Økonomiudvalget_2024-01-24T08:00:00+01:00_c5a91c52-1ce3-4c48-8114-c41f9985749d.json"}
{"document_id": "c5a91c52-1ce3-4c48-8114-c41f9985749d", "committee": "Økonomiudvalget", "meeting_date": "2024-01-24T08:00:00+01:00", "section_type": "html_fragment", "section_title": "Budgetopfølgning 0 - bevillingssag", "case_number": "23-013402", "agenda_index": 2, "text": "Beslutning Økonomiudvalget anbefaler overfor Byrådet at administrationens indstilling godkendes. Fremstilling Sagsprocedure Økonomiudvalget og Byrådet. Resume Sagen indeholder de bevillingsmæssige konsekvenser af budgetopfølgning 0 i 2024 (BO0), som er behandlet på samme møde umiddelbart forud for denne sag. Indstilling Administrationen indstiller, at der i 2024 gives tillægsbevilling til følgende tekniske rettelser: rettelse af afsat budget til Den grønne kontrakt ( Forstas kontrakten). -2,066 mio. kr. lægges i kassen i 2024 samt 2025-27. rettelse af afsat budget til vejafvandingsbidrag -0,693 mio. kr. lægges i kassen i 2024. rettelse af afsat budget til førtidspension ny ordning på 9,0 mio. kr. godkendes for 2024 samt 2025-27, finansieret af den afsatte pulje til udgifter på arbejdsmarkedsområdet. rettelse af afsat budget til Beskæftigelsesordninger på 0,300 mio. kr. godkendes for 2024, finansieret af den afsatte pulje på arbejdsmarkedsområdet. at mindreudgift til drift ved Køge Kommunes indtræden i det Fælles Hjælpemiddeldepot på -0,586 mio. kr. lægges i kassen i 2024 jf. punkt nr. 28 Byrådsmøde d. 11.12.23 Sagsbeskrivelse Sagen indeholder tekniske rettelser identificeret i forbindelse med budgetopfølgning 0 2024, som er behandlet på samme møde umiddelbart forud for denne sag. I nedenstående tabel ses de tekniske rettelser, der indstilles tillægsbevilliget i denne sag, anført udvalgsfordelt. Udvalgsfordelt tekniske rettelser på drift Udvalg beløb i 1.000 kr. Afvigelse TB i 2024 Afvigelse TB i 2025 og varigt Samlet -3.345 -2.066 Klima, Teknik- og Miljøudvalget Den grønne kontrakt -2.066 -2.066 Klima, Teknik- og Miljøudvalget Vejafvandingsbidrag -693 Beskæftigelses- og Erhvervsudvalget Førtidspension ny ordning 9.000 9.000 Økonomiudvalget Førtidspension ny ordning dækkes af afsat pulje skønskatalog -9.000 -9.000 Beskæftigelses- og Erhvervsudvalget Beskæftigelsesordninger 300 Økonomiudvalget Beskæftigelsesordninger dækkes af afsat pulje skønskatalog -300 Økonomiudvalget Køge Kommunes indtræden i det Fælles Hjælpemiddeldepot* -586 Minus indtægt/ mindreforbrug . Plus udgift/merforbrug *Note: Køge Kommunes indtræden i det Fælles Hjælpemiddeldepot er behandlet på Byrådets møde d. 11.12.23 pk. 28. Her er det besluttet at den varige effekt indarbejdes som teknisk korrektion i Budget 2025-28. Økonomiske konsekvenser Samlet set søges der med sagen om en bevilling på -3,345 mio. kr. (tilføres kassen) i 2024 og -2,066 mio. kr. (tilføres kassen) i hvert af årene 2025-2027. Bevillingerne forbedrer servicerammen med -3,345 mio. kr. i 2024. Herudover søges om udgiftsneutrale bevillinger vedr. Førtidspension ny ordning og Beskæftigelsesordninger. Bevillingerne ligger udenfor servicerammen. Tillægsbevillinger indberettes i kommunens økonomisystem og bliver dermed en del af det korrigerede budget.", "source_path": "data/greve/raw_dagsordener/Økonomiudvalget_2024-01-24T08:00:00+01:00_c5a91c52-1ce3-4c48-8114-c41f9985749d.json"}
{"document_id": "c5a91c52-1ce3-4c48-8114-c41f9985749d", "committee": "Økonomiudvalget", "meeting_date": "2024-01-24T08:00:00+01:00", "section_type": "html_fragment", "section_title": "Lånoptag 2024 vedrørende regnskab 2023", "case_number": "23-005286", "agenda_index": 3, "text": "Beslutning Økonomiudvalget indstiller overfor Byrådet, at der lånoptages 33,750 mio. kr. svarende til budget 24. Mehmet Zeki Dogru (Ø) undlod. Fremstilling Sagsprocedure Økonomiudvalget og Byrådet. Resume I denne sag opgøres kommunens låneramme på baggrund af udgifter afholdt i regnskabsåret 2023. Lånerammen er opgjort til 40,6 mio. kr., der kan benyttes til lånoptag i 2024. Der er budgetlagt lånoptag i 2024 på 33,8 mio. kr. mio. kr. Administrationen anbefaler, at der lånoptages 40,6 mio. kr. svarende til kommunens låneramme i 2023. Indstilling Administrationen indstiller, at der gives mandat til at lånoptage 40,6 mio. kr. i regnskab 2024 vedrørende energibesparende tiltag, flygtningeboliger, finansiering af indefrysning af grundskyld og lån til ejendomsskatter på baggrund af udgifter afholdt i regnskab 2023 at administrationen får mandat til at korrigere den endelige lånoptagelse i forhold til det endelige regnskab 2023 Sagsbeskrivelse Kommuner skal som udgangspunkt finansiere både drifts- og anlægsudgifter uden lånoptagelse. Dette med henblik på at skabe størst mulig opmærksomhed og bevidsthed om behovet og omfanget af udgifter og forpligtelser. Derfor har kommuner begrænset adgang til at lånoptage til kommunens aktiviteter jf. lånebekendtgørelsen. Adgang til at optage lån på visse udvalgte områder giver kommunerne mulighed for at fremme investeringer på områder, hvor investeringer anses for særligt hensigtsmæssige i en samfundsøkonomisk/-politisk sammenhæng. Lånoptag Det er Byrådets beslutning, om der ønskes at lånefinansiere til formål med låneadgang, eller om det ønskes at kassefinansiere disse udgifter. Byrådet kan vælge at optage lån svarende til de budgetlagte 33,8 mio. kr. mio. kr., eller de indstillede 40,6 mio. kr., svarende til lånerammen for 2023. Hvis Byrådet undlader at lånefinansiere, eller beslutter et lånoptag under de budgetlagte 33,8 mio. kr. vil det påvirke den budgetlagte likviditet. Den primære fordel ved lånefinansiering er, at finansieringen udjævnes over en årrække, hvilket kan være hensigtsmæssig ift. kommunens likviditet, og for at fremtidige generationer medfinansierer f.eks. kommunale anlæg. Ulempen ved lånefinansiering er modsat, at nuværende Byråd anvender økonomiske dispositioner, i form af fremtidige afdrag, for kommende Byråd, samt pålægger kommunen en renteudgift. Greve Kommune optager lån via Kommunekredit. Kommunekredit er en forening, hvis medlemmer pt. består af alle landets kommuner og regioner. Kommunekredit har til formål at yde lån til kommuner, regioner, kommunale interessentskaber samt andre enheder, f.eks. selskaber, foreninger og institutioner, som løser en offentlig opgave og dermed kan opnå 100 % garanti fra en kommune eller en region. Kommunekredit skal ikke give overskud til ejerne, og kommuner kan optage lån til laveste mulige omkostninger og på lige vilkår. Låneadgang Kommunens låneadgang kan opdeles i 2 kategorier: Den automatiske låneadgang Lånepuljer Den automatiske låneadgang Kommuner har automatisk låneadgang til bl.a. finansiering af energibesparende tiltag, flygtningeboliger, indefrosset grundskyld og lån til ejendomsskatter. Den samlede tilladte låneadgang benævnes kommunens låneramme. Lånereglerne giver ikke mulighed for at låne til almindelig drift og vedligehold. Energibesparende tiltag er anlægsprojekter, der konkret medfører energibesparelser. Kommunerne har automatisk låneadgang for udgifter til erhvervelse og indretning af ejendomme til udlejning til beboelse til nye flygtninge. Automatisk låneadgang til indefrosset grundskyld betyder, at kommunerne kan låne et beløb svarende til den manglende indtægt fra boligejernes indefrosne grundskyld. Boligejere har siden 2018 fået indefrosset en del af deres grundskyld, hvis den årligt er steget mere end 200 kr. pr. ejendom pr. ejer. Det betyder, at boligejerne i stedet for at betale en eventuel stigning i grundskylden årligt, først betaler beløbet, når boligen sælges. Lån til ejendomsskatter ydes til boligejere, der søger lån til betaling af ejendomsskatter. Lånet omfatter grundskyld, og kan søges af boligejere, der har friværdi i ejendommen ud fra den seneste offentlige ejendomsvurdering, og har nået folkepensionsalderen eller får udbetalt pension efter Lov om social pension, førtidspension eller delpension eller er efterlønsmodtager. Greve Kommune budgetlægger ikke med lånoptag til Indefrosset grundskyld og Lån til ejendomsskatter. Administrationen anbefaler at optage lån svarende til det konkrete niveau for den manglende indtægt i 2023. Hvis lånet til borgerne finansieres af kommunekassen, påvirker det kommunens likviditet og dermed mulighed for at finansiere drifts- og anlægsudgifter, mens lånefinansiering kompenserer for det konkrete træk på likviditeten og afdrag og renter alt andet lige finansiers af den løbende afbetaling fra borgerne. Fra 2024 overgår opkrævning af grundskyld fra kommunerne til Skattestyrelsen. Dermed er det fra 2024 staten og ikke kommunerne der yder lån til betaling af ejendomsskatter og indefrysningslån. Reguleringer og eksisterende indefrysningslån og ejendomsskattelån vil fortsat ligge hos kommunerne, forventeligt frem til 2026, hvorefter staten forventes at indfri de kommunale lån. Fra 2024 afregner staten det fulde grundskyldsbeløb til kommunerne, uden hensyntagen til eventuelle statslige lån til boligejerne. Lånepuljer Indenrigs- og Sundhedsministeriet kan give dispensation til at optage lån, udover de formål der automatisk er låneadgang til. For 2024 har Greve Kommune ansøgt to lånepuljer, lånepuljen på det ordinære anlægsområde og lånepuljen vedr. ny afregningsmodel for ejendomsskatter. Kommunen har fået afslag på begge lånepuljer. Begrundelsen for afslaget for lånepuljen på det ordinære anlægsområde er kommunens likviditet efter kassekreditreglen, kommunens beskatningsgrundlag og udgiftsbehov, størrelsen på kommunens langfristede gæld, samt kommunens indbyggertal. Afslaget for lånepuljen vedr. ny afregningsmodel for ejendomsskatter, er grundet kommunens likviditetsmæssige situation. Greve Kommunes låneramme vedr. 2023 Greve Kommune har en låneramme vedr. 2023 på 40,6 mio. kr. som kan lånoptages i 2024, på baggrund af udgifter til finansiering af energibesparende tiltag, flygtningeboliger afholdt i 2023 og manglende indtægter vedr. indefrosset grundskyld og lån til betaling af ejendomsskatter i 2023. Der er budgetlagt indtægter fra lånoptag på 33,8 mio. kr. vedrørende energibesparende tiltag og flygtningeboliger. Der er ikke budgetlagt lånoptag vedr. indefross et grundskyld og lån til betaling af ejendomsskatter. Beløbene fremgår af nedenstående skema. Låneadgang i 2024 (vedr. 2023) (mio. kr.) Korrigeret budget 2024 Forventet låneramme 2024 (pba. forventet forbrug i 2023) Generel låneadgang: Energibesparende tiltag -33,150 -24,616 Flygtningeboliger -0,600 -0,250 Indefrosset grundskyld 0,000 -13,762 Lån til ejendomsskatter 0,000 -1,961 Sum -33,750 -40,589 - = indtægter Økonomisk politik I henhold til Greve Kommunes økonomiske politik skal kommunens langfristede gæld pr. indbygger årligt nedbringes, opgjort ekskl. gæld vedr. pleje-/ældreboliger. Gælden pr. indbygger er faldende i alle budgetårene jf. budget 2024-27. Kommunens økonomiske politisk foreskriver, at cirka 50 % af gældsporteføljen skal være optaget i fast forrentet lån for at sikre budgettet mod større renteudsving. Kommunens nuværende låneportefølje består af 67 % fastforrentede lån og 33 % variabelt forrentede lån. Med den globale renteusikkerhed, er Greve Kommune godt stillet med den høje andel af fastforrentede lån. Låneadgangen, der er fremlagt i denne sag, ligger indenfor de godkendte områder i kommunens økonomiske politik. Der sker ikke en gældsopbygning i 2024, da det budgetlagte afdrag på lån er på 44,6 mio. kr. i 2024, og er dermed større end det anbefalede lånoptag på 40,6 mio. kr. Det anbefales på den baggrund, at der opta ges et variabelt forrentet serielån på 40,6 mio. kr. med en løbetid på 25 år. Renten er pt. høj, Kommunekredit udtaler, at markedet forventer, at centralbankernes renter har nået toppen, og at det næste skridt fra den amerikanske centralbank (FED) og den europæiske centralbank (ECB) bliver rentenedsættelser. Der er nu opmærksomhed på, hvornår og hvor hurtigt rentenedsættelserne kommer fra centralbankerne. På den baggrund anbefales et variabelt forrentet lån, mod et fastforrentet lån med fast høj rente. Status på eksisterende lån og swapaftaler Greve Kommune har langfristede lån hos Kommunekredit på samlet 426,8 mio. kr. ekskl. gæld vedr. pleje-/ældreboliger opgjort ultimo 2023. Kommunen har optaget en række variabelt og fastforrentede lån. De fleste af de fastforrentede lån har meget lave renter og nogle med negative renter, som giver renteindtægter. Renteniveauet for kommunens eksisterende variable lån er ultimo 2023 på ca. 3,9 %. For at sikre budgettet mod stigende renteudgifter, er der tidligere indgået aftaler med Danske Bank om renteswaps for samlet 179,2 mio. kr. ultimo 2023. En renteswapaftale , er en aftale om at bytte rentevilkår. Der er indgået seks renteswapaftaler fra variabel rente til fast rente. Pga. det aktuelt høje renteniveau, har de seks renteswaps en positiv markedsværdi på 16,9 mio. kr. Den positive markedsværdi betyder, at hvis Greve Kommune ophævede sine renteswapaftaler, vil kommunens likviditet øges med 16,9 mio. kr. opgjort ved udgangen af 2023. Hvis renteswapaftalerne ophæves, vil rentefordelingen være 25 % fa stforrentede lån o g 75 % variabelt forrentede lån, og kommunen er derfor ikke lige så godt sikret mod de n nuværende og evt. fremtidige høje rente. Lånoptag over årene Lånoptaget hænger tæt sammen med investeringer i energibesparende tiltag, flygtningeboliger, indefrosset grundskyld, lån til betaling af ejendomsskatter og andre låneberettigede anlægsudgifter. Gennemsnitligt er der siden 2016 lånoptaget 31,5 mio. kr. årligt. Størrelsen af lånoptag har varieret gennem årene, det fremgår af diagrammet nedenfor. Greve Kommune lånoptog frem til og med 2018 i samme år som udgifterne blev afholdt. Fra 2019 ændrede Kommunekredit praksis, så lån skulle optages senest primo december det aktuelle år, for at det var muligt at få lånet udbetalt i indeværende år. Derved kunne der blive stor forskel på det aktuelle lånoptag og de udgifter, der reelt kunne lånoptages til. Greve Kommune besluttede derfor at ændre praksis fra 2019, så låneberettigede udgifter ét år, lånoptages i det efterfølgende år. Derfor er der ikke optaget lån i 2019. Udgifter for 2019 blev lånoptaget i regnskabsåret 2020. Dog var der i 2020 en ekstraordinær låneadgang vedr. Covid-19, hvor der blev lånoptaget 24,2 mio. kr. i samme år som udgifterne blev afholdt. Lovgrundlag Reglerne om lånoptag og deponering findes i Bekendtgørelse om kommunernes låntagning og meddelelse af garantier m.v. (Lånebekendtgørelsen), der er udstedt med hjemmel i §§ 41, 58 og 59 i Bekendtgørelse af lov om kommunernes styrelse (styrelsesloven), Bekendtgørelse om deponering og frigivelse ved kommuners afståelse m.v. af forsyningsvirksomheder. Økonomiske konsekvenser Det korrigerede budget for lånoptag i 2024 er på 33,8 mio. kr. Administrationen anbefaler, at der lånoptages 40,6 mio. kr., svarende til likviditetstrækket i 2023, således at den langsigtede likviditet ikke påvirkes af lån til indefrosset grundskyld og lån til ejendomsskatter. Et samlet lånoptag på 40,6 mio. kr. betyder, at der skal afdrages med 1,6 mio. kr. årligt, dette er 0,3 mio. kr. mere end budgetteret, ved et lånoptag på 33,8 mio. kr. Renteudgifterne forventes i 2024 at udgøre 1,6 mio. kr. Budget vedrørende lånoptag og afdrag tilpasses i BO1 2024. Grundet den variable rente tilpasses budgettet for renter i BO3 2024.", "source_path": "data/greve/raw_dagsordener/Økonomiudvalget_2024-01-24T08:00:00+01:00_c5a91c52-1ce3-4c48-8114-c41f9985749d.json"}
{"document_id": "c5a91c52-1ce3-4c48-8114-c41f9985749d", "committee": "Økonomiudvalget", "meeting_date": "2024-01-24T08:00:00+01:00", "section_type": "html_fragment", "section_title": "Kodeks for byrådspolitikere på kommunens facebookside", "case_number": "24-000252", "agenda_index": 4, "text": "Beslutning Økonomiudvalget anbefaler overfor Byrådet at administrationens indstilling godkendes med den ændring, at de sidste tre linjer i bilag 1 erstattes af, \"at injurierende kommunikation slettes\". Fremstilling Sagsprocedure Økonomiudvalget og Byrådet Resume I sagen beskrives det, hvordan Byrådets politikere forholder sig til kommentering i forbindelse med Greve Kommunes opslag på sociale medier. Sagen lægges frem, fordi der er opstået usikkerhed om, hvordan man som politiker understøtter kommunens kommunikation på sociale medier bedst muligt. Beslutningen betyder, at der er klare og ens rammer i forbindelse med kommentering på Greve Kommunes sociale medier. Indstilling Administrationen indstiller, at opdateret ”Kodeks for kommentarer på Greve Kommunes sociale medier” godkendes. Sagsbeskrivelse Økonomiudvalg godkendte den 12. april 2021 et fælles kodeks for, hvordan Byrådets politikere skulle agere på kommunens Facebook-side. Ifølge kodeks måtte byrådspolitikere gerne like Greve Kommunes opslag, men ikke poste partipolitiske kommentarer. Kodeks efterlod dog et rum for fortolkning af \"partipolitiske kommentarer\", og derfor fremlægges nu et opdateret og forenklet kodeks til godkendelse. Administrationen anbefaler med opdateringen, at kodeks gælder alle kommunens sociale medier og ikke kun kommunens største sociale medie; Facebook. Derudover indeholder opdatering en regel om, at Byrådets politikere ikke må poste kommentarer på kommunens sociale medier, ligesom det er indskrevet, at administrationen kan slette alle kommentar i et Facebookopslag herunder partipolitiske kommentarer. Dermed lyder det opdaterede kodeks som følger: Politikere må gerne like opslag på Greve Kommunes sociale medier, men ikke bidrage med kommentarer. Politikere er velkomne til at dele et opslag fra Greve Kommunes sociale medier på egne sociale medier og eventuelt kommentere opslaget der. Administrationen har mandat til at slette kommentarer, som er postet af politikere, der er medlem af Greve Byråd. Det opdaterede \"Kodeks for kommentarer på Greve Kommunes sociale medier\" er tilknyttet som bilag 1 og det \"Nuværende kodeks for politikere\" er tilknyttet som bilag 2. Administrationen indstiller at det opdaterede kodeks godkendes jf. bilag 1. Desuden vedlægges til orientering bilag 3, som er en udtalelse af 3. februar 2023 fra Det Kommunale Tilsyn, Ankestyrelsen. I udtalelsen konkluderer Ankestyrelsen, at der ikke ses at være usaglige hensyn bag beslutningen om, at medlemmer af Byrådet eller kandidater til byrådet ikke må kommentere på kommunens facebookside. Økonomiske konsekvenser Der er ingen økonomiske konsekvenser for Greve Kommune. Kommunikation I forbindelse med vedtagelse bliver kodeks publiceret på Greve Kommunes hjemmeside Greve.dk/ fbsnak og på Greve Kommunes sociale medier, der hvor retningslinjer for kommentarer offentliggøres.", "source_path": "data/greve/raw_dagsordener/Økonomiudvalget_2024-01-24T08:00:00+01:00_c5a91c52-1ce3-4c48-8114-c41f9985749d.json"}
{"document_id": "c5a91c52-1ce3-4c48-8114-c41f9985749d", "committee": "Økonomiudvalget", "meeting_date": "2024-01-24T08:00:00+01:00", "section_type": "html_fragment", "section_title": "Lejeaftale med Greve Spildevand og salg af to grunde samt køb af Læstedet", "case_number": "23-001207", "agenda_index": 5, "text": "Beslutning Økonomiudvalget anbefaler overfor Byrådet, at indstillingspunkt 1-5 godkendes med bemærkning om at administrationen også skal igangsætte forundersøgelse i forhold til om KLARs bassiner i det indeklemte areal kan købes. Fremstilling Sagsprocedure Økonomiudvalget og Byrådet Resume Sagen indeholder en fornyelse af lejeaftalen mellem Greve Spildevand A/S (som ejer KLAR-forsyning) og Greve Kommune. Lejeaftalen omhandler leje af kommunale grunde til anlagte regnvandsbassiner og erstatter lejeaftalen af den 20. marts 2014. Desuden indeholder sagen salg af to grunde til Greve Spildevand A/S samt et køb af Læstedet , som Greve Spildevand ejer i dag. Aftalen og salget af de to grunde skal bidrage til håndteringen af regnvand i Greve Kommune og en fremtidssikring ift. at tilgodese de kommunale behov i form af at kunne bygge kommunale faciliteter. Indstilling Administrationen indstiller, at lejeaftalen mellem Greve Spildevand A/S og Greve Kommune godkendes jf. bilag 1 at der meddeles indtægtsbevilling på 1,855 mio. kr. i 2024 og 0,695 mio. kr. i 2025 og frem, midlerne tilgår kassen. at administrationen igangsætter ansøgning til Ankestyrelsen og markedsvurdering ift. salg af en del af matrikel 24fæ Greve By, Greve, til Greve Spildevand A/S, jf. bilag 2 at administrationen igangsætter ansøgning til Ankestyrelsen og markedsvurdering ift. salg af matrikel 7000ac Hundige By, Kildebrønde, til Greve Spildevand A/S jf. bilag 3 at Administrationen igangsætter forundersøgelser ift. køb af Læstedet jf. bilag 4 Sagsbeskrivelse Greve Spildevand A/S har etableret en række regnvandsbassiner rundt om i Greve Kommune gennem mange år, som har været reguleret af lejeaftale af den 20. marts 2014. Lejeaftalen har ikke været reguleret prismæssigt siden indgåelsen, og en række regnvandsbassiner mangler i lejeaftalen. Derfor har administrationen i samarbejde med KLAR-forsyning klarlagt alle de arealer, hvor der er etableret regnvandsbassiner og fået dem med i en samlet lejeaftale jf. bilag 1. I lejeaftalen står Greve Spildevand for vedligeholdelsen af de grunde, de lejer jf. bilag 1. Lejen for arealerne er beregnet som markedslejen og er fastsat af en ekstern valuarvurdering med baggrund i den faktiske anvendelse af arealerne til regnvandsbassin. Markedslejen blev af den eksterne valuar vurderet til 5-10 kr. pr. m 2 . Administrationen har forhandlet markedslejen til 8 kr. pr. m2 med forbehold for politisk godkendelse. Hvert år den 1. maj reguleres lejen ift. nettoprisindekset fra januar måned det forudgående år. Lejeaftalen træder i kraft den 1. maj 2022 med tilbagevirkende kraft og løber i 30 år til udgangen af april 2052. Lejeaftalen er uopsigelig for Greve Kommune i hele aftalens løbetid, mens lejer (Greve Spildevand A/S) kan opsige lejeforholdet med 1 års skriftligt varsel til den 1. i en måned. Salg af grunde Administrationen anbefaler at sælge to grunde, hvor der i dag er etableret regnvandsbassin til Greve Spildevand A/S. Det drejer sig om matrikel 24fæ Greve By, Greve, hvor der er etableret et regnvandsbassin hen over to matrikler jf. bilag 2. Den ene matrikel ejer Greve Spildevand A/S, og den anden matrikel er ejet af Greve Kommune. Administrationen anbefaler, at den del af matrikel 24fæ Greve By, Greve, som Greve Kommune ejer, hvor regnvandsbassinet er beliggende, udmatrikuleres og lægges sammen med den matrikel, som Greve Spildevand A/S ejer, dvs. matrikel 24gc Greve By, Greve. Grunden skal sælges til markedsprisen, som fastsættes af en ekstern valuarvurdering. Køber skal afholde omkostningerne ifm. salg af grunden. Et salg af grunden uden udbud vil kræve Ankestyrelsens samtykke jf. udbudsbekendtgørelsen § 2, stk. 2. Hvis det besluttes at grunden skal sælges, vil der blive indsendt en ansøgning til Ankestyrelsen om dispensation om salg uden udbud, hvis dette godkendes, skal der indhentes en markedsvurdering og udarbejdes en købsaftale. Et endeligt salg skal efterfølgende politisk behandles. Den anden grund, som administrationen anbefaler, at Greve Kommune sælger til Greve Spildevand A/S, er matrikel 7000ac Hundige By, Kildebrønde, hvor regnvandsbassinet ligeledes ligger ind over to matrikler jf. bilag 3. Greve Kommune ejer den ene matrikel 7000ac Hundige By, Kildebrønde, og Greve Spildevand A/S ejer den anden matrikel 4b Hundige By, Kildebrønde. Grunden skal sælges til markedsprisen, som fastsættes af en ekstern valuarvurdering. Køber skal afholde omkostningerne ifm. salg af grunden. Et salg af grunden uden udbud vil kræve Ankestyrelsens samtykke jf. udbudsbekendtgørelsen § 2, stk. 2. Hvis det besluttes at grunden skal sælges, vil der blive indsendt en ansøgning til Ankestyrelsen om dispensation om salg uden udbud, hvis dette godkendes, skal der indhentes en markedsvurdering og udarbejdes en købsaftale. Et endeligt salg skal efterfølgende politisk behandles. Køb af Læstedet Læstedet , matrikel 3mc Mosede By, Greve, er en grund på ca. 41.840 m 2 , heraf 1.446 m 2 vej jf. bilag 4. Grunden er i dag ejet af Greve Spildevand A/S, som har henvendt sig til Greve Kommune, da de ønsker at sælge grunden. I dag er grunden udlagt i kommuneplanen til offentligt formål. En kommune kan lovligt erhverve fast ejendom, hvis formålet er at sikre kommunen nødvendige grunde/bygninger med henblik på at kunne stille relevante ydelser til rådighed for kommunen borgere, eksempelvis til opførelse af en skole, svømmehal, rådhus og lignende. Ligeledes er det lovligt at erhverve en ejendom med henblik på at tilgodese borgernes fritidsaktiviteter i bredere forstand i form af eksempelvis etablering af et rekreativt område til gavn for borgerne. Herudover kan en kommune erhverve en fast ejendom for at kunne realisere kommunal planlægning. Det er ikke nødvendigt, at der foreligger konkrete planer for den pågældende ejendoms anvendelse. Der er tilstrækkeligt, at en ejendom erhverves ud fra mere generelle overvejelser om den fremtidige anvendelse, til fx rekreative eller boligmæssige formål eller til brug for byudvikling. På grunden løber udløbsledningen fra Mosede Renseanlæg, og skal henligge uforstyrret og må i sin nuværende form ikke belastes af tung trafik. Der er en respektafstand på 2,5 meter på hver side af ledningen. Ledningen ligger højt i terrænet, og danner i dag en form for vold ift. det øvrige terræn. Desuden ligger er er drænsystem på grunden. Dette system kan fjernes. Langs grundens sydlige skel løber Rørmoseløbet, som er et åbent vandløb/teknisk anlæg, som er 16 meter bredt. Hvis Greve Kommune køber arealet skal Greve Spildevand A/S fremover have et mindre arbejdsareal opad Rørmoseløbet, når Rørmoseløbet skal oprenses jf. bilag 4. Der er på nuværende tidspunkt ikke foretaget nogen forundersøgelser ift. miljø, arkæologi, jordbund mv. af grunden, men administrationen har vurderet ud fra ovenstående forhold, at der fremadrettet kan placeres kommunale faciliteter. Der er ikke indhentet markedsvurdering af grunden. Lovgrundlag Erhvervslejeloven Udbudsbekendtgørelsen Økonomiske konsekvenser Lejeindtægten vil fremover udgøre 0,873 mio. kr., hvilket er en stigning på 0,695 mio. kr. pr. år. Aftalen skal bagudbetales fra 1. maj 2022 dvs. indtægten i 2024 dækker over ca. 2,5 mio. kr. Tidsplan Ift. salg de to grunde vender administrationen tilbage med en mødesag , når der er opnået samtykke fra Ankestyrelsen, og der er foretaget markedsvurdering af grundende. Ift. køb af Læstedet vender administrationen tilbage, når forundersøgelserne er foretaget.", "source_path": "data/greve/raw_dagsordener/Økonomiudvalget_2024-01-24T08:00:00+01:00_c5a91c52-1ce3-4c48-8114-c41f9985749d.json"}
{"document_id": "c5a91c52-1ce3-4c48-8114-c41f9985749d", "committee": "Økonomiudvalget", "meeting_date": "2024-01-24T08:00:00+01:00", "section_type": "html_fragment", "section_title": "Udbudsplan for 2024", "case_number": "24-000072", "agenda_index": 6, "text": "Beslutning Økonomiudvalget sendte sagen tilbage til administrationen md henblik på en uddybning af de enkelte udbud. Fremstilling Sagsprocedure Økonomiudvalget og Byrådet Resume Med denne sag besluttes udbudsplanen for 2024. Udbudsplanen indeholder udbud af varer og tjenesteydelser, som udbydes af Greve Kommune, FUS (Fællesudbud Sjælland) og SKI (Staten og Kommunernes indkøbscentral). Indstilling Administrationen indstiller, at udbudsplanen godkendes. Sagsbeskrivelse Administrationen har i dialog med centrene udarbejdet en plan for udbud af kommunens varekøb og tjenesteydelser i 2024. De planlagte udbud sikrer, at kommunen afløfter udbudspligten og konkurrenceudsætter indkøbet af varer og tjenesteydelser. Greve Kommune gennemfører hvert år udbud af en række varer og tjenesteydelser dels for at afløfte udbudspligten og dels for at opnå de bedst mulige priser. Udbuddene gennemføres af administrationen med input fra relevante fagcentre eller via kommunale indkøbsfællesskaber. Greve Kommune er en del af indkøbsfællesskaberne SKI (Staten og Kommunernes Indkøbscentral) og FUS (Fællesudbud Sjælland). Udbud gennem indkøbsfællesskaberne vedrører typisk varekøb eller standardiserede tjenesteydelser, mens udbud af borgerrettede ydelser primært varetages af Greve Kommune. I den økonomiske politik er det vedtaget, at Greve Kommune udnytter fællesskabets fordele og tilslutter sig forpligtende aftaler fra FUS og sekundært SKI. Derudover gennemføres der løbende tilbudsindhentninger af indkøb under tærskelværdien for udbud. Status på Udbudsplan 2023 Byrådet godkendte på møde den 12. december 2022 pk. 27 nedenstående udbudsplan for 2023. De oplistede udbudsemner er gennemført med undtagelse af tilbud til ledige, som grundet ændringer i administrationens opgaver og roller er udskudt til 2024. Udbudsplan 2023 Udbudsemne Udbyder Bemærkninger Delegation Jobcenter – tilbud til ledige Greve Kommune Center for Job & Social service. Genudbud BEU, ØU og BY Borgerrettet kørsel Greve Kommune Center for Økonomi & HR. Genudbud SHU, SBUU, ØU, og BY Høring i Handicap- og Seniorråd Alarm og sikringsydelser Greve Kommune Center Teknik & Miljø. Genudbud Administration IT-drift Greve Kommune Center Politik, Organisation & Borgerservice. Genudbud ØU, BY Flytteydelser Greve Kommune/FUS Center for Teknik & Miljø. Genudbud Administration Vagtydelser Greve Kommune/FUS Center for Teknik & Miljø. Udbud Administration Rådgiverudbud Nyt Mosede Fort Greve Kommune Center Teknik & Miljø. Nyt udbud Administration Server og storage SKI Genudbud Administration Kopi og print SKI Genudbud Administration Diabetesartikler SKI Genudbud Høring i Handicap- og Seniorråd Fødevarer til storkøkkener SKI Genudbud Administration Byggevarer SKI Genudbud Administration Kommunikationsprodukter SKI Genudbud Administration Genbrugshjælpemidler FUS/SKI Genudbud Høring i Handicap- og Seniorråd Stomi FUS Genudbud Høring i Handicap- og Seniorråd Parykker FUS Genudbud Høring i Handicap- og Seniorråd ERP-System DIGIT Genudbud Administration Udover nævnte udbud er administrationen i gang med at udarbejde foranalyse af, hvorvidt bibliotekerne kan udliciteres og markedsdialog med henblik på ny forpagtningsaftale til Café Langsiden i Greve Idrætscenter. Der er i løbet af 2023 desuden indhentet tilbud på låsesystemer til plejekrævende borgere, nødkald til plejekrævende borgere samt sondeernæring. I 2023 har 4 af de gennemførte udbud ført til lavere priser og 2 til højere priser, mens resten nogenlunde er status quo. Udbudsplan 2024 De kommende udbud i 2024 behandles politisk i henhold til gældende delegationsplan. Herunder sorteret efter udbudstype: Udbudsplan 2024 Udbudsemne Udbyder Bemærkninger Delegation Jobcenter – tilbud til ledige Greve Kommune Center for Job & Socialservice. Genudbud BEU, ØU og BY Indkøbsordning til borgere i eget hjem Greve Kommune Center for Sundhed og Pleje. Genudbud SOU, ØU og BY Høring i Handicap- og Seniorråd Tøjvask til borgere i eget hjem Greve Kommune Center for Sundhed & Pleje. Genudbud SOU, ØU og BY Danskundervisning til udlændinge Greve Kommune Center for Job og Socialservice. Genudbud BEU, ØU og BY Høring i Handicap- og Seniorråd Brandslukningsudstyr/service Greve Kommune Center for Teknik & Miljø. Nyt udbud Administration GPS til demensramte borgere Greve Kommune Center for Sundhed & Pleje. Nyt udbud SOU, ØU og BY Høring i Handicap- og Seniorråd Vejbelysning Greve Kommune Center for Teknik & Miljø. Genudbud Administration Standardsoftware SKI Genudbud Administration Biblioteksmaterialer SKI Genudbud Administration Møbler SKI Genudbud Administration Drivmidler og fyringsolie SKI Genudbud Administration Forbrugsartikler SKI Genudbud Administration Elevatorservice SKI Genudbud Administration Motorik- og sportsartikler FUS Genudbud Administration Småbørnsudstyr FUS Genudbud Administration Arbejdsmarkedssystem DIGIT Nyt udbud Administration Lovgrundlag Udbudsloven og Greve Kommunes økonomiske politik. Økonomiske konsekvenser Besparelser opnået ved udbud gevinstrealiseres. Besparelserne udmøntes til at nedskrive puljen, der er budgetlagt under administrationen. Hvis puljen er nulstillet, tilgår yderligere midler fra gevinstrealisering kassen. Kommunikation Udbudsplanen 2024 offentliggøres på Greve.dk. Øvrige forhold Bemærk, at der kan komme ændringer i udbudsplanen ved ændringer i projektforløb eller nyopståede behov for udbud. Administrationen reviderer løbende planen og vurderer om ændringerne giver anledning til politisk behandling.", "source_path": "data/greve/raw_dagsordener/Økonomiudvalget_2024-01-24T08:00:00+01:00_c5a91c52-1ce3-4c48-8114-c41f9985749d.json"}
{"document_id": "c5a91c52-1ce3-4c48-8114-c41f9985749d", "committee": "Økonomiudvalget", "meeting_date": "2024-01-24T08:00:00+01:00", "section_type": "html_fragment", "section_title": "Godkendelse af garanti for realkreditlån i Greve Boligselskab, afdeling Tjørnelyparken", "case_number": "22-014994", "agenda_index": 7, "text": "Beslutning Økonomiudvalget anbefaler overfor Byrådet, at administrationens indstilling godkendes med bemærkning om, at beløbet andrager 33.477 mio. kr. Fremstilling Sagsprocedure Økonomiudvalget og Byrådet. Resume Der skal tages stilling til, om kommunen fortsat vil vedstå en garanti for et realkreditlån for Greve Boligselskab, afdeling, Tjørnely. Vedståelsen er en forudsætning for en konvertering af et lån, som kommunen allerede administrativt har godkendt i efteråret 2022. Indstilling Administrationen indstiller, at garantien for realkreditlånet fra Jydske Kredit til Greve Boligselskab, afdeling Tjørnely, på 33.477 kr. vedstås. Sagsbeskrivelse Realkredit Danmark har i henvendelsen til Greve Kommune anført, at Jydske Realkredit anmoder om, at Greve Kommune stiller en garanti på 40,98 % for et lån på 33.477 kr. Henvendelsen fra Realkredit Danmark er vedlagt som bilag. Det fremgår i øvrigt, at lånet er ydet til Greve Boligselskab for udbedring af nogle byggeskader. Der er 100 % garanti fra staten og regaranti til Greve Kommune for de 40,98 %, som Greve Kommune skal garantere for. Vedståelse af garantien er aktualiseret af, at det i november 2022 blev godkendt, at Greve Boligselskab konverterede et lån i Realkredit Danmark, hvorved såvel restgældende som den løbende ydelse faldt uden at det påvirkede løbetiden for lånet. Realkredit Danmark har på den baggrund anmodet Jydske Realkredit om at rykke i prioritetsrækken for dette lån, og på den baggrund anmoder Jydske Realkredit Greve Kommune om at vedstå den tidligere godkendte garanti for lånet. Det skal bemærkes, at det forhold, at konverteringen af lånet i Realkredit Danmark er godkendt bevirker, at garantien for Jydske Realkredit skal gives. I den forbindelse er det væsentligt at understrege, at risikoen for, at kommune oplever tab i forbindelse med en sådan garanti, er minimal, idet der i almenlovens regler om driftsstøtte er en række muligheder for driftsstøtte, som effektivt kan stoppe tab på en kommunal garantistillelse. Det er derfor meget sjældent, at garantier udløses. Administrationen skal i den forbindelse understrege, at administrationen i forbindelse med konverteringen blev gjort opmærksom på, at der ikke skulle vedstås eller stilles en garanti, hvorfor konverteringen i overensstemmelse med delegationsplanen blev godkendt administrativt. Administrationen er efterfølgende blevet gjort opmærksom på, at der skulle vedstås en garanti over for Jydske realkredit, som er rykket i prioritetsrækken i forbindelse med konverteringen af Greve Boligselskabs lån i Realkredit Danmark. Lovgrundlag Konvertering af realkreditlån i støttet byggeri Økonomiske konsekvenser Sagen har ingen økonomiske konsekvenser for Greve Kommune.", "source_path": "data/greve/raw_dagsordener/Økonomiudvalget_2024-01-24T08:00:00+01:00_c5a91c52-1ce3-4c48-8114-c41f9985749d.json"}
{"document_id": "c5a91c52-1ce3-4c48-8114-c41f9985749d", "committee": "Økonomiudvalget", "meeting_date": "2024-01-24T08:00:00+01:00", "section_type": "html_fragment", "section_title": "Tune Skole, midlertidige bygninger til samling - anlægsbevilling", "case_number": "22-012933", "agenda_index": 8, "text": "Beslutning Økonomiudvalget anbefaler overfor Byrådet, at Klima-, Teknik- og Miljøudvalgets indstilling godkendes. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Der blev i budget 2023-2026 afsat rådighedsbeløb på 0,8 mio. kr. i 2023 og 7,05 mio. kr. i 2024 til etablering af midlertidige bygninger på Tune Skole, Højens matrikel til flytning af skolens indskoling fra Lunden til Højen fra skolestart 2024. Der søges om frigivelse af rådighedsbeløb afsat for 2024. Indstilling Administrationen indstiller: at der i 2024 afsættes rådighedsbeløb og meddeles anlægsbevilling på 7,050 mio. kr. til \"Renovering af Tune skole\", finansieret af puljen \"Rækkefølgeplanen\", der reduceres tilsvarende. at orienteringen omkring placering af de midlertidige bygninger tages til efterretning. at det tages til efterretning, at administrationen vender tilbage med sager omkring trafikanalyse og midlertidig legeplads samt arbejdet med Lunden. Sagsbeskrivelse På Byrådets møde den 19. juni 2023 (pkt. 12) blev det besluttet, at Tune Skole skal samles på Tune Højens matrikel med etablering af midlertidige bygninger til supplering af lokaler til skolen. De midlertidige bygninger og Højens eksisterende lokaler skal kunne rumme hele skolen nu, hvor indskolingsklasser, SFO ́en og lærere/pædagoger fra Lunden flyttes til Højens matrikel. Det blev besluttet, at samlingen skal være klar ved skolestart august 2024. Der er nedsat et byggeudvalg, der arbejder på en løsning for, hvilke klasser og funktioner, der skal placeres i de midlertidige bygninger indtil projektet for om-/tilbygning og renovering af Højens eksisterende bygninger er afsluttet. Arbejdet i byggeudvalget blev igangsat i november 2023. Planen for hvilke klasser og funktioner, der skal placeres i de midlertidige bygninger afsluttes i januar 2024. Byggeudvalget er på nuværende tidspunkt enige om, at placering af de midlertidige bygninger vil være mest hensigtsmæssigt på arealet mod Tunehallerne (jf. bilag 1). Ved denne placering er der er mulighed for at anvende det store parkeringsareal foran hallerne til parkering og afsætning af elever, der køres i skole. Ved samlingen af Tune Skole på Højens matrikel er der forventning om, at omfang af bilkørsel til og fra skolen om morgenen øges. Sideløbende med arbejdet omkring de midlertidige bygninger er der igangsat en trafikanalyse, der skal belyse de udfordringer, der er omkring trafik og parkeringen ved skolen samt, hvor der er risiko for farlig kontakt mellem bløde trafikanter og biler ved gang-/cykelstier, overkørsler og kryds. Den 27. november 2023 blev den foreløbige trafikanalyse forelagt for byggeudvalget, og den viser, at placering af de midlertidige bygninger vil være mest hensigtsmæssig på arealet mod Tune Hallerne. Den endelige trafikanalyse forventes forelagt til politisk behandling senere i 2024. Da placeringen i henhold til trafikanalysen er i overensstemmelse med det, som byggeudvalget vurderer er det mest hensigtsmæssige for skolen, er det denne placering, der anbefales arbejdet videre med. Den præcise placering på arealet er endnu ikke besluttet, da det skal vurderes ud fra forhold omkring terræn, belægninger, beplantninger, koteforhold , kloak og afstandskrav til bygninger og veje samt adgangsmuligheder til parkeringsarealet ved Tune Hallerne. Derudover er der i byggeudvalget drøftet et ønske om, at der etableres mere legepladsareal i tilknytning til pavillonerne, hvilket der ikke er afsat midler til. Der er først afsat midler til etablering af legeplads i forbindelse med den varige udbygning af skolen. Administrationen vil derfor vende tilbage med en indstilling der beskriver, hvordan dette kan løses, herunder mulighed for flytning af nogle af de eksisterende legeredskaber fra Lunden til Højen, eller tidlig indkøb af de legeredskaber, der kan indarbejdes i en varig legepladsløsning. Udfordringen med legeplads ved pavillonerne er, at den vil være midlertidig, da området skal anvendes til byggeplads, når den endelige udbygning og renovering af skolen skal udføres. Levering af midlertidige bygninger Opsætning af midlertidige bygninger udbydes til tre pavillonleverandører, der vurderes at kunne løse opgaven. Placeringen af bygningerne er en del af de oplysninger, der skal videregives til pavillonudbyderne sammen med krav til bygningernes indretning, adgangsforhold, flugtvejsforhold, fliser, trapper og ramper. Arbejdet med udarbejdelse af udbudsmateriale og krav til pavillonleverandørerne er afsluttet i medio januar 2024, hvorefter der indhentes tilbud på levering, opsætning og leje af de midlertidige bygninger. Lovgrundlag Greve Kommunes Kommuneplan, gældende Bygningsreglement og udbudsloven Økonomiske konsekvenser Der afsættes rådighedsbeløb og gives anlægsbevilling på 7,05 mio. kr. til etablering af midlertidige pavilloner, så de står klar til august 2024. Bevillingen afsættes under projekt 522 - Renovering af Tune skole. Bevillingen finansieres af pulje 497 - Rækkefølgeplanen, der nedskrives tilsvarende. Der er i 2023 afsat 0,8 mio. kr. til rådgivning (som er frigivet med budget 2023) , hvoraf der anvendes 0,4 mio. kr. i 2023. De resterende 0,4 mio. kr. søges overført til rådgivning i 2024. Overførsel sker ifm. overførselssagen. Rækkefølgeplanen 2024: Nr. Projekt 2024 (i t. kr.) 497 Rækkefølgeplanen i alt 18.550 Udmøntes: 522 Renovering af Tune skole 7.050 Udmøntes i alt 7.050 Samtidig er der afsat 1,1 mio. kr. til leje af pavilloner inklusiv forsikring og brandalarmering på driftsbudgettet. Udgifter til rengøring og vedligehold vil blive dækket af de driftsudgifter der har været brugt på Tune Skole Lunden. Til trafiksikkerhedsanalysen for Tune Skole er der afsat 150.000 kr. som anvendes til analysedelen. Der er ikke afsat midler til at udføre de anbefalede tiltag, hvorfor dette vil skulle løses særskilt i den indstilling der fremlægges om trafikanalysen senere i 2024. Øvrige konsekvenser Der udarbejdes ikke ny lokalplan for Tune Skole Højen i forbindelse med udvidelsen, da området har støjrestriktioner. Byggetilladelsen skal derfor i udvidet høring og offentliggøres på Greve Kommunes hjemmesiden. Kommunikation Kommunikation er beskrevet i separat indstilling om proces for samling af Tune Skole, som fremlægges på samme møderække. Tidsplan November - ultimo december 2023 Proces i byggeudvalget for løsning med placering og indretning af midlertidige bygninger (afsluttet) December 2023 – medio januar 2024 Udarbejdelse af udbudsmateriale for midlertidige bygninger (afsluttet) Medio januar – primo februar 2024 Udbudsperiode af midlertidige bygninger (pavillonbyggeri) Medio januar – april 2024 Byggesagsbehandling (placering af pavilloner) Medio februar – juli 2024 Tidsperiode for pavillonleverandør til fremskaffelse af midlertidige bygninger – og byggesagsbehandling Primo juli – primo august 2024 Opsætning af midlertidige bygninger Primo august 2024 Ibrugtagning Sagens forløb 15-01-2024 Klima-, Teknik- og Miljøudvalget 1.-3. anbefales.", "source_path": "data/greve/raw_dagsordener/Økonomiudvalget_2024-01-24T08:00:00+01:00_c5a91c52-1ce3-4c48-8114-c41f9985749d.json"}
{"document_id": "c5a91c52-1ce3-4c48-8114-c41f9985749d", "committee": "Økonomiudvalget", "meeting_date": "2024-01-24T08:00:00+01:00", "section_type": "html_fragment", "section_title": "Vej- og Landskabspuljer i 2024, anlægsbevilling og prioriteringe", "case_number": "23-011060", "agenda_index": 9, "text": "Beslutning Økonomiudvalget anbefaler overfor Byrådet, at Klima-, Teknik- og Miljøudvalgets indstilling godkendes med bemærkning om, at administrationen i det videre arbejde med cykelsti skal fremlægge bud på forskellige løsninger, der alle forholder sig til trafiksikkerhed for bløde trafikanter, økonomi, materialer og matrikulære ejerforhold. Derudover anbefaler udvalget at Byrådet beslutter, at administrationen skal fremlægge en samlet sag for Klima-, Teknik- og Miljøudvalget, hvor der redegøres for alle kommunes kunstgræsbaner, med beskrivelse af placering, størrelse, opførelses år, stand, lovmæssige forhold, driftsaftaler, nuværende driftsudgifter samt beskrivelser af mulige løsninger for fremadrettet vedligehold, reetablering eller ny anlæg, herunder økonomi, driftsaftaler og lovgivningsforhold. Dertil skal der redegøres for de nuværende regler for brugen af banerne. Endeligt bemærker udvalget at de i punkt 1.c anbefalede midler på 2,1 mio. kr. til asfalt, grundet de ekstraordinære vejrforhold denne vinter, prioriteres til reparationer af frostskader på kommunens veje hurtigst muligt. Samtidig bedes administrationen i forbindelse med overførselssagen fremlægge estimat over, hvad der bør afsættes af midler i indeværende år for at kunne gennemføre de mest pressede forestående asfalteringsopgaver. Fremstilling Sagsprocedure Klima-, Teknik og Miljøudvalget, Økonomiudvalget og Byrådet. Resume Sagen indeholder forslag til fordeling af det afsatte rådighedsbeløb på investeringsoversigt 2024 til anlæg på vej- og landskabsområdet. Beslutningen sikrer, at der afsættes anlægsmidler til de opgaver, som vurderes at være de mest nødvendige opgaver på vej- og landskabsområdet, og samtidig beskrives konsekvenserne ved prioriteringen. Indstilling Administrationen indstiller, 1. at det besluttes at prioritere følgende projekter til igangsættelse i 2024 jf. sagsbeskrivelsen: a) Genopretning af hegn på udsatte steder langs S-togsbanen (0,5 mio. kr.) b) Trafiksikkerhed (kampagner, analyser og udbudsmateriale til cykelsti) (0,8 mio. kr.) c) Asfalt (2,1 mio. kr.) d) Broer (1,0 mio. kr.) e) Undersøgelse af underjordisk regnvandsbassin ved Mosede Fort (0,2 mio. kr.) f) Udskiftning af pumpebrønde (1 mio. kr.) g) Skader som følge af storm og stormflod (1,09 mio. kr.) 2. at der afsættes rådighedsbeløb i 2024 og meddeles anlægsbevilling på 6,69 mio. kr. til ovenstående projekter. Midlerne er finansieret af de to puljer \" Renov . veje, stier, broer jf. budgetanalyse\" samt \"Vej og landskab - nye anlæg til fordeling\". Med denne indstilling udmøntes de to puljer for 2024-budgettet fuldt ud. 3. at de to puljer \" Renov veje, stier, broer jf. budgetanalyse\" og \"Vej og landskab - nye anlæg til fordeling\" frem adrettet sammenlægges til én pulje, \"Vej og landskab - nye anlæg til fordeling\". 4. at den fremlagte prioritering af opgaver på vej- og landskabsområdet tages til efterretning Sag sbeskrivelse Der er i alt 6,69 mio. kr. til anlæg på vej- og landskabsområdet i 2024. De indstillede projekter er prioriteret som værende de mest kritiske og nødvendige til udførelse i 2024. Disse projekter beskrives nærmere, det samme gør sig gældende for nogle af de projekter, der ikke er afsat midler til. Genopretning af hegn langs S-banen Greve Kommune har ansvaret for hegnet langs S-togsbanen. Dette fremgår af en driftskontrakt med Banedanmark, og der er en løbende udgift forbundet med at drifte og udskifte hegnene. Administrationen anbefaler, at der afsættes 0,5 mio. kr. til af skifte og reparerer de stykker af hegn langs S-togsbanen, der er mest beskadiget. Afsættes der ikke midler, vil der fortsat være store huller i hegnet, hvilket gør, at der er fri passage til skinnerne. Huller i hegnet er forbundet med fare. Trafiksikkerhed Kampagner I 2023 er der ikke gennemført trafiksikkerhedskampagner i Greve Kommune. Greve Kommune har tidligere fulgt Rådet for Sikker Trafiks kampagner som f.eks. skolestartkampagnen \"Børn på vej\". Administrationen anbefaler, at der afsættes 0,15 mio. kr. til kampagner i 2024. Administrationen og Greve Trafiksikkerhedsråd foreslår, at midlerne bruges på hastighedskampagnerne \"Sænk hastigheden\", skolestartskampagnen \"Børn på vej\" samt krydskampagnen \"Brug 2 sekunder mere\". Kampagnerne er en tydelig måde at sætte fokus på trafiksikkerhed flere steder i kommunen for relativt få midler. Rådet for Sikker Trafik dokumenterer løbene kampagnernes effekt. Delanalyser til ny trafiksikkerhedsplan Administrationen anbefaler, at der udarbejdes en ny trafiksikkerhedsplan. Denne opgave fremgår blandt opgaver \"Skal forberedes til igangsættelse\" i sagen på Klima-, Teknik- og Miljøudvalget den 16. november 2023 (pkt. 4) om prioritering af opgaver på vej- og landskabsområdet. En trafiksikkerhedsplan vil sætte den overordnede retningslinje for arbejdet med trafiksikkerhed og fokusere på temaer, samtidig vil trafiksikkerhedsplanen være et værktøj til dialog med f.eks. skoler, forældre og borgere, der ofte efterspørger højere trafiksikkerhed lokalt. Til arbejdet med planen vil der kunne hyres rådgivere ind for at udføre mindre delanalyser som f.eks. en droneanalyse, til at give kommunen specifik viden om et område eller en problematik. Administrationen anbefaler, at der afsættes 0,15 mio. kr. til mindre delanalyser. Administrationen udarbejder også selv analyser og et forslag til selve planen. I budgetforliget for 2024-2027 blev der indgået følgende aftale omkring trafiksikkerhed: \"Forligsgruppen er enige om, at trafiksikkerhed er vigtig for borgerne i Greve Kommune og ønsker at prioritere dette arbejde. Herunder ønskes der et særligt fokus på hastighedsnedsættelse ved vores skoler og gennem vores landsbyer samt andre initiativer omkring Tune Skole og Karlslunde Centervej. Der skal arbejdes på projekter omkring hastighedsnedsættelse, der kan realiseres i samarbejde med politi og andre aktører\" Administrationen vil prioritere analyserne til brug for denne del af trafiksikkerheden i arbejdet med en ny trafiksikkerhedsplan. Trafiksikkerhedsrådet har på deres møde den 30. november 2023 udtrykt ønske om, at der afsættes midler til kampagner og delanalyser til trafiksikkerhedsplanen. Rådet har tillige ønsket at følgende foreløbige emner skal indgå i den nye trafiksikkerhedsplan: Hastighed (ift. skoler, landsbyer og udvalgte strækninger) Skolepatruljer Cykelstier Udbudsmateriale til cykelsti på Greve Centervej Byrådet besluttede på mødet den 6. november 2023 (pkt. 12), at Klima-, Teknik- og Miljøudvalget skal arbejde med muligheden for anlæg af cykelsti på Greve Centervej på strækningen Skovbo Allé mod Greve Landevej med henblik på at kunne træffe beslutning om dette, når der sker en udlodning af selskabet (PV Greve). Administrationen anbefaler derfor, at der afsættes 0,5 mio. kr. til udbudsmaterialet, så projektet kan forberedes til beslutning. I forbindelse med ansøgning til vejdirektoratets cykelstipulje blev der i 2021 udarbejdet en foreløbig projektbeskrivelse, effektplan, anlægsoverslag på omkring 7,7 mio. kr. samt tegningsmateriale. Materialet fremgår (jf. bilag 1, 2, 3 og 4). Der skal tages forbehold for overslaget, da estimatet er fra 2021. Asfalt Administrationen får en del henvendelser om huller i kommunens veje. Ved den seneste årlige opgørelse er efterslæbet på vejene opgjort til over en 10-åri g periode at være 95 mio. kr. U d fra dette vil det være optimalt med et årligt asfaltbudget på omkring 10 mio. kr. Med 2,1 mio. kr. til asfalt i 2024 betyder det, at efterslæbet vil vokse yderligere. Der er afsat 15,525 mio. er. til vej- og landskabsområdet i 2025 (jf. nedenstående afsnit om økonomiske konsekvenser), hvorved asfaltering af kommunens veje og stier i højere grad kan prioriteres i de kommende år. Med udgangspunkt i registreret skadesniveau på kommunens veje og stier, vil administrationen udpege den/de veje, der trænger mest til ny asfaltering. Udpegningen af veje til nyasfaltering skal koordineres med ledningsejere som f.eks. fjernvarmeselskaberne, så der ikke lægges ny asfalt, der efterfølgende skal graves op. Administrationen anbefaler ud fra den samlede prioritering, at der afsættes 2,1 mio. kr. til asfalt i 2024. Broer I Greve Kommune er der et efterslæb på renovering af kritiske bygværker og broer. Der er jf. en efterslæbsanalyse for kommunens broer behov for 4,5 mio. kr. om året i 10 år (beregnet i 2020) for at indhente efterslæbet på kommunens broer (jf. bilag 5). Administrationen anbefaler, at der afsættes 1,0 mio. kr. til at renovere de mest kritiske broer i 2024. Skulle der være et mindre restbeløb efter renoveringen, foreslår administrationen, at dette beløb benyttes til asfaltering af veje. Hvis der ikke prioriteres midler til renovering af broer, vil efterslæbet vokse yderligere. Underjordisk regnvandsbassin ved Mosede Fort Ved Mosede Fort ligger et underjordisk regnvandsbassin, som fungerer som et forsinkelsesbassin for afvanding af forpladsen ved fortet (herunder kørebaneareal og p-plads-areal). Bassinet er fra 1971 og for at få et overblik over bassinets tilstand, anbefaler administrationen, at der afsættes 0,2 mio. kr. til en undersøgelse af dette. KLAR Forsyning A/S har peget på, at kommunen bør undersøge bassinet, da det underjordiske regnvandsbassin er tilstoppet med sand. Tilstopningen medfører, at de områder, som afvander hertil, oversvømmes. Da bassinet ligger ved Mosede Fort, som er et beskyttet fortidsminde, skal der søges om dispensation hos Slots- og Kulturstyrelsen til at udføre undersøgelser, hvis der skal graves. Udskiftning af pumpebrønde I kommunens tunneler sidder pumper, der sørger for at tunneler ikke oversvømmes. Det seneste par år er udgiften til reparation af brøndpumperne steget, da de er forældede. Derudover bliver det svære med tiden at skaffe reservedele. Greve Kommune ejer 38 pumpebrønde, og administrationen estimerer, at størstedelen skal skiftes. I nogle pumpebrønde, sidder der to pumper. Udskiftes pumpebrøndene ikke, kan vandet fra tunnelerne ikke pumpes væk, og de vil dermed blive oversvømmede. Udskiftningen af de mest forældede pumper vurderes til at koste ca. 1 mio. kr. Med dette beløb forventer administrationen, at op til 2/3 af pumperne kan skiftes. Skader som følge af storm og stormflod Stormen og stormfloden i slutningen af oktober medførte en række skader i kommunen. Administrationen har endnu ikke det fulde overblik over udgiften men foreslår, at der afsættes 1,09 mio. kr. til dette. De fleste udgifter til genopretning og udbedring efter stormen og stormfloden finansieres via kontrakten med Forstas . Dog er der en række større udgifter, som skal finansieres på anden vis. F.eks. er trappen, der går fra en høfde ned i vandet ved Mosede Fort, revet løs og ligger pt. på stranden. Desuden er der sket en del skader på selve kystbeskyttelsesanlægget ved Mosede Fort og Mosede Havn. Administrationen estimerer, at der skal bruges omkring 1,09 mio. kr. til at reparere trappe, høfder og havnefront. Skulle der være et mindre restbeløb efter renoveringen, foreslår administrationen, at dette beløb benyttes til asfaltering af veje. Der er ikke afsat midler til at rydde op på stranden efter stormfloden, fx fjernelse af eventuelt vraggods. Strandarealerne er som udgangspunkt ejet af de tilstødende grundejere. Kommunen er derfor ikke forpligtiget at renholde arealerne. Det er den enkelte lodsejers ansvar at ryde op på deres del af stranden. Prioritering af opgaver på vej- og Landskabsområdet Der venter en række nye opgaver på vej- og landskabsområdet blandt andet i forbindelse med budgetforliget, som beskrevet i sag for Klima-, Teknik- og Miljøudvalget den 16. november 2023 (pkt. 4). Med udmøntningen af Vej- og Landskabspuljen igangsættes, ud over en række nye opgaver, også nogle af disse opgaver. Det drejer sig om udbudsmateriale til \"Cykelsti på Greve Centervej\" og \"Trafiksikkerhed, hastighed\" med en ny Trafiksikkerhedsplan. Desuden har administrationen igangsat projektet om \"Mobilitet\" og \"Trafikanalyse ved Tune Skole Højen\". \"Modernisering af vejbelysningen\" forventes også igangsat i starten af 2024. Øvrige opgaver i prioriteringssagen på vej- og landskabsområdet, som beskrevet i sag for Klima-, Teknik- og Miljøudvalget den 16. november 2023 (pkt. 4), forberedes ikke igangsat inden sommer, som følge af de mange opgaver, der allerede er igangsat. Projekter der ikke anbefales at afsætte midler til på nuværende tidspunkt Kunstgræsbane i Hundige Kunstgræsbanen i Hundige ved Valhallen er i meget dårlig stand. Det betyder, at banen bl.a. ikke børstes, da der er risiko for, at kunstgræstæppet bliver revet op, og dermed er til fare for spillerne. Administrationen har orienteret Hundige Boldklub om at tage forholdsregler ifm. træning og kampafvikling. Det er administrationens vurdering, at renoveringen af banen vil beløbe sig til ca. 4,2 mio. kr. Det endelige beløb afhænger af, om der ved renovering kan genbruges eksisterende infill . Administrationen er opmærksom på banens dårlige stand men anbefaler ikke at projektet prioriteres, da ovenstående projekter vurderes mere kritiske og nødvendige. Inventar på legepladser Der fjernes meget legeinventar på de eksisterende legepladser rundt omkring i kommunen, og det bliver ikke erstattet med nyt inventar, da der kun er midler til reparationer. Hvis legeinventar vurderes i dårlig stand, bliver det derfor fjernet og ikke erstattet af nyt. Genplantning af træer på Mølletoften, Tofteholmen og Møllehaven Der er nu fældet knap 100 træer i grundejerforeningen Mølletoften som jf. beslutning i Klima-, Teknik- og Miljøudvalget den 12. oktober (pkt. 14) er lagt i Greve Skov efter aftale med Naturstyrelsen. I sagen fremgår det, at administrationen vil fremlægge en sag om finansiering af en genplantning i forbindelse med udmøntning af Vej- og Landskabspuljen. Det er dog endnu ikke undersøgt med grundejerforeningen, hvor mange træer der skal genplantes i området, men administrationen forventer at en genplantning bliver mindre og evt. kan holdes inden for eksisterende budget i driftskontrakten. Administrationen vil derfor først vende tilbage, hvis det skulle vise sig, at en genplantning ikke kan rummes inden for eksisterende budget. Lovgrundlag Lov om offentlige veje samt kommunens almindelige vedligeholdelsespligt. Økonomiske konsekvenser Med denne indstilling søges de to puljer \"410 - Renov veje, stier, broer jf. budgetanalyse\" samt \"38 - Vej og landskab - nye anlæg til fordeling\" udmøntet til konkrete projekter for 2024. Puljerne har med budgetvedtagelsen for 2024-2027 pt. nedenstående periodisering: Pulje (mio. kr.) 2024 2025 2026 2027 Vej og landskab - nye anlæg til fordeling 6,000 11,500 9,500 8,500 Renov veje, stier, broer jf. budgetanalyse 0,690 4,025 6,025 6,025 Sum 6,690 15,525 15,525 14,525 Med udmøn tningen benyttes det fulde rådighedsbeløb i 2024 for de to puljer. Administrationen anbefaler at de to puljer slås sammen fremadrettet til \"Vej- og landskab - nye anlæg til fordeling\". Nedenstående tabel viser hvordan puljerne søges udmøntet for rådighedsbeløbet 2024: Projekt (mio. kr.) 2024 Genopretning af hegn langs S-banen 0,50 Trafiksikkerhed (kampagner og analyser) 0,80 Asfalt 2,10 Broer 1,00 Undersøgelse af underjordisk regnvandsbassin ved Mosede Fort 0,20 Udskiftning af pumpebrønde 1,00 Skader som følge af storm og stormflod 1,09 I alt 6,69 Tidsplan Arbejderne opstartes i begyndelse af 2024 og forløber til årets udgang. Der er risiko for at nogle af projekterne strækker sig ind i 2025. Fx kan undersøgelse af underjordisk regnvandsbassin ved Mosede Fort trække ud pga. myndighedsbehandling, og udskiftningen af pumpebrønde kan trække ud, da det er mange brønde, der skal efterses. Samtidig kan der også være leveringsudfordringer, som kan have betydning for tidsplanen. Sagens forløb 15-01-2024 Klima-, Teknik- og Miljøudvalget 1.-4. anbefales. Klima-, Teknik- og Miljøudvalget bemærker i forhold til cykelstien ved Skovbo Alle, at denne alene skal handle om strækningen fra Greve Landevej til den første rundkørsel ved Skovbo Alle. Stien skal bestå af fortov og dobbeltrettet cykelsti, som udgangspunkt i den nordlige side. Begge dele som en asfalteret løsning. Hvis der ikke er plads pga. matrikulære forhold, ønskes en delt løsning (med fortov og cykelsti på begge sider), alternativt fortov og dobbeltrettet cykelsti på sydsiden.", "source_path": "data/greve/raw_dagsordener/Økonomiudvalget_2024-01-24T08:00:00+01:00_c5a91c52-1ce3-4c48-8114-c41f9985749d.json"}
{"document_id": "c5a91c52-1ce3-4c48-8114-c41f9985749d", "committee": "Økonomiudvalget", "meeting_date": "2024-01-24T08:00:00+01:00", "section_type": "html_fragment", "section_title": "Udviklingsprojekt Mosede Fort, indtægts- og anlægsbevilling", "case_number": "22-005328", "agenda_index": 10, "text": "Beslutning Økonomiudvalget anbefaler overfor Byrådet, at Klima-, Teknik- og Miljøudvalgets indstilling godkendes. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet Resume Der skal træffes beslutning om indtægts- og anlægsbevilling til projektudgifter vedr. Mosede Fort. For at projektet kan igangsættes, er det endvidere et krav fra bevillingsgiver, at der tinglyses en deklaration om tilbagebetaling af midler, hvis projektet ikke bliver udført og brugt, som det blev beskrevet i den oprindelige ansøgning. Indstilling Administrationen indstiller, 1. at der gives anlægsbevilling i alt på 11 mio. kr. fordelt med 1,568 mio. kr. i 2024, 2,3 mio. kr. i 2025, 4,148 mio. kr. i 2026 og 2,338 mio. kr. i 2027 finansieret af det afsatte rådighedsbeløb i 2024-27. 2. at der gives indtægtsbevilling på i alt 51 mio. kr. fordelt med 10 mio. kr. i 2024, 28 mio. kr. i 2025 og 13 mio. kr. i 2026 svarende til det afsatte rådighedsbeløb i 2024-26. Indtægtsbevillingen finansieres af de fire bevillingsgivere med 22 mio. kr. fra Realdania, 11 mio. kr. fra A.P. Møller Fonden, 10 mio. kr. fra Augustinus Fonden og 8 mio. kr. fra Louis-Hansen Fonden. 3. at der tinglyses en deklaration om tilbagebetaling på matrikel 9h ved Mosede Fort. 4. at øvrige krav knyttet til donationer tages til efterretning. Sagsbeskrivelse Baggrund Projektet med at videreudvikle Mosede Fort har været drøftet og behandlet på byrådsmøder den 27. april 2020 (pkt. 25), 22. juni 2020 (pkt. 25), 16. november 2020 (pkt. 25), 17. maj 2021 (pkt. 23), 4. april 2022 (pkt. 22) og 15. maj 2023 (pkt. 37). På byrådsmødet den 15. maj 2023 (pkt. 37) besluttede Byrådet at stille en underskudsgaranti på op til 7,5 mio. kr. til den resterende finansiering af udviklingsprojektet på Mosede Fort. Projektet blev dermed fuldt finansieret. Greve Museum har fået tilsagn om i alt 51 mio. kr. fra bevillingsgivere til projektet ved Mosede Fort: 22 mio. kr. fra Realdania (august 2022), 11 mio. kr. fra A.P. Møller Fonden (juni 2022), 10 mio. kr. fra Augustinus Fonden (december 2022) og 8 mio. kr. fra Louis-Hansen Fonden (marts 2023). Bevillingsbreve er vedlagt som bilag 1 til 4. Generelt om krav fra bevillingsgiverne Bevillingsgivere har en række krav til projektet. Administrationen har administrativt godkendt kravene efterhånden som de kom ind, da bevillingsgivere typisk beder om en sådan godkendelse indenfor 14 dage. Med denne sag orienteres Byrådet om kravene, der i store træk er ens. Kravene har til hensigt at sikre, at bevillingerne anvendes til formålet. Sammenfattende er kravene i bevillingsbrevene: Projektet skal være i overensstemmelse med den oprindelige ansøgnings beskrivelse af kvalitet, omfang og budget. Ændringer i projektets aktivitet, indhold, organisering og økonomi skal godkendes skriftligt af bevillingsgiver. Bevillinger udbetales efter skriftlig anmodning med afsæt i udbetalingsplaner, der typisk vil følge projektets finansielle behov ifølge tids- og anlægsplan. Klausuler om tilbagebetaling i bevillingsbreve De fleste fonde har krav om, at modtager skal betale hele eller dele af beløbet tilbage, hvis projektet ikke bliver udført og brugt, som det blev beskrevet i den oprindelige ansøgning. I bevillingsgivernes krav til projektet ved Mosede Fort er det udtrykt på følgende måder: Realdania har krav om tinglysning af en tilbagebetalingsklausul på matriklen Mosede Fort. Denne skal foreligge, før bevillingen kan udbetales. Tinglysningens formål er at sikre ”at Realdanias bevilling ikke kan kapitaliseres indenfor en tiårs periode f.eks. via bortsalg, konkurs eller lignende”. Realdania har en fast skabelon til denne type tinglysning (Jf. de sidste sider i bilag 1). A.P. Møller Fonden har samme krav i sin bevilling dog uden krav om tinglysning. I vilkår for modtagelse af bevillingen stk. 12 står: ”Hvis bevillingen indenfor 10 år (for byggeprojekter at regne fra færdiggørelsen) anvendes til et andet formål end de bevilgede, f.eks. ved salg eller overdragelse, er bevillingsmodtager pligtig til at tilbagebetale den forholdsmæssige andel af støtten til Fonden, beregnet pro rata, medmindre andet aftales skriftligt med Fonden.” Augustinus Fonden har krav om tilbagebetaling af hele eller dele af bevilling, hvis: ”1) Projektet ikke udføres som anført i ansøgningen, og det skyldes bevillingsmodtagers forhold, 2) Augustinus Fondens godkendelse til ændringer af projektets aktivitet, indhold eller økonomi ikke er indhentet, eller 3) bevillingen bruges til andet formål end det beskrevne i ansøgningen og angivet her i brevet.” Frigivelse af anlægsmidler Projektet er nu så langt, at der skal frigives anlægsmidler til projektledelse og rådgivning samt udgifter til ændring af den eksisterende udstilling på Mosede Fort. Samlet set anmodes der om frigivelse af anlægsmidler på 11 mio. i perioden frem mod 2027, jævnfør fordelingen i det skematiske overblik i afsnittet om økonomiske konsekvenser nedenfor. Herudover søges der om indtægtsbevilling på i alt 51 mio. kr. fordelt med 10 mio. kr. i 2024, 28 mio. kr. i 2025 og 13 mio. kr. i 2026 svarende til det afsatte rådighedsbeløb i 2024-26. Indtægtsbevillingen finansieres af de fire bevillingsgivere med 22 mio. kr. fra Realdania, 11 mio. kr. fra A.P. Møller Fonden, 10 mio. kr. fra Augustinus Fonden og 8 mio. kr. fra Louis-Hansen Fonden. Lovgrundlag Kommunestyrelseslovens § 40, stk. 2. Økonomiske konsekvenser Udover bevillingerne fra eksterne bevillingsgivere på 51,0 mio. kr. har Greve Kommune i perioden 2018-2023 afsat 12,8 mio. kr. til projektet, heraf 7,56 mio. kr. som underskudsgaranti, og der er besluttet medfinansiering på yderligere 2 mio. kr. fra Genopretningspuljen. Greve Museum har derudover modtaget 5 mio. kr. på Finansloven 2018, der efter aftale med Slots- og Kulturstyrelsen (2022) kan anvendes til projektet. Bevillingen blev modtaget som forhøjelse af museets årlige statstilskud i 2019 og står på en anlægskonto. Midlerne skal udover selve projektomkostningerne finansiere afregning af fondsmoms. Der er afsat 62 mio. kr. i 2024-28 til projektet nyt Mosede Fort. Der er frigivet 0,65 mio. kr. til projektledelse og konsulentydelser i 2023. Med denne indstilling frigives yderligere 11 mio. kr. til projektledelse og rådgivning samt udgifter til ændring af den eksisterende udstilling på Mosede Fort, udstillingsarkitekt og øvrige mindre projektudgifter. Periodiseringen af midlerne fremgår af nedenstående tabel. Periodisering af anlægsmidler (i t. kr.) 2023 2024 2025 2026 2027 I alt Hele projekt jf. investeringsplan 1.568 2.300 16.729 41.403 62.000 Heraf frigivet i 2023 -600 -50 Frigives i denne indstilling 0 1.568 2.300 4.148 2.338 11.004 Tidsplan April til okt. 2024: Fase 1-2 Udarbejdelse og politisk godkendelse af udbudsmaterialet til arkitektkonkurrence og totalrådgiverudbud. Nov. 2024 til juni 2025: Fase 3 Arkitektkonkurrence og totalrådgiverudbud. Juni til dec. 2025: Fase 4 Udarbejdelse og politisk godkendelse af hovedprojekt. Dec. 2025 til dec. 2026: Fase 5 Entrepriseudbud (EU-udbud) og myndighedsgodkendelser. Dec. 2026 til okt. 2028: Fase 6: Byggeperiode og indretning af museum. November 2028: Åbning af nyt museum. Sagens forløb 15-01-2024 Klima-, Teknik- og Miljøudvalget 1.-4. anbefales.", "source_path": "data/greve/raw_dagsordener/Økonomiudvalget_2024-01-24T08:00:00+01:00_c5a91c52-1ce3-4c48-8114-c41f9985749d.json"}
{"document_id": "c5a91c52-1ce3-4c48-8114-c41f9985749d", "committee": "Økonomiudvalget", "meeting_date": "2024-01-24T08:00:00+01:00", "section_type": "html_fragment", "section_title": "Genopretningspuljen, anlægsbevilling", "case_number": "23-013546", "agenda_index": 11, "text": "Beslutning Økonomiudvalget anbefaler overfor Byrådet, at Klima-, Teknik- og Miljøudvalgets indstilling godkendes. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Der er i Genopretningspuljen afsat 10,7 mio. kr. i 2024. Puljen anvendes til akutte renoveringer af kommunens bygninger. Der skal tages stilling til, hvordan midlerne skal udmøntes. Indstilling Administrationen indstiller, at der afsættes rådighedsbeløb på 10,7 mio.kr. i 2024 samt meddeles anlægsbevilling hertil jævnfør tabellerne i sagsfremstillingen finansieret af Puljen til genopretning o.l. i 2024 som reduceres tilsvarende. at hvis foranalyser viser, at udgift til entreprise overstiger 3 mio. kr., udarbejder administration bruttoanlægsforslag om dette til budget 2025-2028. at de 2,5 mio. kr., som er afsat til projekter på tag og facader på Vesterbo og Mosebo, tilføres den samlede pulje til renovering af tage og facader på daginstitutionerne Sagsbeskrivelse Genopretningspuljen er en årlig pulje af anlægsmidler til akutte renoveringsprojekter på kommunens bygninger. Der er i Investeringsoversigten afsat 10,7 mio. kr. i 2024, 14 mio. kr. i 2025 og 16 mio. kr. i 2026. Udover akut opståede projekter anvendes Genopretningspuljen også til at tildele anlægsmidler til allerede igangsatte anlægsprojekter, hvor der er opstået akutte problemer, som ikke kan holdes indenfor det afsatte anlægsbudget. Samtidig kan Genopretningspuljen anvendes til foranalyser , så budgettet til et konkret projekt kan estimeres nærmere af rådgiver, inden der søges om bevilling til udførsel i 2025 eller senere. Forslag til prioriterede projekter og foranalyser i 2024 Nedenfor fremgår tabeller over administrationens forslag til prioriterede projekter til gennemførsel i 2024 (tabel 1) eller til foranalyse af projekter til udførsel i 2025-26 (tabel 2). Årsag til prioritering af projekterne er beskrevet i bilag 1. Primært er årsagen, at renoveringen er akut af hensyn til brugernes sikkerhed og sundhed, da tage eller facader er så utætte at der kommer regn og kulde ind, samt at vvs- og el-installationer er gennemtærede og nedslidte, så de skal udskiftes for at undgå bygningsskader. Derudover prioriteres køkkenrenovering i Tune Hallerne for at undgå arbejdstilsynspåbud og derved nedlukning af køkkenet. Tabel 1. Nye projekter (Beløb i 1.000 kr.) Bygning Projekt Udgift i t. kr. Greve Borgerhus Renovering af kloak 500 Greve Bibliotek Renovering af facader 2.000 Karlslunde Skole Renovering af tag 800 Sundhedshuset Udskiftning af el tavler 1.500 Pulje til genopretning vandinstallationer Rør udskiftning og etablering af elektrolyseanlæg 500 Plejecentre Div. vedligeholdelsesopgaver 800 Flere dagtilbud Renovering af klimaskærm 1.500 Tune Hallerne Køkkenrenovering 1.500 Villa Sitka Midlertidig sikring af tag 500 I alt 9.600 Forslag til foranalyser fremgår af nedenstående tabel 2, sammen med en foreløbig vurdering af, hvad udgift til selve entreprisen forventes at være. Administrationen anbefaler, at der udarbejdes bruttoanlægsforslag til budgetforhandlingerne, hvis foranalysen viser, at udgiften til entreprisen overstiger 3 mio. kr. Tabel 2. Foranalyser (i 1.000 kr.) Bygning Projekt Foranalyseudgift i t. kr. i 2024 Anslået udgift til entreprise Nyttehaver (Hundigevænget) Nedrivning og renovering af fælleshus 200 1.000 Rådhuset Foranalyse af facader 500 4.500 Krogårdskolen Renovering af mur 200 1.800 Hedelyskolen Renovering af tag 200 2.000 I alt 1.100 Pulje til renovering af klimaskærm på dagtilbud Der er i 2024 afsat i alt 2,5 mio. kr. til tagrenovering af tag på daginstitutionen Vesterbo og renovering af vinduer og facader på Mosebo. Der er en række øvrige daginstitutioner, som har kritiske udfordringer med vand- og kuldeindtrængning ved tag og facade (som Troldehøj og Vibemosen). Da der ikke er finansiering til disse, anbefaler administrationen, at puljen udvides med 1,5 mio. kr. fra genopretningspuljen, så der afsættes en samlet pulje på 4 mio. kr. i 2024 inklusiv de allerede finansierede 2,5 mio. kr. Midlerne vil både blive anvendt til at lave en prioriteret plan for udfordringerne, samt at udføre de mest kritiske renoveringer af tag og facader. Yderligere behov som ikke er prioriteret Der indkommer løbende yderligere ønsker og behov til Genopretningspuljen, samt opstår akutte udfordringer, som ikke er medtaget i puljen. Der kan fx nævnes følgende ønsker til puljen, som ikke er medtaget: Etablering af tv-overvågning ved rådhuset. Udgift 171 t. kr. Nedrivning af pavillon ved Mosedeskolen. Anlægsudgift imellem 1,4-3,3 mio. kr. afhængig af om der ønskes etableret legeområde på arealet. Yderligere renovering af toiletter på skolerne. Dertil kommer de afledte finansieringsbehov som foranalyserne jf. tabel 2 viser. Lovgrundlag Bygningsreglement og udbudslov. Økonomiske konsekvenser Indstillingen vil medføre, at der samlet udmøntes 10,7 mio. kr. i 2024 fra Genopretningspuljen til konkrete projekter, heraf 9,6 mio. kr. til de ovenfor foreslåede projekter og 1,1 mio. kr. til foranalyser . Nr. Projekt 2024 2025 2026 2027 331 Genopretningspuljen 10.700 14.000 16.000 16.000 Udmøntes: 446 Greve Borgerhus – Kloakrenovering 500 528 Greve bibliotek – facaderenovering 2.000 Karlslunde skole – tagrenovering 800 Greve videnscenter – eltavler 1.500 Genopretning vandinstallationer. Pulje 500 Plejecentre vedligehold. Pulje 800 Dagtilbud – renovering klimaskærm. Pulje 1.500 Tune hallerne – køkkenrenov . 1.500 Villa Sitka – tagsikring 500 Nyttehaver i Hundige 200 Rådhuset, facader 500 Krogårdsskolen, murrenovering 200 Hedelyskolen , tagrenovering 200 Udmøntes sum 10.700 Derudover oprettes en ny pulje, hvori de to projekter \"Dagtilbud, tagskader (Vesterbo)\" og \"Facade og vinduesrenovering flere dagtilbud (Mosebo)\" sammenlægges, og hvor genopretningspuljen yderligere finansierer 1,5 mio. kr. til projektet. De to eksisterende projekter nedlægges dermed, og der oprettes en ny samlet pulje til brug for kommunens samlede dagtilbud: \"Dagtilbud - renovering af klimaskærm. Pulje\". Kommunikation Administrationen kommunikerer med brugerne af tilbuddene om de kommende byggeprojekter, og planlægger sammen med dem, hvordan de kan udføres, så gener mindskes og håndteres. Tidsplan Projekterne forventes pt. alle udført i 2024. Sagens forløb 15-01-2024 Klima-, Teknik- og Miljøudvalget 1.-3. anbefales.", "source_path": "data/greve/raw_dagsordener/Økonomiudvalget_2024-01-24T08:00:00+01:00_c5a91c52-1ce3-4c48-8114-c41f9985749d.json"}
{"document_id": "c5a91c52-1ce3-4c48-8114-c41f9985749d", "committee": "Økonomiudvalget", "meeting_date": "2024-01-24T08:00:00+01:00", "section_type": "html_fragment", "section_title": "Kommunale bygninger, tilslutning til fjernvarme", "case_number": "23-001401", "agenda_index": 12, "text": "Beslutning Økonomiudvalget anbefaler overfor Byrådet, at Klima-, Teknik- og Miljøudvalgets indstilling godkendes. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Byrådet har den 12. december 2022 godkendt en samlet plan for udrulning af fjernvarme i Greve Kommune og den 17. august 2023 godkendte Klima-, Teknik- og Miljøudvalget planen for udrulning af fjernvarme i Tune udført af Høje-Taastrup Fjernvarme A.m.b.a.. Byrådet skal nu godkende aftalerne med Greve Fjernvarme a.m.b.a. og Høje-Taastrup Fjernvarme A.m.b.a. om opkobling af fjernvarme på de kommunale bygninger i fase to for Karlslunde, samt en generel delegation til administrationen om fremadrettet, at tilkoble kommunens bygninger til fjernvarme. Indstilling Administrationen indstiller: at der indgås aftaler med Greve Fjernvarme a.m.b.a. og Høje-Taastrup Fjernvarme a.m.b.a. om tilslutning af de kommunale bygninger som fremgår af nedenstående sagsbeskrivelse. at alle udgifter finansieres af driftsbudgettet til forbrug, herunder: engangsudgiften til tilslutningsbidrag (kun Greve Fjernvarme) etableringsbidrag (over 30 år) abonnementsordning for fjernvarmeanlæg på matriklen at administrationen fremadrettet kan indgå tilslutningsaftaler om fjernvarme, så længe udgifterne kan holdes indenfor de eksisterende budgetter. Sagsbeskrivelse Byrådet har godkendt en samlet Varmeplan for Greve Kommune, som indeholder udrulningen af fjernvarme i store områder i kommunen. Varmeplanen blev godkendt den 12. december 2022 (pkt. 32). Derefter godkendte Klima-, Teknik- og Miljøudvalget den 17. august 2023 (pkt. 13) plan for udrulning af fjernvarme i Tune udført af Høje-Taastrup Fjernvarm A.m.b.a.. Byrådet skal nu godkende, at de kommunale bygninger, som ligger i fase to af Greve Fjernvarme a.m.b.a.'s udrulningsplan i Karlslunde og i hele Høje-Taastrup Fjernvarme A.m. b.a’s plan for Tune, opkobles på fjernvarme. Byrådet har tidligere godkendt opkoblingen af fjernvarme på kommunens bygninger i fase et i Karlslunde og Hundige på møde den 6. marts 2023 (pkt. 28). De berørte bygninger for Greve Fjernvarme i fase to, som i dag alle er opvarmet med gas, er: - Udviklingscenter Greve / Familiehusene, Strandmarken 45-57, 2690 Karlslunde - Daginstitutionen Lillebo på Vårgyvelvej 1 D, 2690 Karlslunde De berørte bygninger for fjernvarmen i Tune fremgår af bilag 1. Derudover indstiller administrationen, at administrationen bemyndiges til at indgå tilslutningsaftaler om opkobling til fjernvarme, forudsat at dette kan holdes indenfor de afsatte driftsbudgetter. Fordelene ved at godkende aftalerne er, at: 1. Der opnås størst muligt tilslutning til fjernvarme i områderne . For at fjernvarmen kan udrulles i de konkrete områder, er det nødvendigt at mindst 60% af grundejerne tilslutter sig i Karlslunde og 56% i Tune. Da de kommunale bygninger udgør en større del af bygningsmassen i de berørte områder, vil det have stor betydning, at kommunen tilslutter sig. Endelig tilslutningsgrad kendes for Greve Fjernvarme forventeligt den 1. februar 2024 og for Høje-Taastrup Fjernvarme A.m.b.a. efter den 31. maj 2024. 2. Mere miljøvenlig opvarmning af kommunens bygninger . Fjernvarmen er en mere miljøvenlig opvarmningsform, som sparer på CO 2 . 3. Forventede økonomiske fordele . Det forventes, at forbrugsudgifterne kan reduceres som følge af opkobling på fjernvarmen. Lovgrundlag Lov om varmeforsyning. Økonomiske konsekvenser Tilslutning til fjernvarme medfører for Greve Fjernvarmes udrulning i første omgang et tilslutningsbidrag, som er et engangsbeløb for tilslutning på 34.995 kr. pr. bygning. Der er ikke noget tilslutningsbidrag for Høje-Taastrup Fjernvarme A.m.b.a. så længe aftalerne indgås inden 31. maj 2024. Desuden tilgår der et fast etableringsbidrag pr. m 2 for for Greve Fjernvarme, som kommunen binder sig for i 30 år. Beløbet udgør pt. 22,50 kr. /m 2 /pr. år (ex/moms). For alle bygninger uanset leverandør af fjernvarmen vil derudover tilgå følgende udgifter: - Omkostninger til fjernvarmeanlæg i bygningerne (enten abonnement eller egen finansiering jf. nedenstående) - Den almindelige betaling for forbrug af fjernvarmen Omkostninger til etablering af fjernvarmeanlæg i bygningerne til fordeling af fjernvarmen eller andre nødvendige tilpasninger på matriklen er endnu ikke opgjort . Administrationen er i dialog med fjernvarmeselskaberne, om de nye fjernvarmeanlæg skal etableres af dem på en abonnementsordning, eller om det er bedre totaløkonomisk, at anlæggene betales af Greve Kommune selv. Hvis det kan betale sig med en abonnementsordning, vil denne jf. indstillingen blive finansieret via driftsbudgettet til forbrug. Hvis det i stedet viser sig mere hensigtsmæssigt at etablere anlæg ejet af Greve Kommune, vil der blive forelagt en ny indstilling om dette, og det kan eventuelt finansieres af Klimapuljen til anlæg. Administrationen indstiller, at alle udgifter (tilslutningsbidrag, etableringsbidrag og evt. abonnementsordning) betales af det almindelige driftsbudget til forbrugsudgifter. Det er forventningen, at kommunen vil kunne spare penge på omlægningen til fjernvarme, og at dette kan finansiere etableringsudgifter og evt. abonnementsordning for teknisk anlæg på matriklen. Kommunikation Udrulningen af fjernvarme vil medføre gravearbejder i områderne omkring bygningerne, samt etablering af nye varmeanlæg i bygningerne. Administrationen kommunikerer med brugere på bygningerne omkring disse i takt med, at det bliver relevant. Som udgangspunkt vil omlægning af varme ske uden for varmesæsonen. Tidsplan Udrulningen af fjernvarmen følger Greve Fjernvarmes plan for etape to i Karlslunde, som gennemføres i 2024-25. Udrulningen er afhængig af, at der opnås tilstrækkelig tilslutningsgrad. For Høje-Taastrup Fjernvarme A.m.b.a. forventes udrulningen at ske i 2025-2030, der ligeledes er afhængig af tilstrækkelig tilslutning. Sagens forløb 15-01-2024 Klima-, Teknik- og Miljøudvalget 1.-3. anbefales.", "source_path": "data/greve/raw_dagsordener/Økonomiudvalget_2024-01-24T08:00:00+01:00_c5a91c52-1ce3-4c48-8114-c41f9985749d.json"}
{"document_id": "c5a91c52-1ce3-4c48-8114-c41f9985749d", "committee": "Økonomiudvalget", "meeting_date": "2024-01-24T08:00:00+01:00", "section_type": "html_fragment", "section_title": "Garantistillelse Høje-Taastrup Fjernvarme A.m.b.a", "case_number": "23-011605", "agenda_index": 13, "text": "Beslutning Økonomiudvalget anbefaler overfor Byrådet, at Klima-, Teknik- og Miljøudvalgets indstilling godkendes. Fremstilling Sagsprocedure Klima-, Teknik- og Miljøudvalget, Økonomiudvalget, Byrådet. Resume Høje-Taastrup Fjernvarme A.m.b.a. planlægger at udbygge fjernvarmenettet til bl.a. Tune i de kommende år. Høje-Taastrup Fjernvarme A.m.b.a. vil finansiere projektet ved lånoptagelse i KommuneKredit , hvor der kræves en lånegaranti fra Greve Kommune. Derfor anmoder Høje-Taastrup Fjernvarme a.m.b.a. om, at Greve Kommune stiller en kommunal lånegaranti på 328,0 mio. kr. Indstilling Administrationen indstiller, at der gives en kommunal lånegaranti til Høje-Taastrup Fjernvarme a.m.b.a. på 328,0 mio. kr. til en byggekredit, der efterfølgende vil blive konverteret til serielån med en løbetid på 30 år, at der for den kommunale lånegaranti opkræves en løbende garantiprovision på 0,55 % af restgælden ultimo året, samt at der gives en indtægtsbevilling på beløbet, at der ved imødegåelse af en kommunal lånegaranti opkræves en engangsprovision på 7.000 kr. og gives en indtægtsbevilling på beløbet, Sagsbeskrivelse Høje-Taastrup Fjernvarme a.m.b.a. har i august 2023 fået godkendt et projektforslag i såvel Greve Kommune som i Høje-Taastrup Kommune for udrulning af fjernvarme til Reerslev, Stærkende og Tune. Projektet omfatter etablering af en hovedledning fra det eksisterende fjernvarmenet i Hede­ husene, nye distributionsnet i de tre områder samt en spidslastcentral i Tune. Desuden vil boligejerne få tilbudt en abonnementsordning for installation af fjernvarmeanlæg på tilsva ­rende måde som øvrige fjernvarmekunder i Høje-Taastrup Fjernvarme a.m.b.a., hvorved fjernvarme­ anlæggene bliver en del af fjernvarmesystemet. Høje-Taastrup Kommune stiller kommunegaranti for lån til den del af investeringen der etableres i Høje-Taastrup Kommune, og Greve Kommune anmodes om at stille kommunegaranti for lån til den del af investeringen, der etableres i Greve Kommune. Det er en forudsætning for realisering af projektet, at der er tilslutningsprocent til fjernvarmen på 56% samlet for alle tre områder. Tilslutningsprocenten vil være kendt senest i slutningen af 1. halvår 2024. Hvis der opnås den krævede tilslutningsprocent, vil anlægsarbejdet opstartes i Høje-Taastrup Kommune i slutningen af 2024. Der foreligger ikke endelige tidsplaner for anlægsarbejdet på nuværende tidspunkt, men arbejderne vil i Greve Kommune foregå i perioden 2025-28. Høje-Taastrup Fjernvarme a.m.b.a. anmoder i forbindelse med udrulning af fjernvarme, Greve Kommune om kommunegaranti til optagelse af en byggekredit hos KommuneKredit på 328,0 mio. kr. De 328 mio. kr. vedrører alene den del af arbejdet, der forventes udført i Greve Kommune (Tune). Investeringerne forventes anvendt til: Ledningsnet 191 mio. kr. Produktionsanlæg 21 mio. kr. Fjernvarmeanlæg 45 mio. kr. Inflationsregulering 2023-28 (5% pr. år) 71 mio. kr. I alt 328 mio. kr. Kommunal lånegaranti Det fremgår af lånebekendtgørelsen, at der ikke er lovgivningsmæssige begrænsninger, når en kommune stiller garanti for lån, optaget af selskaber på forsyningsområdet. Greve Kommune kan således uhindret stille garanti uden at det påvirker kommunens egen låneramme. Der er dog en risiko forbundet med, at kommunen stiller en garanti. Såfremt Høje-Taastrup Fjernvarme misligholder sine forpligtelser, vil kravet blive rettet mod Greve Kommune. Greve Kommune er herefter forpligtet til øjeblikkeligt at betale det garanterede beløb til KommuneKredit . Kommunen kan efterfølgende rette kravet videre mod Høje-Taastrup Fjernvarme, men det vil ikke i udgangspunktet være sikret, at kommunen får kravet godtgjort. En lånegaranti kan derfor medføre en risiko for et økonomisk tab for kommunen. Garantiprovision Ved afgivelsen af en lånegaranti til et forsyningsselskab har kommunen pligt til at opkræve garantiprovision. Garantiprovisionen er betaling for at stille en lånegaranti til rådighed. Pligten til at opkræve garantiprovision følger af flere regelsæt, men særligt skal EU-reglerne om statsstøtte fremhæves. Hvis Greve Kommune stiller en lånegaranti til rådighed uden at opkræve garantiprovision, vil der i realiteten være tale om et kommunalt tilskud til området, hvilket ville være i strid med EU-reglerne om statsstøtte. På varmeforsyningsområdet er det et krav, at en kreditvurdering foretages af en ekstern part, f.eks. et revisionsselskab. Det fremgår af reglerne om fastsættelsen af garantiprovision, at den skal være udtryk for en individuel vurdering af risikoen ved afgivelsen af lånegarantien. Kreditvurdering og størrelse af garantiprovision Deloitte har i november 2023 foretaget en kreditvurdering af Høje-Taastrup Fjernvarme a.m.b.a. Deloitte har vurderet at Høje-Taastrup Fjernvarme a.m.b.a., har en kreditvurdering på AA resulterende i en garantiprovisionssats på 0,4 %. Deloitte gør opmærksom på, at situationen kan ændre sig, og der er tale om et øjebliksbillede. Kreditvurderingen indgår som bilag i sagen. Der er en række forhold, som Greve Kommunes administration vurderer, har betydning for den samlede vurdering af Høje-Taastrup Fjernvarmes kreditværdighed. Deloittes kreditvurdering tager ikke højde for selskabets planlagte udbygning af fjernvarmenettet til Tune, som kræver helt ny infrastruktur. Deloittes kreditvurdering er baseret på det eksisterende anlæg, mens udbygningen herunder nyt lånoptag medfører øget usikkerhed og risiko. Herudover trækker selskabets lave soliditetsgrad ned, i forhold til vurdering Høje Taastrups kreditværdighed. Endeligt er det undersøgt hvordan Høje-Taastrup Kommune har kreditvurderet Høje-Taastrup Fjernvarme. Høje-Taastrup Kommune vurderer Høje-Taastrup Fjernvarme til en kreditværdighed svarende til 0,5 % hvilket er en dårligere vurdering end Deloittes vurdering på 0,4 %. Administrationens vurdering er uddybet i et notat, som indgår som bilag i sagen. På baggrund af Deloittes kreditvurdering af Høje-Taastrup Fjernvarme A.m.b.a. tillagt øvrige væsentlige forhold, er det administrationens samlede vurdering at Høje-Taastrup har kreditvurdering på A svarende til stærk betalingsevne, resulterende i en garantiprovisionssats på 0,55 %. Administrationens anbefaling Ud fra de beskrevne forhold, er det administrationens anbefaling at imødekomme anmodningen fra Høje-Taastrup Fjernvarme a.m.b.a. om en lånegaranti på 328,0 mio. kr. Det anbefales, at der opkræves en engangsprovision på 7.000 kr. og at der opkræves en årlig garantiprovision på 0,55 % af restgælden ultimo året, jf. afsnittet Kreditvurdering og størrelse af garantiprovision. Dette for at sikre en markedspris på garantiprovision, der er i overensstemmelse med EU-statsstøtteregler, dvs. at der ikke er tale om kommunalt tilskud til fjernvarmeselskabet. Lovgrundlag Lånebekendtgørelsen, EU-statsstøtteregler, vedtægterne for Høje-Taastrup Fjernvarme a.m.b.a. Økonomiske konsekvenser En lånegaranti indeholder en risiko for, at kommunen pålægges et økonomisk tab. Såfremt Høje-Taastrup Fjernvarme a.m.b.a. misligholder sine forpligtelser, kan KommuneKredit rette det fulde krav mod kommunen, som vil være forpligtet til at indfri det garanterede beløb. Ved at påtage sig en risiko med en garantistillelse på 328,0 mio. kr. vil Greve Kommune modtage en indtægt, der opkræves i form af garantiprovision, af restgælden ultimo året. Høje-Taastrup Fjernvarme a.m.b.a. forventer at optage lån i perioden 2025-2028. Såfremt lånet optages med lige dele i hvert år, giver det en indtægt i 2025 på cirka 458.000 kr. ved en provisionssats på 0,55 % inklusiv engangsprovision på 7.000 kr. I 2026 og giver det en indtægt på ca. 902.000 kr., i 2027 en indtægt på ca. 1,3 mio. kr. og i 2028 en indtægt på ca. 1,8 mio. kr., der reduceres årligt i takt med af restgælden afdrages. Sagens forløb 15-01-2024 Klima-, Teknik- og Miljøudvalget 1.-3. anbefales.", "source_path": "data/greve/raw_dagsordener/Økonomiudvalget_2024-01-24T08:00:00+01:00_c5a91c52-1ce3-4c48-8114-c41f9985749d.json"}
{"document_id": "c5a91c52-1ce3-4c48-8114-c41f9985749d", "committee": "Økonomiudvalget", "meeting_date": "2024-01-24T08:00:00+01:00", "section_type": "html_fragment", "section_title": "Garantistillelse Greve Fjernvarme A.m.b.a.", "case_number": "23-012829", "agenda_index": 14, "text": "Beslutning Økonomiudvalget anbefaler overfor Byrådet, at Klima-, Teknik- og Miljøudvalgets indstilling godkendes. Fremstilling Sagsprocedure Klima-, Teknik- og Miljøudvalget, Økonomiudvalget, Byrådet. Resume I forbindelse med Greve Fjernvarme a.m.b.a.'s udvidelse af fjernvarmenettet i Greve Kommune, har bestyrelsen i Greve Fjernvarme a.m.b.a. besluttet at ombygge kontorfaciliteterne i den eksisterende administrationsbygning, så den kan rumme Greve Fjernvarme a.m.b.a.'s organisation i fremtiden. Bestyrelsen i Greve Fjernvarme a.m.b.a. forventer at finansiere ombygningen ved lånoptagelse i Kommunekredit, hvor der kræves en lånegaranti fra Greve Kommune. I den anledning anmoder Greve Fjernvarme a.m.b.a. om, at Greve Kommune stiller en kommunal lånegaranti på 3,6 mio. kr. Indstilling Administrationen indstiller, 1. at der gives en kommunal lånegaranti til Greve Fjernvarme a.m.b.a. på 3,6 mio. kr., 2. at der for den kommunale lånegaranti opkræves en løbende garantiprovision på 0,55 % af restgælden ultimo året, samt at der gives en indtægtsbevilling på beløbet svarende til ca. 20.000 kr. i 2024 og ca. 19.000 kr. årligt i 2025 og frem, 3. at der ved imødegåelse af en kommunal lånegaranti opkræves en engangsprovision på 7.000 kr. og gives en indtægtsbevilling på beløbet. Sagsbeskrivelse I 2021 igangsatte Greve Fjernvarme a.m.b.a. en større strategisk udvikling af selskabet, som bl.a. indebærer en udvidelse af fjernvarmenettet i Greve Kommune ved at omstille naturgasopvarmede boliger og kommunale bygninger m.v. til fjernvarme. Projektet er inddelt i flere faser frem mod år 2038. Projektforslaget vedrørende de første faser er behandlet og godkendt af Greve Kommune i 2022 og senest i september 2023. I forbindelse med finansieringen af udvidelsen af fjernvarmenettet har Greve Kommune foreløbigt stillet en garanti på 267 mio. kr. for Greve Fjernvarmes lånoptagelsen i KommuneKredit . Greve Fjernvarme a.m.b.a.'s organisation er ligeledes blevet udvidet for at håndtere de nye opgaver som led i den strategiske udvikling, hvilket stiller krav til lokaleforholdene. Greve Fjernvarme a.m.b.a. planlægger at ansætte flere medarbejdere over de kommende år. Derfor har bestyrelsen i Greve Fjernvarme a.m.b.a. besluttet at ombygge kontorfaciliteterne i den eksisterende administrationsbygning ved Hundige Centralen. Det indebærer bl.a. ændring af de nuværende kontorer, nye mødelokaler og forbedring af lys- og ventilationsforhold. Formålet med ombygningen er at opdatere rammerne for det fremtidige arbejdsmiljø i bygningen, der kan rumme Greve Fjernvarme a.m.b.a.'s organisation i fremtiden. Lånebehovet til ombygningen er samlet opgjort til 3,6 mio. kr. ekskl. moms. Lånebehovet skal fremskaffes ved optagelse af et lån hos KommuneKredit . Bestyrelsen i Greve Fjernvarme anmoder Greve Kommune om at stille garanti for lånoptagelsen jævnfør bestyrelsesmøde i Greve Fjernvarme a.m.b.a. den 7. november 2023 (jf. bilag 2, der er lukket idet det indeholder fortrolige oplysninger vedr. Greve Fjernvarme). Kommunal lånegaranti Det fremgår af lånebekendtgørelsen, at der ikke er lovgivningsmæssige begrænsninger, når en kommune stiller garanti for lån, optaget af selskaber på forsyningsområdet. Greve Kommune kan således uhindret stille garanti uden at det påvirker kommunens egen låneramme. Der er dog en risiko forbundet med, at kommunen stiller en garanti. Såfremt Greve Fjernvarme a.m.b.a. misligholder sine forpligtelser, vil kravet blive rettet mod kommunen. Kommunen er herefter forpligtet til øjeblikkeligt at betale det garanterede beløb til KommuneKredit . Kommunen kan efterfølgende rette kravet videre mod Greve Fjernvarme a.m.b.a., men det vil ikke i udgangspunktet være sikret, at kommunen får kravet godtgjort. En lånegaranti kan derfor medføre en risiko for et økonomisk tab for kommunen. Garantiprovision Ved afgivelsen af en lånegaranti til et forsyningsselskab har kommunen pligt til at opkræve garantiprovision. Garantiprovisionen er betaling for at stille en lånegaranti til rådighed. Pligten til at opkræve garantiprovision følger af flere regelsæt, men særligt skal EU-reglerne om statsstøtte fremhæves. Hvis Greve Kommune stiller en lånegaranti til rådighed uden at opkræve garantiprovision, vil der i realiteten være tale om et kommunalt tilskud til området, hvilket ville være i strid med EU-reglerne om statsstøtte. Den garantiprovision, der skal opkræves, fastsættes på baggrund af en kreditvurdering. På varmeforsyningsområdet er det et krav, at en kreditvurdering foretages af en ekstern part, f.eks. et revisionsselskab. Kreditvurdering og størrelse af garantiprovision Revisionsfirmaet BDO, har i februar 2022 udarbejdet en kreditvurdering af Greve Fjernvarme a.m.b.a. til brug for daværende anmodning om garantistillelse (jf. Byrådssag den 7. marts 2022 pkt. 14). Revisionsfirmaet BDO, vurderede Greve Fjernvarme til \"stærk betalingsevne\" svarende til garantiprovisionssats på 0,55 %. BDO angav og anbefalede, at der var en række skønnede forhold, der burde tillægges værdi og som retligt burde forøge kreditvurderingen til \"meget stærk betalingsevne\" svarende til garantiprovisionssats på 0,4 %. Senere i år 2022, ifm. udbygning af fjernvarmenettet, anmodede Greve Fjernvarme a.m.b.a. om g arantistillelse ( jf. Byrådssag den 5. september 2022 pkt. 21). I forbindelse med anmodningen henvendte Greve Kommune sig til kommunens daværende revisionsselskab PwC, for deres vurdering af BDO’s kreditvurdering fra februar 2022. Dette var begrundet i renteudviklingen siden udarbejdelsen af kreditvurderingen og den anmodede forøgelse af garantistillelse på 267 mio. kr. PwC vurderede i forbindelse med gennemgangen af kreditvurderingen, at en \"stærk betalingsevne\" svarende til garantiprovisionssats på 0,55 %, må antages at være den score, der retvisende afspejler markedsrisikoen. Dette begrundet i, at det er vanskeligt at tillægge de øvrige skønnede forhold en værdi, der berettiger til, at kreditvurderingen skal forbedres som BDO anbefalede. I den daværende Byrådssag blev denne anbefaling imødekommet og det har afstedkommet, at der opkræves en garantiprovision på 0,55 % svarende til en \"stærk betalingsevne\". Det er ifølge PwC væsentligt at kreditvurderingen fastsættes korrekt og afspejler markedsrisikoen, så der ikke sker brud ift. EU-statsstøtteregler. Administrationens anbefaling Ud fra de beskrevne forhold, er det administrationens anbefaling at imødekomme anmodningen fra Greve Fjernvarme a.m.b.a. om en lånegaranti på 3,6 mio. kr. Det anbefales, at der opkræves en engangsprovision på 7.000 kr. og at der opkræves en årlig garantiprovision på 0,55 % af restgælden ultimo året, i tråd med beslutningen ved seneste garantistillelse til Greve Fjernvarme, med udgangspunkt i BDO’s kreditvurdering og PwC’s rådgivning. Dette for at sikre en markedspris på garantiprovision, der er i overensstemmelse med EU-statsstøtteregler , dvs. at der ikke er tale om kommunalt tilskud til fjernvarmeselskabet. Ved denne sagsfremstilling anmoder Greve Fjernvarme a.m.b.a. om en garantistillelse på 3,6 mio. kr. hvilket betyder, at de samlede garantistillelser overfor Greve Fjernvarme a.m.b.a. vil lyde på 308,1 mio. kr., dette er inkl. uudnyttet garantistillelse til byggekredit på 271,7 mio. kr. Lovgrundlag Lånebekendtgørelsen, EU-statsstøtteregler. Økonomiske konsekvenser En lånegaranti indeholder en risiko for, at kommunen pålægges et økonomisk tab. Såfremt Greve Fjernvarme a.m.b.a. misligholder sine forpligtelser, kan KommuneKredit rette det fulde krav mod kommunen, som vil være forpligtet til at indfri det garanterede beløb. Ved godkendelse af denne sag vil den samlede garantistillelse til Greve Fjernvarme a.m.b.a. lyde på 308,1 mio. kr. inkl. uudnyttet garantistillelse til byggekredit på 271,7 mio. kr. Ved at påtage sig en risiko med en garantistillelse på 3,6 mio. kr. vil Greve Kommune modtage en indtægt, der opkræves i form af garantiprovision, af restgælden ultimo året. Greve Fjernvarme a.m.b.a. forventer at optage lån i foråret 2024. Det giver en indtægt i 2024 på cirka 27 t. kr. ved en provisionssats på 0,55 % inklusiv engangsprovision på 7.000 kr. I 2025 og frem giver det en årlig indtægt på ca. 19 t. kr. der reduceres årligt i takt med af restgælden afdrages. Sagens forløb 15-01-2024 Klima-, Teknik- og Miljøudvalget 1.-3. anbefales.", "source_path": "data/greve/raw_dagsordener/Økonomiudvalget_2024-01-24T08:00:00+01:00_c5a91c52-1ce3-4c48-8114-c41f9985749d.json"}
{"document_id": "c5a91c52-1ce3-4c48-8114-c41f9985749d", "committee": "Økonomiudvalget", "meeting_date": "2024-01-24T08:00:00+01:00", "section_type": "html_fragment", "section_title": "Greve Skov, tillægsaftale", "case_number": "23-011505", "agenda_index": 15, "text": "Beslutning Økonomiudvalget anbefaler overfor Byrådet, at Klima-, Teknik- og Miljøudvalgets indstilling godkendes. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Tillægsaftale til eksisterende aftale om skovrejsning ved Greve Skov beskrives hermed. Med tillægsaftalen udvides Greve Skov, da Naturstyrelsen har fået mulighed for at indgå en frivillig aftale om opkøb af jord. Med den øgede skovrejsning beskyttes grundvandsinteresser og det bidrager samtidig positivt til CO 2 -balancen, jf. Greve Kommunes klimahandlingsplan. Indstilling Administrationen indstiller at køb af en del af matrikel 21a, Karlslunde By, Karlslunde til 339.000 kr. godkendes (jf. bilag 1) finansieret af det afsatte rådighedsbeløb til køb af jord til skov at tillæg 2 til skovrejsningsaftalen (jf. bilag 2) godkendes. Sagsbeskrivelse Greve Kommune er samarbejdspartner i to skovrejsningsprojekter (Tune Skov og Greve Skov), hvor formålet er at beskytte grundvandet og skabe attraktive naturområder. I/S Vandsamarbejdet og Naturstyrelsen er samarbejdspartner i forhold til Tune Skov. HOFOR (Vand København A/S) og Naturstyrelsen er samarbejdspartner i forhold til Greve Skov. Naturstyrelsen står i begge projekter for at sikre jordfordeling og opkøb af jord (den praktiske del) samt finansierer plantning og drift af skovene. I/S Vandsamarbejdet og HOFOR deler udgifterne til opkøb af jorden sammen med Greve Kommune. Naturstyrelsen har fået mulighed for at indgå en frivillig aftale om køb af jord, der støder op til Greve Skov. Arealet indgår ikke i det nuværende aftalte projektareal, jf. udvidelsen af samarbejdsaftalen i 2021, men store dele af arealet indgår i det udpegede \"boringsnære beskyttelsesområde\" (BNBO), Karlslunde Kildeplads. HOFOR og Naturstyrelsen vurderer det derfor hensigtsmæssigt at indgå en tillægsaftale om Greve Skov, der udvider Greve Skov med arealet (jf. bilag 2). Arealet, der er en del af matr.nr. 21a, Karlslunde By, Karlslunde, er på 7,5 ha og erhverves sammen med HOFOR jf. skovrejsningsaftalen (jf. bilag 3). Udvidelsen af skovrejsningsområdet vil forøge Greve Kommunes skyldige beløb til Naturstyrelsen med 339.000 kr., men udvidelse n vil ikke ændre det beløb, som Greve Kommune har afsat og afbetaler årligt til Naturstyrelsen. Da beløbet udgør en lille del ud af det samlede skyldige beløb, så har det kun en meget lille betydning for tilbagebetalingstiden. Under afsnittet 'Økonomiske konsekvenser' redegøres der nærmere for økonomien. Sammenhæng til indsatsplan for grundvand og klimahandlingsplanen I Greve Kommunes indsatsplan (for grundvand) er et af målene at beskytte grundvandsressourcen indenfor de beregnede \"boringsnære beskyttelsesområder ( BNBO'er) . Udvidelsen af Greve Skov på dele af matr.nr. 21a Karlslunde By, Karlslunde bidrager til målopfyldelse ved at beskytte grundvandsressourcen indenfor de udlagte BNBO'er til Karlslunde og Lyksager Kildeplads. Klimahandlingsplanen har et mål om 75 % reduktion i 2030 og nul udledning i 2050, heri indgår indfrielse af de nuværende aftaleområder for Tune og Greve Skov med 1000 t CO 2 . I 2050 er der dog beregnet en rest på 20.000 t. CO 2 , som kommunen ikke har redegjort for, hvordan kan opnås reduceret til 0. Udvidelsen af aftaleområdet med knap 8 hektar kan indgå som tiltag til nedbringelse af de 20.000 t. CO 2 med 40 t., hvilket svarer til 0,2 % reduktion. Lovgrundlag Vandforsyningsloven, bekendtgørelse om indsatsplaner og klimahandlingsplanen. Økonomiske konsekvenser Der er i hele budgetperioden afsat 500.000 kr. årligt til de to skovrejsningsprojekter Greve Skov og Tune Skov, og der er fortsat brug for at afsætte tilsvarende midler frem til pt. 2045. Med lånet fra Naturstyrelsen og de forventede køb, bliver aftalen stadig afbetalt i 2045 (jf. bilag 4). Årsagen til at tilbagebetalingstiden ikke forlænges er, at beløbet på 339.000 kr. udgør så lille en andel af det samlede beløb, og usikkerheden i forhold til prisen på de hidtidige og kommende opkøb. Økonomi i eksisterende aftaler og den nye tillægsaftale Naturstyrelsen foretager jordopkøbene for de to vandselskaber og for Greve Kommune i takt med, at de har mulighed for at indgå aftaler med nuværende jordejere inden for de to samarbejdsaftaler. Greve Kommune betaler hhv. 25 % og 20 % af udgifterne til jordopkøbene i de to aftaler - Tune og Greve Skov. Greve Kommune afdrager efterfølgende til Naturstyrelsen over en årrække og uden renter. Det nye areal har en samlet pris på 1,694 mio. kr. Naturstyrelsen foreslår, at arealet indarbejdes i eksisterende samarbejdsaftale for Greve Skov. Udgifterne vil så i henhold til denne aftale fordele sig med 1,355 mio. kr. og 339.000 kr. til hhv. HOFOR og Greve kommune. Det anslåede beløb Greve Kommune kommer til at betale, når alt jord er opkøbt, vil koste kommunen ca. 10,05 mio. kr. Dette beløb omfatter et overslag på, hvad det koster at erhverve jord, der endnu ikke er opkøbt. Beløbet på de 10,05 mio. kr. er estimeret ud fra en hektarpris på 200.000 kr., og indeholder kun de arealer, der ligger i Greve Kommune. Gre ve Kommune betaler sin andel af jordkøbene til Naturstyrelsen ved årligt at indbetale 500.000 kr. i en årrække fremover (jf. bilag 4). Øvrige konsekvenser Udvidelsen af Greve Skov vil give større muligheder for friluftsliv og rekreativ brug af skoven. Skovområdet vil blive anlagt med fokus på biodiversitet med store sten, lysåben natur og dødt ved, som er levesteder for mange sjældne og truede arter. Kommunikation De endelige tillægsaftaler skal underskrives af borgmesteren og udvidelsen af Greve Skov annonceres på hjemmesiden. Tidsplan Det nye areal tilplantes i foråret 2024. Sagens forløb 15-01-2024 Klima-, Teknik- og Miljøudvalget 1.-2. anbefales.", "source_path": "data/greve/raw_dagsordener/Økonomiudvalget_2024-01-24T08:00:00+01:00_c5a91c52-1ce3-4c48-8114-c41f9985749d.json"}
{"document_id": "c5a91c52-1ce3-4c48-8114-c41f9985749d", "committee": "Økonomiudvalget", "meeting_date": "2024-01-24T08:00:00+01:00", "section_type": "html_fragment", "section_title": "Holmestien i Greve, omlægning", "case_number": "23-006618", "agenda_index": 16, "text": "Beslutning Økonomiudvalget anbefaler overfor Byrådet, at Klima-, Teknik- og Miljøudvalgets indstilling godkendes. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Den offentlige sti, Holmestien er blevet omlagt uden en formel høring af de omkringboende og uden en offentlig høring. Disse høringer er obligatoriske iht. vejloven. Nu er de nødvendige høringer gennemført, og den formelle beslutning om omlægningen kan træffes. Indstilling Administrationen indstiller, at Byrådet godkender omlægningen af Holmestien. Sagsbeskrivelse I forbindelse med etablering af et regnvandsbassin var det nødvendigt at omlægge den offentlige sti Holmestien. KLAR Forsyning A/S gennemførte inden omlægningen en borgerproces, hvor de omkringboende blev inddraget, og forsyningen indhentede en tilladelse fra Greve Kommune. Tilladelsen til omlægningen blev dog givet uden gennemførelse af vejlovens formelle krav til en omlægning, hvilket administrationen må beklage. Bilag 1 viser stiens tidligere forløb med en gul streg, mens det nye forløb er markeret med en stiplet rød streg. Klima-, Teknik- og Miljøudvalget fik den 14. september 2023 (pkt. 11) en orientering om, at de nødvendige høringer skulle gennemføres, og at sagen herefter skulle forelægges Byrådet til godkendelse. Administrationen har efterfølgende gennemført de nødvendige høringer, dels en direkte høring af de omkringboende og dels en offentlig høring via hjemmesiden. Der er ikke modtaget høringssvar, hverken fra de direkte høringer eller fra den offentlige høring. Administrationen vurderer, at omlægning af stien var nødvendig, og at det nye stiforløb er det mest hensigtsmæssige. Lovgrundlag Vejlovens kapitel 11 fastslår, at der skal ske en høring med otte ugers svarfrist, før en offentlig vej kan nedlægges, når det hidtidige vejareal ikke fremover skal anvendes til vej. Vejlovens regler om veje gælder også for stier, og vejloven betragter en omlægning som nedlæggelse af en vejstrækning og etablering af en anden vejstrækning. Jf. delegationsplanen skal nedlæggelse og oprettelse af nye veje og stier besluttes i Byrådet efter indstilling fra Klima-, Teknik- og Miljøudvalget. Økonomiske konsekvenser Sagen har ingen økonomiske konsekvenser for Greve Kommune. Det er KLAR Forsyning A/S der har gennemført projektet med at oprette et klimabassin samt omlægge stien. Kommunikation Administrationen har den 7. november 2023 sendt en høring direkte til de berørte grundejeres. Samme dag er der foretaget en offentlig høring via Greve Kommunes hjemmeside. Da vejloven kræver en otte ugers høringsperiode for begge høringer, var svarfristen den 2. januar 2024. Administrationen har ikke modtaget høringssvar, hverken fra de direkte høringer eller fra den offentlige høring. Sagens forløb 15-01-2024 Klima-, Teknik- og Miljøudvalget Anbefales.", "source_path": "data/greve/raw_dagsordener/Økonomiudvalget_2024-01-24T08:00:00+01:00_c5a91c52-1ce3-4c48-8114-c41f9985749d.json"}
{"document_id": "c5a91c52-1ce3-4c48-8114-c41f9985749d", "committee": "Økonomiudvalget", "meeting_date": "2024-01-24T08:00:00+01:00", "section_type": "html_fragment", "section_title": "Nationale aktiviteter i Greve Svømmehal og lukkedage", "case_number": "23-013920", "agenda_index": 17, "text": "Beslutning Økonomiudvalget anbefaler overfor Byrådet, at Kultur- og Fritidsudvalgets indstilling godkendes. Fremstilling Sagsprocedure Kultur- og Fritidsudvalget, Økonomiudvalget og Byrådet Resume Startfællesskabet GTI har ønske om at indgå en længerevarende aftale med SvømDanmark om afholdelse af nationale events i Greve Svømmehal. Der er således ønske om, at der fremover fast kan afholdes Øst Årgang i lige år og DM på kortbane for seniorer i ulige år i Greve Svømmehal. En sådan fast aftale vil betyde, at Greve Svømmehal fremover vil have behov for henholdsvis 6,5 (lige år) og 9 (ulige år) årlige stævnelukkedage mod de af Byrådet vedtagne max. 6 årlige stævnelukkedage. Indstilling Administrationen indstiller, at Kultur- og Fritidsudvalget anbefaler overfor Økonomiudvalg og Byråd at der kan indgås fast aftale med SvømDanmark om afholdelse af Øst Årgang i lige år og DM på kortbane for seniorer i ulige år i Greve Svømmehal. Der reduceres ikke i prisen for periodekort. Sagsbeskrivelse Greve Svømmehal har aktuelt mulighed for at holde lukket max. 6 hele dage til afvikling af større stævner. I de seneste mange år har der årligt været anvendt 4,5 lukkedag til afvikling af Sydkystens årgangscup og GTI Cup og kvoten har dermed ikke været fuldt anvendt. Med indgåelse af aftale med SvømDanmark vil der i lige år skulle være stævnelukket én weekend i marts, én weekend i april og én fredag fra kl. 15.00 samt weekend i september. I ulige år vil der skulle være stævnelukket én weekend i marts, én fredag fra kl. 15.00 samt weekend i september samt én onsdag fra kl. 14.00 til og med søndag medio december. Særligt i ulige år hvor der vil skulle afvikles DM på kortbane for seniorer vil det have betydning for svømmehallens offentlige gæster. Især vil svømmehallens faste gæster, som har købt periodekort, opleve en serviceforringelse da antal adgangs dage nedsættes uden tilsvarende reducering i pris. Herudover vil afvikling af DM på kortbane for seniorer også have betydning for afvikling af klubaktiviteter idet der lukkes på hverdage. Greve Svømmehals brugerråd har drøftet henvendelsen på møde den 13. december 2023 og er enige om, at anbefale Startfællesskabet GTI’s ønske om indgåelse af længerevarende aftale med SvømDanmark om afholdelse af nationale events i Greve Svømmehal. Brugerrådet udtrykker glæde over, at Greve Svømmehal kan anvendes til særlige arrangementer og der dermed kan skabes opmærksomhed omkring svømmehallen og Greve Kommune generelt. Økonomiske konsekvenser Yderligere lukkedage i Greve Svømmehal må forventes at medføre et indtægtstab på ca. 25.000 kr. (2022 niveau). Modsvarende anvendes der færre personaleressourcer ved stævneafvikling svarende til en mindre udgift på ca. 16.000 kr. Herudover vil afholdelse af et DM give presseomtale hvilket vil have en betydelig PR-effekt med potentielt flere gæster til følge. Svømmehallens gæster som er i besiddelse af periodekort, vil opleve en indirekte prisstigning idet antallet af åbningsdage reduceres ift. nuværende niveau. Kommunikation Greve Svømmehals stævneplan offentliggøres hvert år i august og herudover vil det fremgå af svømmehallens prisskilte, at der må forventes lukkedage som følge af afvikling af større stævner uden prisreduktion. Sagens forløb 10-01-2024 Kultur- og Fritidsudvalget Anbefales. Fraværende: Charlotte Levin", "source_path": "data/greve/raw_dagsordener/Økonomiudvalget_2024-01-24T08:00:00+01:00_c5a91c52-1ce3-4c48-8114-c41f9985749d.json"}
{"document_id": "c5a91c52-1ce3-4c48-8114-c41f9985749d", "committee": "Økonomiudvalget", "meeting_date": "2024-01-24T08:00:00+01:00", "section_type": "html_fragment", "section_title": "Greve Harmoniorkester - driftstilskudsaftale", "case_number": "23-004896", "agenda_index": 18, "text": "Beslutning Økonomiudvalget anbefaler overfor Byrådet, at Kultur- og Fritidsudvalgets indstilling godkendes. Fremstilling Sagsprocedure Kultur- og Fritidsudvalget, Økonomiudvalget og Byrådet. Resume I efteråret 2022 blev det besluttet, at driftstilskuddet til Greve Harmoniorkester skulle reduceres og udbetales som et driftstilskud under forudsætning af Greve Harmoniorkesters fortsatte engagement i den årlige nytårskoncert. I samarbejde med Greve Harmoniorkester har administrationen udarbejdet en driftstilskudsaftale for det fremadrettede samarbejde om nytårskoncerten. Indstilling Administrationen indstiller, at 1. aftale om driftstilskud med Greve Harmoniorkester 2023-2026 godkendes. 2. underskudsgarantien bliver godkendt. Sagsbeskrivelse I efteråret 2022 blev det besluttet, at driftstilskuddet til Greve Harmoniorkester blev reduceret til 55.000 kr. og udbetalt som et driftstilskud under forudsætning af Greve Harmoniorkesters fortsatte engagement i den årlige nytårskoncert. Derudover blev det besluttet, at Greve Kommune yder et tilskud til koncerten på 30.000 kr. til køb af billetter til påskønnelse af frivillige, og at kommunen stiller en underskudsgaranti i relation til arrangementet. Administrationen er i dialog med Greve Harmoniorkester, og det er fra Harmoniorkesteret bekræftet den 5. december 2023, at der er enighed om vedlagte driftstilskudsaftale, som er gældende for perioden 1. februar 2024 og frem til 31. december 2026. Aftalen om driftstilskud beskriver formål og vilkår for Greve Harmoniorkesters anvendelse af det kommunale tilskud. Aftalen skal sikre, at kommunens midler anvendes til det aftalte formål og forvaltes efter offentligretslige regler. Aftalen suppleres af et samarbejdsnotat om nytårskoncerten samt løbende dialog efter behov mellem Greve Kommune og Greve Harmoniorkester. Greve Nytårskoncert understøtter Greve Kommune vision som omhandler fællesskaber. Koncerten er med til at skabe en fællesskabsfølelse som borger når man deltager i nytårskoncerten. I kultur, idræts- og fritidspolitikken er der tre politiske pejlemærker. Nytårskoncerten opnår den ønskede effekt som hedder et varieret og engagerende kulturliv, da koncerten opnår et kulturtilbud der bidrager til trivsel, læring og dannelse. Aftalens indhold Der er foretaget ændringer i den nye driftstilskudsaftale med Greve Harmoniorkester sammenlignet med den tidligere. Dette skyldes, at driftstilskuddet til Greve Harmoniorkester er reduceret, og den nye aftale indgås under forudsætning af Greve Harmoniorkesters engagement i nytårskoncerten. Driftstilskuddet er øremærket til de omkostninger, Greve Harmoniorkester måtte have i forbindelse med afholdelse af nytårskoncerten samt udgifter i forbindelse med forberedelse og øvetimer. Underskudsgaranti Der er i driftstilskudsaftalen skrevet ind at der bevilges en underskudsgaranti til nytårskoncert. Hvis der sælges 90 procent af billetterne, vil der være et underskud på omtrent 20.000 kr. Hvis der sælges 75 procent af billetterne, vil der være et underskud på omtrent 55.000 kr. Hvis der sælges 50 procent af billetterne, vil der være et underskud på omtrent 110.000 kr. I 2023 blev der solgt 546 billetter, hvilket gav et lille overskud. Tidligere år har koncerten været udsolgt og administrationen anbefaler derfor at man i driftstilskudsaftalen skriver ind at underskudsgarantien er på 30.000 kr. da man forventer at man minimum sælger 500 billetter hvert år. Lovgrundlag Greve Kommune yder driftstilskud i overensstemmelse med kommunalfuldmagtsreglerne og statsstøttereglerne, hvormed driftstilskuddet kun må anvendes til lovlige kommunale formål. Bevillingsperioden er sat til tre år, da en aftale på over tre år vil kræve et forudgående samtykke fra Ankestyrelsen. Det skyldes reglerne i lånebekendtgørelsens § 13, hvorefter kommunalbestyrelsen ikke uden et samtykke fra Ankestyrelsen må give regelmæssige ydelser og lignende, som kommunen ikke efter lovgivning er forpligtet til at give. Kommunale ydelser på op til tre år anses ikke for at være regelmæssige ydelser i den sammenhæng. Aftalen kan opsiges årligt ved kommunens budgetforhandlinger. Økonomiske konsekvenser Med budgetforliget for 2023-26 er der budgetteret med 30.000 kr. til køb af billetter til kommunens frivillige og 55.000 kr. til en driftstilskudsaftale med Greve Harmoniorkester under forudsætning af orkesterets fortsatte engagement i Nytårskoncerten. Tidsplan Aftalen underskrives, når den er godkendt politisk i Byrådet. Sagens forløb 10-01-2024 Kultur- og Fritidsudvalget 1. og 2. anbefales, idet udvalget ønsker, at datoen for koncerten i 2025 offentliggøres hurtigst muligt. Fraværende: Charlotte Levin", "source_path": "data/greve/raw_dagsordener/Økonomiudvalget_2024-01-24T08:00:00+01:00_c5a91c52-1ce3-4c48-8114-c41f9985749d.json"}
{"document_id": "c5a91c52-1ce3-4c48-8114-c41f9985749d", "committee": "Økonomiudvalget", "meeting_date": "2024-01-24T08:00:00+01:00", "section_type": "html_fragment", "section_title": "Godkendelse af kontrakt med Greve Gymnasium", "case_number": "23-013578", "agenda_index": 19, "text": "Beslutning Økonomiudvalget anbefaler overfor Byrådet, at Kultur- og Fritidsudvalgets indstilling godkendes. Fremstilling Sagsprocedure Kultur- og Fritidsudvalget, Økonomiudvalget og Byrådet. Resume Byrådet behandlede på mødet den 4. september 2023 en aftale om lån af lokaler på Greve Gymnasium til brug for idrætsaktiviteter i kommunen, herunder hovedsageligt aktiviteter i Greve Gymnastik og Trampolin. I forbindelse med behandlingen besluttede byrådet, at der skal afsøges mulighed for, at aktiviteterne kan afvikles i kommunale lokaler således, at aftalen ikke fornyes yderligere efter august 2024. I denne sag orienteres udvalget om administrationens afdækning af muligheder for at finde egnede kommunale lokaler til formålet. Indstilling Administrationen indstiller, at det godkendes, at 1. administrationen indgår ny kontrakt gældende fra 1. august 2024 til 31. juli 2025. 2. at der fremmod indgåelse af kontrakt til 1. august 2024 arbejdes med at nedsætte pris for leje af lokaler. Sagsbeskrivelse Med udgangspunkt i byrådets beslutning er det undersøgt, om aktiviteterne kan flyttes til andre kommunale lokaler. Følgende aspekter er blevet undersøgt: Foreningernes tidsforbrug på Greve Gymnasium Aktuel holdstørrelse, redskabsbehov og opbevaringsbehov på Greve Gymnasium Tidsforbrug på alle lignende kommunale lokaler Økonomien i forhold til aftalen med Greve Gymnasium Aftalen med Greve Gymnasium generelt Greve Kommune har siden 2017 lånt Greve Gymnasiums idrætshal og idrætssale. Det fremgår af den indgåede aftale, at Greve Kommune kan låne gymnasiets idrætshal og to idrætssale til brug for idrætsforeninger i kommunen. Foreningerne kan ifølge aftalen booke lokalerne i overensstemmelse med de gældende procedurer for foreningers booking af lokaler og faciliteter i kommunen. Gymnasiet udlåner idrætshallen og de to idrætssale uden for skolens undervisningstider og eksamensperioder. Greve Kommune har ansvaret for, at foreningsbrugerne efterlader lokalerne ryddet og klar til undervisningsbrug samt i samme stand som ved modtagelsen. Hvis lokalerne ikke afleveres i den aftalte stand, vil Greve Gymnasium fakturere Greve Kommune for den tid, som skolens medarbejdere skal bruge på oprydning. Greve Kommune hæfter for effekter og skader på lokalerne, der er opstået under Greve Kommunes brug, herunder f.eks. tyveri fra de udlånte lokaler. Greve Gymnasium afholder udgifter til aftenpedel, nøglesystem og almindelig vedligeholdelse af idrætssale og idrætshal. Greve Gymnasium stiller vederlagsfrit lokalerne til rådighed for Greve Kommune i henhold til folkeoplysningsloven, men Greve Gymnasium refunderes af Greve Kommune for udgifter til opvarmning, el, vand, forbrugsartikler og rengøring i udlånstiden. Refusionen er beregnet til 250.000 kr. årligt for brug af både idrætssale og idrætshal i det nævnte tidsrum. Opgørelse af holdaktiviteten på Greve Gymnasium Det er primært Greve Gymnastik og Trampolin, der har tider på Greve Gymnasium. Greve Gymnastik har oplyst, at foreningen har 20 aktive hold på Greve Gymnasium. Holdene er primært fordelt på børne- og ungdomshold i alderen syv til 16 år. Greve Gymnastik har oplyst, at der i gennemsnit er 45 udøvere på hvert af de hold, de har i hallerne, på alle deres tider. Udover selve aktiviteterne har Greve Gymnastik redskaber og udstyr stående på Greve Gymnasium, primært måtter/gulve samt springudstyr. Efter fysisk gennemgang er der tale om meget udstyr. Greve Gymnastik har også informeret, at foreningen deler den ene hal i to for at kunne have flere hold i gang samtidig. Udover Greve Gymnastik har Greve Fodbold, Greve Strands Badminton og Fit4Kids også benyttet hallerne. Opgørelse af forbruget En opgørelse for skoleåret 2022/2023 viser, at der samlet har været foreningsaktivitet på gymnasiet i 4529 timer. Det svarer til fuld belægning i 83 procent af de timer, som kommunen har til rådighed. Hvis de 17 % overskydende timer omregnes til faktiske timer, svarer det til, at der er ca. tre timer om dagen, der ikke bliver brugt. Dette kan f.eks. være timerne i de yderste perioder. En samlet opgørelse for alle lignende lokaler i Greve Kommune (fra 100 km2 op til 1000 km2) for skoleåret 2022/2023 viser, at der samlet har været foreningsaktivitet i 50479 timer. Det svarer til fuld belægning i 94 procent af de timer, der er til rådighed. Ved en yderligere gennemgang af de enkelte lokaler findes der dog enkelte lokaler, der har en lavere belægningsprocent. På disse lokationer kan det teoretisk være muligt at finde plads til nogle af holdene. Hvis der kigges på de lokationer, hvor det tidsmæssigt kunne være muligt, vurderes den faktisk mulighed uhensigtsmæssigt. Dette skyldes bl.a. lokalernes faktiske størrelse og beskaffenhed samt mulighed for opbevaring af udstyr, der måtte følge med. Den økonomiske aftale Greve Kommune dækker meromkostninger til el, vand, varme og rengøring. Prisen er 250.000 kr. og er et skønnet beløb fra Greve Gymnasium. Udregning af prisen stammer tilbage fra 2021 og svarer til en timepris på 80 kr. for idrætshallen, 40 kr. for pigesalen og 20 kr. for drengesalen. Hvis driftsomkostningerne omregnes med de gældende priser fra 2021 og de kendte timer for skoleåret 2022/2023, fås årlige omkostninger på ca. 200.000 kr. Det kan overvejes, om aftalen med Greve Gymnasium skal indeholde en mere fleksibel eller aconto betalingsordning, der tager højde for det faktiske brug af hallerne fremfor et fast beløb. Opsamling Efter at have gennemgået aktiviteterne på Greve Gymnasium og de samlede aktiviteter på lignende steder i kommunale lokaler er det administrationens vurdering, at der ikke kan findes egnede kommunale lokaler til formålet. Udover at skulle omorganisere selve holdene og timerne skal der også tages hensyn til de materialer, som brugerne har på de respektive steder. Såfremt aftalen med Greve Gymnasium ikke forlænges vil det betyde, at der ikke skabes plads til de nuværende, bruger andre steder og aktivitetsniveauet må således sænkes. Administrationen vil fremmod indgåelse af kontrakt i august 2024 arbejde for at få nedsat prisen for leje af lokaler. Administrationen har også fokus på den endnu ikke færdigbyggede idrætshal hos Karlslunde Idrætsforening, som potentielt kan være en mulighed for at overføre en del af kapaciteten fra Greve Gymnasium, når hallen er færdigbygget. Dette vil sandsynligvis få indflydelse på de kommende kontrakter mellem Greve Gymnasium og Greve Kommune. Lovgrundlag Folkeoplysningslovens § 21, stk. 1, nr. 2 forpligter selvejende institutioner, som tidligere var amtskommunale institutioner, at stille evt. ledig tid vederlagsfrit til rådighed for folkeoplysende foreninger. Dog kan disse selvejende institutioner opkræve kommunen for driftsudgifter - herunder el, vand, varme og rengøring, sådan som Greve Gymnasium gør jf. aftalen Økonomiske konsekvenser Under Kultur og Fritid er der budgetteret med driftsrefusionen på 250.000 kr. årligt til Greve Gymnasium. Refusionen betales over to gange i løbet af et skoleår. Sagens forløb 10-01-2024 Kultur- og Fritidsudvalget 1. Godkendt. 2. Godkendt.", "source_path": "data/greve/raw_dagsordener/Økonomiudvalget_2024-01-24T08:00:00+01:00_c5a91c52-1ce3-4c48-8114-c41f9985749d.json"}
{"document_id": "c5a91c52-1ce3-4c48-8114-c41f9985749d", "committee": "Økonomiudvalget", "meeting_date": "2024-01-24T08:00:00+01:00", "section_type": "html_fragment", "section_title": "Tilpasning af aftale om kommunal boliganvisning i Gersagerparken", "case_number": "23-005072", "agenda_index": 20, "text": "Beslutning Økonomiudvalget anbefaler overfor Byrådet, at Plan- og Tryghedsudvalgets indstilling godkendes. Fremstilling Sagsprocedure Plan- og Tryghedsudvalget, Økonomiudvalget og Byrådet. Resume Greve Kommune har indgået aftale med Greve Boligselskab om 100 % kommunal boliganvisning i Gersagerparken. Baggrunden for aftalen er, at Gersagerparken pr. 1. december 2022 optrådte på regeringens liste over forebyggelsesområder. Den 1. december 2023 er der udkommet en ny liste over forebyggelsesområder. Heraf fremgår, at Gersagerparken ikke længere er på listen over forebyggelsesområder. Denne sag forelægger forslag til en justering af aftalen om kommunal boliganvisning i Gersagerparken. Indstilling Administrationen indstiller, at 1. aftalen om kommunal boliganvisning i Gersagerparken tilpasses, så det fremgår, at Gersagerparken ikke længere er et forebyggelsesområde. 2. aftalen om kommunal boliganvisning i Gersagerparken tilpasses, så statsborgerskab ikke længere er et parameter for at få tilbudt en bolig i Gersagerparken. 3. eventuelle yderligere justeringer til aftalen forelægges i forbindelse med en samlet status på den kommunal boliganvisning til Askerød og Gersagerparken, som forelægges udvalget i foråret 2024. Sagsbeskrivelse På baggrund af drøftelser og dialog mellem Greve Kommune og Greve Boligselskab, godkendte boligorganisationens bestyrelse og kommunalbestyrelsen i juni 2023 en aftale om 100 % kommunal boliganvisning i Gersagerparken. Baggrunden for aftalen er, at Gersagerparken pr. 1. december 2022 blev udpeget som et forebyggelsesområde. Den 1. december 2023 offentliggjorde regeringen de nye lister over udsatte boligområder og forebyggelsesområder. Heraf fremgår, at Gersagerparken ikke længere er et forebyggelsesområde. Begrundelsen er, at beboersammensætningen i Gersagerparken har ændret sig sådan, at andelen af arbejdsløse og andelen af dømte ligger under grænseværdierne for forebyggelsesområder, jf. nedenstående tabel. For at optræde på en liste skal først kriteriet angående andelen af beboere med ikke vestlig baggrund overstige grænseværdierne, og herudover skal mindst to kriterier overstige grænseværdierne. Gersagerparken Antal beboere Udenfor arbejdsmarkedet >30 pct Ikke vestlig baggrund >30 pct Dømte >1,45 Kun grundskole >60 pct Gennemsnits-indkomst i forhold til regionen < 65 pct 2022 2003 30,9 32,8 1,67 52,3 71,4 2023 1990 30,0 32,8 1,25 50,3 71,3 På styringsdialogmøde med Greve Boligselskab den 13. december 2023 har parterne drøftet den nye situation. På baggrund af disse drøftelser anbefaler administrationen, at aftalen om 100 % kommunal boliganvisning i Gersagerparken tilpasses så det fremgår, at boligområdet ikke længere er et forebyggelsesområde, og at statsborgerskab derfor ikke længere kan være et parameter for at få tilbud om en bolig i Gersagerparken. Angående statsborgerskab som parameter Det fremgår af lov om almene boliger, at kommunen ikke må anvise borgere, som ikke har statsborgerskab i et EU-land, et EØS-land eller i Schweiz, til forebyggelsesområder og parallelsamfundsområder. Derfor er dette et kriterie i aftalen om kommunal boliganvisning til Gersagerparken. Når boligområdet ikke længere er et forebyggelsesområde, er der ikke denne begrænsning i lovgivningen, og derfor bliver det regler mod forskelsbehandling, som bliver styrende for, at der ikke må stille krav om statsborgerskab i forbindelse med anvisning om en bolig til Gersagerparken. Lovgrundlag Lov om almene boliger §§ 59 og 61a. Økonomiske konsekvenser Sagen har ingen økonomiske konsekvenser for Greve Kommune. Øvrige forhold Centerchef Tina Malling og chefkonsulent Lisbeth Bybeck Nielsen deltager under punktet. Sagens forløb 16-01-2024 Plan- og Tryghedsudvalget 1.-3. anbefales.", "source_path": "data/greve/raw_dagsordener/Økonomiudvalget_2024-01-24T08:00:00+01:00_c5a91c52-1ce3-4c48-8114-c41f9985749d.json"}
{"document_id": "c5a91c52-1ce3-4c48-8114-c41f9985749d", "committee": "Økonomiudvalget", "meeting_date": "2024-01-24T08:00:00+01:00", "section_type": "html_fragment", "section_title": "Planstrategi 2023, endelig vedtagelse", "case_number": "23-013294", "agenda_index": 21, "text": "Beslutning Økonomiudvalget anbefaler overfor Byrådet, at Plan- og Tryghedsudvalgets indstilling godkendes. Bjarke Abel (A) og Mehmet Zeki Dogru (Ø) undlod. Fremstilling Sagsprocedure Plan- og Tryghedsudvalget, Økonomiudvalget og Byrådet. Resume Sagen beskriver høringssvarene til forslag til Planstrategi 2023 samt administrationens forslag til ændringer. Planstrategien danner grundlag for kommuneplanrevisionen, der sætter rammerne for, hvad Byrådet de kommende år særligt vil fokusere på i forhold til den fysiske udvikling af kommunen. Hvis Byrådet godkender planstrategien, vil administrationen igangsætte forarbejdet til igangsættelse af kommuneplanrevisionen. Indstilling Administrationen indstiller, at Planstrategi 2023 godkendes endeligt med de foreslåede ændringer (jf. bilag 1). Sagsbeskrivelse Byrådet godkendte den 4. september 2023 (pkt. 27) at sende forslag til Planstrategi 2023 (jf. bilag 1) i otte ugers offentlig høring. Planstrategien har været i høring fra den 13. september til og med den 8. november 2023. Der er i høringsperioden kommet otte høringssvar. Høringssvarene fremgår af bilag 2 og administrationens opsummering, kommentering og forslag til ændringer fremgår af bilag 3. Høringssvar og evt. forslag til ændringer Nedenfor fremgår en opsummering af høringssvarene samt administrationens kommentar og eventuelle forslag til ændringer. Greve Seniorråd skriver, at der skal være solcelleanlæg på både offentlige og private tage, samt at der skal være beplantning ved solcelleanlæg på marker, så de ikke skæmmer. Rådet skriver, at mindre brug af bilen kræver, at den kollektive trafik er tilgængelig - også i de områder, hvor der bor få mennesker. Rådet skriver desuden, at seniorboliger skal placeres med adgang til kollektiv trafik og handlemuligheder, samt give mulighed for fællesskaber. Administrationen bemærker hertil, at rådets ønsker overvejende er i overensstemmelse med planstrategien, men at planstrategien og kommuneplanen ikke regulerer omfanget af kollektiv transport (jf. bilag 3, s. 1-3). Grundejerforeningen Greve Strand er tilfredse med, at der i planstrategien står, at byudvikling ikke skal ske for enhver pris. Grundejerforeningen mener, at der de sidste par år er sket for meget byudvikling særligt i Hundige Strandby. Grundejerforeningen mener, at byudviklingen omkring Greve Midtby Center skal genovervejes, da byudvikling her ifølge grundejerforeningen ikke vil flytte kommunen i nogen ønsket retning. Administrationen bemærker hertil, at en udvikling af Greve Midtby først er mulig jf. rækkefølgebestemmelsen i kommuneplanen efter 2028. Yderligere er der på nuværende tidspunkt ikke truffet politisk beslutning om at udvikle Greve Midtby. Grundejerforeningen ønsker yderligere, at der under pejlemærket \"Trygge og sammenhængende lokalplanområder\" nævnes gode cykelstier til kommunens folkeskoler. Administrationen foreslår at imødekomme den tilføjelse med: \" God tilgængelighed for bløde trafikanter gør, at børn, forældre og medarbejdere lettere kan cykle til skole, og ældre i højere grad kan klare daglige gøremål\" (jf. bilag 3, s. 4-5). Gefion Group på vegne af ejeren af matr.nr. 18v Karlslunde By, Karlslunde samt Foreningen Seniorbo Vestergård ønsker, at planstrategien og det efterfølgende plangrundlag - der muliggør opførelse af seniorvenlige boliger i byudviklingsområdet vest for Karlslunde Landsby - fremmest mest muligt. Begge høringssvar pointerer et lokalt behov for senioregnede boliger. Administrationen anerkender, at høringssvarene til dels er i overensstemmelse med fokusområdet i den kommende kommuneplanrevision: \" Undersøge mulighederne for at fremme fremtidens boformer i byudviklingsområderne samt ved større omdannelse i eksisterende bebyggede områder\" (jf. bilag 3, s. 5-6 og 11). I den sammenhæng skal det dog bemærkes, at området (jf. den eksisterende kommuneplans rækkefølgebestemmelse) står til udvikling i anden halvdel af planperioden - dvs. efter 2028. Rækkefølgebestemmelsens formål er at regulere udbygningstakten i kommunen, så udbygningen bl.a. kan følge kapacitets- og infrastrukturbehov. Dette er også årsagen til, at området først står til udvikling i anden halvdel af planperioden, da udviklingen af området skal ses i en større sammenhæng. By og Land Greve bakker op om, at \" byudviklingen skal være langsigtet og trække kommunen såvel som lokalområderne i en bæredygtig retning\". By og Land Greve appellerer til, at enhver proces indledes med at identificere og kortlægge eksisterende værdier, så disse indgår i udviklingen på lige fod med andre parametre. By og Land Greve nævner blandet andet vigtigheden af at bevare de landskabelige værdier ved opsætningen af solceller. Administrationen bemærker hertil, at der allerede i dag i forbindelse med l okalplanarbejde udarbejdes en stedsanalyse, der har til formål at identificere eksisterende værdier. Desuden vil administrationen i forbindelse med kommuneplanrevision \" udstikke principper for karakteren og kvaliteten af omdannelsen og udviklingen af det bebyggede miljø\" (jf. bilag 1, s. 8-10) . Administrationen anerkender behovet for, at det i planstrategien præciseres, at der i forbindelse med planlægning af solenergianlæg i det åbne land kan være behov for at udarbejde en landskabskarakteranalyse. Yderligere foreslår By og Land Greve at sætningen \" De steder i byen vi er forbundet med, og som vi bruger, er oftest også dem vi vil passe på\" (jf. bilag 3, s. 8-10) omformuleres til \" De steder vi passer på, er også de steder, vi bruger og føler os forbundet til - og trygge i\". Administrationen foreslår at imødekomme dette ændringsforslag. Mølbak Landinspektører A/S skriver på vegne af ejeren af matrikel 3e Kildebrønde By, Kildebrønde, at de ønsker mulighed for at udvikle et område, der ligger på kanten af Kildebrønde Landsby langs Kildebrønde Landevej. Administrationen bemærker hertil, at dette ikke er muligt, da området ligger inden for fingerplanens (statslig planlægning) ydre grønne kile (jf. bilag 3, s. 3-4). Yderligere er der kommet høringssvar fra Movia og Vejdirektoratet, der begge nævner forhold, de ønsker indgår i den kommende kommuneplanrevision. Movias ønsker er i langt overvejende grad allerede indarbejdet i den eksisterende kommuneplan (jf. bilag 3, s. 7-8) . Administrationen bemærker, at de noterer sig Vejdirektoratets høringssvar (jf. bilag 3, s. 12). Lovgrundlag Planloven. Økonomiske konsekvenser Planstrategien medfører ikke handlepligt og har derfor som udgangspunkt ikke økonomiske konsekvenser. Planstrategien kan dog indeholde idéer, der potentielt kan have afledte økonomiske konsekvenser, hvis man politisk vælger at handle på dem. Kommunikation Den endelige vedtagelse af planstrategien annonceres på kommunens hjemmeside samt i avisen Sydkysten. Tidsplan Medio februar 2024: Offentlig bekendtgørelse af Planstrategi 2023, hvorefter den kan påklages til Planklagenævnet i fire uger. Sagens forløb 16-01-2024 Plan- og Tryghedsudvalget Anbefales. Udvalget takker for høringssvarene. (A) og (Ø) undlader.", "source_path": "data/greve/raw_dagsordener/Økonomiudvalget_2024-01-24T08:00:00+01:00_c5a91c52-1ce3-4c48-8114-c41f9985749d.json"}
{"document_id": "c5a91c52-1ce3-4c48-8114-c41f9985749d", "committee": "Økonomiudvalget", "meeting_date": "2024-01-24T08:00:00+01:00", "section_type": "html_fragment", "section_title": "Godkendelse af projektansøgning på det børnesociale område", "case_number": "23-013857", "agenda_index": 22, "text": "Beslutning Økonomiudvalget anbefaler overfor Byrådet, at Skole-, Børne- og Ungeudvalgets indstilling godkendes. Fremstilling Sagsprocedure Skole, - Børne og Ungeudvalget, Økonomiudvalget og Byrådet. Resume I denne sag orienteres Skole-, Børne- og Ungeudvalget om, at Greve Kommunes ansøgning om puljemidler til 'Udvikling og modning af en indsats til familieanbringelser af gravide og nye familier' er blevet imødekommet af Social- og Boligstyrelsen. Tilskuddet udgør i projektperioden fra den 01-12-2023 til den 31-12-2026 i alt 4.251.720,00 kr. I denne sag skal udvalget endeligt godkende, at puljemidlerne optages i budgettet, samt at det godkendes, at projektet igangsættes. Skole-, Børne- og Ungeudvalget blev orienteret om ansøgningen på udvalgsmødet den 21. november 2023. Indstilling Administrationen indstiller at; Udvalget godkender at projektet ”udvikling og modning af en indsats til familieanbringelser af gravide og nye familier” igangsættes Der meddeles en indtægts – og udgiftsbevilling til projektet ”Udvikling og modning af en indsats til Familieanbringelser af gravide og nye familier” på i alt 4.251.720,00 kr . fordelt på budget år 2024-2026. Sagsbeskrivelse Skole-, Børne- og Ungeudvalget blev på udvalgsmødet den 21. november 2023 orienteret om, at administrationen har ansøgt om midler fra Puljen \"Udvikling og modning af en indsats til Familieanbringelser af gravide og nye familier\", udmeldt af Social- og Boligstyrelsen. Greve Kommune fik på baggrund af ansøgningen tilsagn om tildeling af 4.251.720,00 kr. fordelt over tre år. Projektet Formålet med indsatsen, der kaldes \"Brug for familien\", er at levere støtte til meget udsatte gravide og spædbarnsfamilier med henblik på at sikre, at indsatsen for barnet sker på et meget tidligt tidspunkt. Formålet understøttes ved en familieanbringelse i henhold til SEL §52, stk. 3, nr. 4, og ligger i forlængelse af intentionerne i Barnets Lov, der træder i kraft pr. 1.1.2024. Indsatsen går ud på at afprøve og implementere nye metoder i arbejdet med udsatte gravide/nye familier. Projektet forankres i Familiehusene i Greve Kommune og er en helhedsorienteret tværfaglig indsats, hvor der samarbejdes med flere fagområder, såsom Sundhedsplejen og Familierådgivningen. Målgruppen Målgruppen i projektet er gravide og spædbørnsfamilier med børn på 0-1 år og eventuelle ældre søskende, hvor mindst en af forældrene vil kunne profitere af en tidlig og intensiv indsats i et døgnophold. Målgruppen er kendetegnet ved forældrenes nedsatte mentaliseringsevne som følge af svære opvækstbetingelser, herunder omsorgssvigt og tidligere anbringelse. Familierne har svære livsbetingelser, såsom neurologiske og/eller kognitive udfordringer, psykisk sårbarhed og et begrænset eller ustabilt netværk. Greve Kommune forventer, at der visiteres cirka 15 familier til indsatsen inden for projektperioden 2024-2026. Indsatsen Indsatsen tager udgangspunkt i familiens levede liv, herunder struktur og forudsigelighed i hverdagen og forældrenes evne til at se og understøtte deres børns behov. Der arbejdes målrettet med at iværksætte en plan for støtte til familiens fremtidige liv. Fokus er på at skabe en god og stabil overgang til livet uden for Familiehusene, så der kan være en bæredygtig plan for familiens fremtidige liv efter opholdet, herunder styrkelse af netværk i form af for eksempel kontakt-/støttepersoner og tilknytning til frivillige organisationer. Under opholdet støttes forældrene i at understøtte deres børns muligheder for at indgå i og bidrage til fællesskaber. Indsatsen ”Brug for Familien” understøtter intentionerne i Børne- og Ungepolitikken, som netop betoner at familien er den vigtigste ressource, og at vi i Greve Kommune arbejder ud fra en tilgang om, at børn og deres forældre hører sammen. Samtidig understøtter denne indsats Børne- og Ungepolitikken for det der vedrører en tidlig, forebyggende indsats i samarbejde med familien og barnets/den unges netværk. Økonomiske konsekvenser Projektet er fra ministerielle puljer og er derfor ikke omfattet af regler om fondsmoms og vil ikke påvirke kommunens serviceramme i projektårene. Da der er tale om et metodeudviklingsprojekt, vil det være muligt at videreføre indsatsen efter projektperiodens udløb, via egenfinansiering inden for den budgetterede ramme. En videreførelse af projektet efter projektperiodens udløb og ophør af eksternt tilførte midler vil ske hvis indsatsen har været en succes. Tidsplan Projektet: ”Brug for familien” gennemføres i perioden 01.01.2024 til 31.12.2026. Sagens forløb 09-01-2024 Skole-, Børne- og Ungeudvalget 1. Godkendt. 2. Godkendt. Afbud: Linda Heegaard", "source_path": "data/greve/raw_dagsordener/Økonomiudvalget_2024-01-24T08:00:00+01:00_c5a91c52-1ce3-4c48-8114-c41f9985749d.json"}
{"document_id": "c5a91c52-1ce3-4c48-8114-c41f9985749d", "committee": "Økonomiudvalget", "meeting_date": "2024-01-24T08:00:00+01:00", "section_type": "html_fragment", "section_title": "Godkendelse af ensartet frokosttakst for vuggestue- og børnehavebørn", "case_number": "23-013356", "agenda_index": 23, "text": "Beslutning Økonomiudvalget anbefaler overfor Byrådet, at Skole-, Børne- og Ungeudvalgets indstilling godkendes. Fremstilling Sagsprocedure Skole-, Børne- og Ungeudvalget, Økonomiudvalget og Byrådet. Resume Administrationen foreslår, at der fastsættes en ensartet frokosttakst for vuggestue- og børnehavebørn, der er gældende for det kommende frokostvalg i kommunens daginstitutioner. Baggrunden er, at det ikke længere giver mening med en skarp opdeling af udgifterne til frokost for henholdsvis vuggestue- og børnehavebørn, når hovedparten af kommunens integrerede institutioner har frokostordning til både vuggestue- og børnehavebørn. Indstilling Administrationen indstiller, at der godkendes en ensartet frokosttakst for vuggestue- og børnehavebørn, som det fremgår af sagen, den ensartede frokosttakst varsles overfor forældrene med tre måneders varsel, med i ikrafttrædelse 1. juni 2024. Sagsbeskrivelse Skole-, Børne- og Ungeudvalget godkendte den 10. oktober 2023 reviderede retningslinjer for fravalg af et sundt frokostmåltid, gældende for det kommende frokostvalg. Retningslinjerne er præciseret så det tydeligt fremgår, at fravalget alene omhandler et sundt frokostmåltid for både vuggestue- og børnehavebørn, og at den særlige frokosttakst, som forældrene skal betale, alene omfatter frokostmåltidet. Af retningslinjerne fremgår det også, at det er de nye kommunale daginstitutionsbestyrelser, som fremadrettet har kompetencen til at fravælge kommunens tilbud om frokostordning, efter dialog med forældrene i institutionen. Dette er i lighed med hovedparten af de selvejende institutioner . Det er en kompetence, de har i følge dagtilbudsloven, når der er tale om enkelt institutioner med egen bestyrelse. Børnehuset Karlslunde Strand, som består af afdelingerne Åsagergård og Strandhuset er de eneste, som skal gennemføre egentlig afstemning om fravalg i henhold til afstemningsreglerne, fastsat i dagtilbudsloven. Baggrunden herfor er, at børnehuset er det, man i lovgivningen kalder en daginstitution med flere enheder. De godkendte retningslinjer for fravalg af frokostordning er vedlagt denne sag til baggrund. Det fremgik også af sagen fra 10. oktober 2023, at administrationen ville vende tilbage med en sag med forslag om, at der fastsættes en ens frokosttakts for vuggestue- og børnehavebørn gældende for det kommende frokostvalg. Baggrunden for forslaget om en ensartet takst er, at der er sket en stor udvikling i antallet af institutioner med frokostordning. Da den fleksible frokostordning blev indført i Greve Kommune i 2010 var det ikke ret mange institutioner, der valgte at få frokost til børnehavebørnene. Det har ændret sig gennem årene, således at langt hovedparten af institutionerne fik frokostordning til både vuggestue- og børnehavebørn ved den seneste afstemning. I langt de fleste integrerede institutioner bliver der derfor lavet frokost til både vuggestue- og børnehavebørn i det samme køkken og af den samme køkkenmedarbejder. Derfor giver det ikke længere mening med en skarp opdeling af udgifterne til frokost for henholdsvis vuggestue- og børnehavebørn. Administrationen har derfor udarbejdet en ny takstberegning for frokostmåltidet på tværs af henholdsvis vuggestue og børnehave og har ved samme lejlighed ensartet ressourcetildelingsmodellen for frokostordning, da der pt. er fastsat en forskellig pris for selve maden, ligesom der tildeles personaletimer efter forskellige modeller til henholdsvis vuggestue- og børnehavebørn. Forudsætningerne, der ligger til grund for den nye ressourcetildelingsmodel for frokostordning og dermed den nye takstberegning, er følgende: Børnetallet i budget 2024. Det antages, at alle de børn, der indmeldes i en daginstitution, har frokostordning. Basistildeling på otte timer ugentlig til 25 institutioner, hvoraf fire institutioner får en tildeling til to køkkener. Dette i lighed med gældende praksis. Tildeling af personaletimer pr. barn på 18 minutter ugentlig Fordeling på 80/20 i forhold til økonoma- og medhjælperløn. Pris for maden pr. måltid er 20 kr. pr. barn pr. dag i 231 dage (ex moms). Ovenstående giver en gennemsnitlig frokosttakst inkl. moms på 854 kr. pr. barn pr. måned i 12 måneder, gældende fra 1. juni 2024. Til sammenligning er frokosttaksen, pr. 1. januar 2024, 1080 kr. pr. måned for vuggestuebørn og 719 kr. pr måned for børnehavebørn i 12 måneder. Med den nye model vil de forventede indtægter fra forældrebetalingen i 2024 være uændret i forhold til den gamle model, ved brug af samme børnetal og antal institutioner. Beregningen af de forventede indtægter er baseret på børnetallet i budget 2024. Angående efterregulering skal det bemærkes, at såfremt institutionerne passer flere eller færre børn, end de har fået budget til, efterreguleres institutionernes budgetter til selve frokostmåltidet i op- eller nedadgående retning i slutningen af året. Budgettet efterreguleres ikke i forhold til tildelingen af personaleressourcer ved årets udgang. Lovgrundlag Dagtilbudslovens § 16 a, 16 b og 32 a. Heraf fremgår det, at kommunen skal tilbyde et sundt frokostmåltid til alle børn i kommunens daginstitutioner. Såfremt det sunde frokostmåltid tilbydes udenfor dagtilbudsydelsen, afholder forældrene udgiften til frokostmåltidet, og der opkræves der en særlig frokosttakst, som i udgangspunktet er 100 procent forældrefinansieret. Kommunen kan beslutte at give et tilskud til nedbringelse af forældrenes betaling. Der gives søskendetilskud, økonomisk fripladstilskud, behandlingsmæssigt fripladstilskud eller socialpædagogisk fripladstilskud til den kommunale frokostordning, såfremt forældrene får tilskud til nedsættelse af egenbetaling til daginstitutionspladsen. Økonomiske konsekvenser Sagen har ingen økonomiske konsekvenser for Greve Kommune, da frokostmåltidet er 100 procent forældrefinansieret. Dog vil eventuelle ændringer i budgetbehov, vedr. søskendetilskud og fripladstilskud osv. indgå i de løbende budgetopfølgninger og demografiberegninger til budgettet. Øvrige konsekvenser Når der foreligger en politisk beslutning om en ny ensartet takst, kan der gennemføres beslutning om fravalg af frokostordning blandt forældrebestyrelser/forældre i februar 2024. Samtidig kan der varsles en takstændringen med tre måneders varsel, så den ensartede frokosttakst kan træde i kraft 1. juni 2024. Kommunikation Når den nye særlige frokosttakst er endelig godkendt, vil der ske en opdatering af takstbladet på Greve Kommunes hjemmeside. Derudover vil den nye frokosttakst indgå i frokost-valgmaterialet til forældrebestyrelser og institutioner. Tidsplan Tidsplan og proces Udvalg Datoer Sag om ensartet frokosttakst for vuggestue- og børnehavebørn Skole-, Børne- og Ungeudvalget 9. januar 2024 Sag om ensartet frokosttakst for vuggestue- og børnehavebørn Økonomiudvalget 24. januar 2024 Sag om ensartet frokosttakst for vuggestue- og børnehavebørn (endelig godkendelse) Byrådet 31. januar 2024 Frokostvalg i institutionerne, med oplysning om ny takst 5. - 16. februar 2024 Varslingsperiode for ny frokosttakst, tre måneder Marts-april-maj 2024 Ikrafttrædelse af ny frokostordning og takst 1. juni 2024 Sagens forløb 09-01-2024 Skole-, Børne- og Ungeudvalget 1. Godkendt. 2. Godkendt. Afbud: Linda Heegaard", "source_path": "data/greve/raw_dagsordener/Økonomiudvalget_2024-01-24T08:00:00+01:00_c5a91c52-1ce3-4c48-8114-c41f9985749d.json"}
{"document_id": "c5a91c52-1ce3-4c48-8114-c41f9985749d", "committee": "Økonomiudvalget", "meeting_date": "2024-01-24T08:00:00+01:00", "section_type": "html_fragment", "section_title": "Projektmidler til udvikling af befordringsordning til borgere med demens", "case_number": "23-013472", "agenda_index": 24, "text": "Beslutning Økonomiudvalget anbefaler overfor Byrådet, at Sundheds- og Omsorgsudvalgets indstilling godkendes. Fremstilling Sagsprocedure Sundheds- og Omsorgsudvalget, Økonomiudvalget og Byrådet. Resume Social- og Boligstyrelsen meddelte den 28. november 2023 Greve Kommune, at ansøgningen til projektet \"Befordringsordning til borgere med demens i et samarbejde med Ældre Sagen Greve\" har fået tilsagn. Projektet tildeles i alt 443.820 kr. fra ansøgningspuljen til brug i 2024, 2025 og 2026. Sundheds- og Omsorgsudvalget orienteres om projektet, og Byrådet skal godkende en indtægtsbevilling og en tillægsbevilling samt godkende, at projektet igangsættes i samarbejde med Ældre Sagen i Greve Kommune. Indstilling Administrationen indstiller, 1) at projektet \"Befordringsordning til borgere med demens i et samarbejde med Ældre Sagen Greve\" godkendes igangsat i januar 2024 2) at der meddeles indtægtsbevilling på i alt 443.820 kr., fordelt med 156.432 kr. i 2024, 167.672 kr. i 2025 og 119.716 kr. i 2026 og en tilsvarende udgiftsbevilling til anvendelse af midlerne til projektet. Sagsbeskrivelse Social- og Boligstyrelsen har den 28. november 2023 meddelt Greve Kommune tilsagn til projektet \"Befordringsordning til borgere med demens i et samarbejde med Ældre Sagen Greve\" (jf. bilag 1). Tilsagnet er givet på baggrund af en projektansøgning, som administrationen har fremsendt den 25. oktober 2023(jf. bilag 2). Baggrund for projektet Demens påvirker hverdagen betydeligt både for de personer, som får demensdiagnosen og for deres pårørende. Mennesker med en demenssygdom udfordres på deres kognitive evner til at orientere sig og finde rundt, og der kan opstå udfordringer med at genkende omgivelser og afstandsbedømme. Derfor kan borgere med demens have problemer med selv at transportere sig eller benytte offentlige transportmidler. For at borgere med demens kan have et aktivt socialt liv, trækkes det ofte store veksler på pårørende, der i mange tilfælde bliver chauffører og ledsagere for deres pårørende med demens. Om projektet Projektet skal udvikle, afprøve og forankre et tilbud om befordring af borgere med demens til fritidsaktiviteter, som fortrinsvis bliver til lokale aktiviteter i Greve Kommune. I projektet skal der udvikles og afprøves en model, hvor borgerne har et klippekort. Med klippekortet har hver borger en række klip, der dækker afholdelse af udgifter til befordring tur/retur til aktiviteten samt evt. entré og forplejning og mulighed for ledsagelse i op til 15 timer om måneden. Administrationen forventer, at hver borger kan råde over ti klip om året, men en del af projektet er, at udvikle befordringsordningen, hvorfor det konkrete antal klip godt kan blive til flere eller færre. Borgeren kan blive ledsaget under selve transporten, og under selve aktiviteten, hvis borgeren er afhængig af ledsagelse for at kunne deltage i en aktivitet. Ledsagelsen vil frivillige besøgsvenner fra Ældre Sagen stå for. De frivillige fra Ældre Sagen bliver støttet løbende i projektet af Greve Kommunes demenskoordinatorer og medarbejdere med særlig viden om demens (demensvejledere) i hjemmeplejen. Støtten vil bestå af opstartsmøder med de frivillige samt løbende supervision og ledsagelse af borgeren under befordring og selve aktiviteten. Målgruppe Målgruppen vurderes at være borgere med demens i et tidligt stadie af sygdommen. Det er vigtigt for projektets bæredygtighed efter projektperioden, at borgerne ikke har brug for hjælp i form af fx personlig pleje eller kræver specialviden indenfor demens, da det vil være frivillige, som skal stå for ledsagelse efter projektperioden. I projektet vurderes der at blive inkluderet cirka 50 borgere, som kan anvende et tilbud om befordring til fritidsaktiviteter. Greve Kommunes vision, Værdighedspolitik og budgetforlig 2024 - 2027 Projektet skal synliggøre tilbud til målgruppen, som er meningsfuldt for dem og giver livskvalitet. Samtidig skal projektet udvikle og afprøve et tilbud, som kan virke som aflastning for pårørende. Derudover skal projektet bygge bro til Greve Kommunes forskellige tilbud, som borgeren skal visiteres til fx dagcenter og visiteret motion. Med afsæt i et tæt samarbejde med Ældre Sagen Greve, vil Greve Kommune som en del af projektet søge at etablere nye veje til at sikre velfærd gennem civilsamfundet og frivillige. Dermed er projektet med til at understøtte Byrådets vision om et aktivt foreningsliv og velfærd i fællesskab og Værdighedspolitikken. Hertil understøtter projektet forligstekst for Budget 2024-27 om Demensområdet, hvor forligsgruppen er enige om, ”Demensindsatsen er vigtig, særligt set i lyset af, at der kommer flere borgere over 80 år. Vi vil se på, hvordan der kan arbejdes tværfagligt, med inddragelse af andre fagområder, pårørende og frivillige foreninger ”. Et økonomisk bæredygtigt tilbud Administrationen vil sikre, at tilbuddet ikke bliver udgiftsdrivende ved at indgå partnerskab med Ældre Sagen Greve. Ældre Sagen Greve bliver en del af projekt- og styregruppe i projektet, så de kommer til at udvikle befordringsordningen sammen med administrationen. Ældre Sagen Greve skal efter projektperioden varetage tovholderopgaven og ledsagelsen af borgerne. Efter projektet vil der forekomme egenfinansiering for borgerne. Administrationen vil foreslå Ældre Sagen Greve søge puljemidler, såfremt det er muligt og hertil kan borgere eventuelt søge kørselsordning herunder flexhandicap. Projektets økonomi Grev Kommune har i alt modtaget 443.820 kr. til projektet, som kan anvendes i perioden fra 1. januar 2024 til og med 30. juni 2026. Midlerne skal dække afholdelse af udgifter til transport, aktiviteter fx entré til Mosede Fort, frikøb af demenskoordinatorer, medarbejdere i hjemmeplejen (demensvejledere), projektledelse og revision. Tilsagn og projektansøgning er vedlagt (jf. bilag 1 og 2). Lovgrundlag Greve Kommunes økonomiske regulativ. Økonomiske konsekvenser Der er ingen egenfinansiering. Lønningerne og øvrige udgifter til at afvikle projektet finansieres af projektmidlerne. Tidsplan Projektet påbegyndes den 1. januar 2024 og afsluttes den 30. juni 2026. Sagens forløb 08-01-2024 Sundheds- og Omsorgsudvalget 1-2 anbefales.", "source_path": "data/greve/raw_dagsordener/Økonomiudvalget_2024-01-24T08:00:00+01:00_c5a91c52-1ce3-4c48-8114-c41f9985749d.json"}
{"document_id": "c5a91c52-1ce3-4c48-8114-c41f9985749d", "committee": "Økonomiudvalget", "meeting_date": "2024-01-24T08:00:00+01:00", "section_type": "html_fragment", "section_title": "Kvalitetsstandard for rehabilitering og hjemmepleje 2024 - godkendelse", "case_number": "23-011668", "agenda_index": 25, "text": "Beslutning Økonomiudvalget anbefaler overfor Byrådet, at Sundheds- og Omsorgsudvalgets indstilling godkendes. Fremstilling Sagsprocedure Sundheds- og Omsorgsudvalget, Økonomiudvalget og Byrådet. Resume Byrådet har på mødet den 11. december 2023 sendt sagen tilbage til behandling i fagudvalg med henblik på, at der foretages forudgående høring af sagen i Handicaprådet. Byrådet skal godkende kvalitetsstandarder for rehabilitering og hjemmepleje gældende for 2024. Kvalitetsstandarderne beskriver den hjælp, som borgerne kan forvente, når de er visiteret til rehabilitering og hjemmepleje. Når kvalitetsstandarderne er godkendt, bliver de offentliggjort, og administrationen vil fra den 1. februar 2024 visitere på baggrund af dem. Derudover handler sagen om, at Ankestyrelsen i forbindelse med gennemgang af kvalitetsstandarden for rehabilitering og hjemmepleje for 2022, har vurderet at Greve Kommune handler i strid med lovgivningen, når Greve Kommune bevilger ydelsen fast vagt efter servicelovens §83. Ankestyrelsen har bedt om en udtalelse fra Greve Kommunes Byråd. Administrationen anbefaler at nedenstående udtalelse godkendes, og at denne fremsendes efter Byrådets godkendelse. Supplerende sagsfremstilling Økonomiudvalget og Byrådet skal på møderne den 24. januar 2024 og den 29. januar 2024 godkende kvalitetsstandard for rehabilitering og hjemmepleje for 2024. I forbindelse med Sundheds- og Omsorgsudvalgets behandling af sagen, har Handicaprådet afgivet høringssvar. I høringssvaret bemærker Handicaprådet, at der fejlagtigt står at Greve Kommune dækker borgernes omkostninger til levering af dagligvarer i den visiterede indkøbsordning. Administrationen har rettet kvalitetsstandarden til, så der nu står, at borgeren selv dækker udgiften til levering af dagligvarer. Rettelsen fremgår af bilag 5, som er den tilrettede udgave af kvalitetsstandard for rehabilitering og hjemmepleje 2024. Formuleringen på side 38 er ændret, så der nu står: ”Borgeren betaler for levering.” Ændringen er fremhævet med gult. Kvalitetsstandarden er dermed tilpasset den praksis, der gælder i indkøbsordningen i Greve Kommune. Indstilling Administrationen indstiller, 1) at tilrettet kvalitetsstandard for rehabilitering og hjemmepleje 2024 godkendes. 2) at udtalelsen og fremsendelsen til Ankestyrelsen på baggrund af tilsynsudtalelsen om fast vagt godkendes. Sagsbeskrivelse Om kvalitetsstandard for rehabilitering og hjemmepleje Kvalitetsstandarden for rehabilitering og hjemmepleje beskriver alle de indsatser, der kan bevilges til borgere, som ikke bor i en plejebolig. Ændringer i serviceniveau i forbindelse med vedtagelse af budget 2024-2027 I forbindelse med vedtagelse af budget 2024-2027 blev det besluttet at reducere tiden i indsatser til at lægge tøj sammen, håndtere GPS og hjælp til tilberedning og servering af hovedmåltider. Alle enkeltindsatser i kvalitetsstandarden indeholder tid, der er udmålt med udgangspunkt i, at de udføres enkeltvis. De indsatser, som administrationen har vurderet, kan reduceres i tid, skyldes at borgere, som er visiteret til disse indsatser, ofte også er visiteret til andre indsatser. Derfor kan der opnås synergieffekter, fordi medarbejderen kan udføre mere end én indsats ad gangen fx varme mad i mikrobølgeovnen imens GPS'en sættes i stik for at blive ladt op. Derfor anvendes den fulde tid, der er til rådighed ikke i den enkelte indsats. Administrationen har indlagt en graduering i besparelsen, så indsatserne ikke fuldt ud reduceres i tid. Det betyder, at der er mulighed for at visitere borgeren den fulde tid i indsatsen, ud fra en konkret og individuel vurdering. Tidsreduktionen fremgår ikke af kvalitetsstandarden, fordi tider ikke fremgår af kvalitetsstandarderne. Derudover er der indført egenbetaling for levering af indkøb via indkøbsordningen. Øvrige ændringer til kvalitetsstandard for rehabilitering og hjemmepleje 2024 Administrationen indstiller en række ændringer på baggrund af erfaringer og henvendelser fra Ankestyrelsen de seneste år: Ankestyrelsen har i en henvendelse til administrationen bemærket, at alle tider og maksimale antal indsatser om dagen eller ugen ikke må fremgå af kvalitetsstandarderne. Tider har indtil nu fremgået af kvalitetsstandarderne, men Byrådet i Greve Kommune har tidligere besluttet, at tider for rengøringsindsatser skal fremgå af kvalitetsstandarderne. Tiderne for rengøringsindsatser forslås nu taget ud jævnfør Ankestyrelsens bemærkning. Derudover indstiller administrationen, at følgende sætning tilføjes til alle indsatser: som udgangspunkt visiteres indsatsen op til x antal gange om dagen/ugen\". På den måde får borgeren en indikation af, i hvilket omfang indsatsen ydes. Administrationen vurderer, at det er med til at understøtte en konstruktiv forventningsafstemning mellem borger og Greve Kommune. Det er tydeliggjort, hvornår administrationen følger op på borgerens indsatser i forhold til, hvor ofte og hvordan (s. 11). Det er præciseret, at borgere, som modtager hjælp til rengøring, skal sørge for at stille rengøringsmidler til rådighed, som er mærket med det blå Astma-Allergimærket. Dette er af hensyn til medarbejdernes arbejdsmiljø (s. 12). Ankestyrelsen har i en tilsynsudtalelse gjort opmærksom på, at Greve Kommune handler i strid med serviceloven ved at bevilge ydelsen fast vagt efter servicelovens §83. Fast vagt ydes til borgere, som har brug for en særlig indsats, fordi de har svære udfordringer med at rumme for megen udefrakommende stimuli fx grundet demens. På baggrund af Ankestyrelsens henvendelse, har administrationen valgt at fjerne ydelsen fra kvalitetsstandarden, som fremgik på side 34. Selvom ydelsen fast vagt ikke fremgår af kvalitetsstandarden, vil borgere med særlige behov fortsat få den hjælp, som de har brug for ud fra en konkret og individuel vurdering. Der er tilføjet en ny indsats under hjælp til rengøring, der hedder teknologisk hjælpemiddel til tømning og aftørring af robotstøvsuger og/eller opfyldning af vaskerobot. Indsatsen kan bevilges som rehabiliterende indsats under §83a i serviceloven eller som varig indsats under §83 i serviceloven. Indsatsen er tilføjet, fordi der har vist sig et behov for at kunne bevilge hjælp til borgere, som kun har behov for støvsugning, men ikke kan vedligeholde en robotstøvsuger (henholdsvis s. 20 og 41). Under indsatsen Kontakt tilskud §95 og Borgerstyret Personlig Assistance vedrørende Opsigelsesfrister for hjælpere er opsigelsesperioden, hvor Greve Kommune dækker hjælperens løn, forlænget fra to til fire uger. På den måde følger Greve Kommune overenskomsten på området (s. 80 og 89). Under indsatsen Kontant tilskud §95 og Borgerstyret Personlig Assistance §96 er følgende tilføjet under information om sagsbehandlingstider: Dog afhænger sagsbehandlingstiden af oplysninger fra 3. part. Sætningen er tilføjet for at give en bedre forventningsafstemning med borger, fordi administrationen ofte oplever lange ventetider på udtalelser fra fx speciallæger, som skal indgå i sagsbehandlingen (s. 81 og 91). Der er derudover foretaget mindre ændringer i form af korrektur af bl.a. slåfejl for at øge læseforståelsen. Kvalitetsstandarden for rehabilitering og hjemmepleje 2024 er vedlagt jf. bilag 1. Udtalelse til Ankestyrelsen om fast vagt Med aftalen om udmøntning af reserven til foranstaltninger på social-, sundheds- og arbejdsmarkedsområdet 2022-2025 indgået i november 2021 er der afsat midler til at styrke borgernes retssikkerhed. Aftalen indeholder en retssikkerhedspakke med en række initiativer. Et af initiativerne er, at Ankestyrelsen har gennemgået en række kommuners kvalitetsstandarder på handicapområdet. Ankestyrelsen gennemgik Greve Kommunes kvalitetsstandarder gældende for 2022, og bad den 10. januar 2023 administrationen om en udtalelse på en række forhold. Administrationen besvarede Ankestyrelsen den 7. februar 2023. Den 30. november 2023 er Ankestyrelsen vendt tilbage til Greve Kommune på baggrund af besvarelsen. Ankestyrelsen bemærker i henvendelsen, at de vurderer, at Greve Kommune handler i strid med lovgivningen, når Greve Kommune bevilger ydelsen fast vagt efter servicelovens §83. Ankestyrelsen beder Byrådet i Greve Kommune om inden to måneder at oplyse, hvad Ankestyrelsen udtalelse giver Byrådet anledning til. Da Byrådet først kan behandle sagen på byrådsmødet i januar 2024, har administrationen anmodet Ankestyrelsen om at besvare henvendelsen, når protokollen fra mødet i byrådet er offentliggjort. Ankestyrelsen har den 21. december 2023 godkendt denne anmodning. Administrationen anbefaler at Byrådet godkender, at administrationen fremsender nedenstående udtalelse til Ankestyrelsen. Ankestyrelsen har i et brev modtaget den 30. november 2023, gjort Greve Kommune opmærksom på, at der handles i strid med serviceloven ved at bevilge ydelsen fast vagt efter servicelovens §83. Ankestyrelsen beder i brevet om, at Greve Kommunes Byråd inden to måneder, oplyser Ankestyrelsen om, hvad udtalelsen giver Byrådet anledning til. Greve Kommune har taget Ankestyrelsens bemærkning om fast vagt til efterretning og genvurderet sagen. Greve Kommune giver Ankestyrelsen ret i deres vurdering, og reviderer derfor kvalitetsstandarden for rehabilitering og hjemmepleje, hvori ydelsen fast vagt under servicelovens §83 indtil nu har fremgået. I kvalitetsstandarden for rehabilitering og hjemmepleje gældende for 2024 er ydelsen fast vagt derfor taget ud, så den ikke længere kan bevilges efter servicelovens §83. Byrådet i Greve Kommune har på deres møde i januar 2024 godkende kvalitetsstandarder for rehabilitering og hjemmepleje gældende for 2024, hvori denne ændring fremgår. Udtalelsen til og henvendelsen fra Ankestyrelsen er vedlagt jf. bilag 2-3. Lovgrundlag Bekendtgørelse om kvalitetsstandarder for hjemmehjælp, rehabiliteringsforløb og træning efter serviceloven om, at kommunalbestyrelsen mindst én gang årligt skal udarbejde en kvalitetsstandard for personlig og praktisk hjælp m.v., rehabiliteringsforløb samt kommunal genoptræning og vedligeholdelsestræning efter lovens §§ 83, 83 a og 86. Økonomiske konsekvenser Kvalitetsstandarderne er udarbejdet med udgangspunkt i budget 2024 - 2027, og dermed udmøntning af effektiviserings- og besparelsesforslagene på budgetområde 5.01: Hjemmeplejen/plejecentre, GPS håndtering - reduktion af tid på 271.000 kr. i 2024 og 360.000. kr. i overslagsårene. Hjemmeplejen, vasketøj, pakning mv. - reduktion af tid på på 41.000 kr. i 2024 og 54.000. kr. i overslagsårene. Hjemmeplejen, hovedmåltid, tilberedning/servering - reduktion af tid med besparelse på 3,08 mio. kr. i 2024 og 4,1 mio. kr. i overslagsårene. Hjemmeplejen, egenbetaling på indkøbsordning - reduktion på 73.000. kr. i alle årene. Samlet besparelse er på 3,46 mio. kr. i 2024 og 4,58 mio. kr. i overslagsårene. Kommunikation Når Byrådet har godkendt kvalitetsstandarden for rehabilitering og hjemmepleje for 2024, bliver de offentliggjort på Greve Kommunes hjemmeside. Tidsplan Kvalitetsstandarderne er gældende fra 1. februar 2024 til og med 31. december 2024. Sagens forløb 13-11-2023 Sundheds- og Omsorgsudvalget Anbefales. Fraværende: Lone Mortensen 27-11-2023 Økonomiudvalget Økonomiudvalget anbefaler overfor Byrådet, at Sundheds- og Omsorgsudvalgets indstilling godkendes. 11-12-2023 Byråd 2022-2025 Byrådet sendte sagen tilbage til behandling i fagudvalg med henblik på, at der foretages forudgående høring af sagen i Handicaprådet. 08-01-2024 Sundheds- og Omsorgsudvalget Anbefales med bemærkning om at teksten s.38 rettes ift. betaling i standarden. Udvalget takker og tager Handicaprådets bemærkninger til efterretning.", "source_path": "data/greve/raw_dagsordener/Økonomiudvalget_2024-01-24T08:00:00+01:00_c5a91c52-1ce3-4c48-8114-c41f9985749d.json"}
{"document_id": "c5a91c52-1ce3-4c48-8114-c41f9985749d", "committee": "Økonomiudvalget", "meeting_date": "2024-01-24T08:00:00+01:00", "section_type": "html_fragment", "section_title": "Kvalitetsstandarder for plejebolig og midlertidige akutpladser 2024 - godkendelse", "case_number": "23-011668", "agenda_index": 26, "text": "Beslutning Økonomiudvalget anbefaler overfor Byrådet, at Sundheds- og Omsorgsudvalgets indstilling godkendes. Fremstilling Sagsprocedure Sundheds- og Omsorgsudvalget, Økonomiudvalget og Byrådet. Resume Byrådet har på mødet den 11. december 2023 sendt sagen tilbage til behandling i fagudvalg med henblik på, at der foretages forudgående høring af sagen i Handicaprådet. Byrådet skal godkende kvalitetsstandard for plejebolig og kvalitetsstandard for midlertidige ophold og akutpladser gældende for 2024 i henhold til lov om social service. Kvalitetsstandarderne beskriver den hjælp, som borgerne kan forvente, når de er visiteret til plejebolig, midlertidigt ophold og akutplads på rehabiliteringscentret Hedebo og Nældebjerg Plejecenter i Greve Kommune. Når kvalitetsstandarderne er godkendt, bliver de offentliggjort, og administrationen vil fra den 1. januar 2024 visiterer på baggrund af dem. Indstilling Administrationen indstiller, 1) at kvalitetsstandard for plejebolig 2024 godkendes. 2) at kvalitetsstandard for midlertidigt ophold og akutplads 2024 godkendes. Sagsbeskrivelse Om kvalitetsstandard for plejebolig Kvalitetsstandarden for plejebolig beskriver alle de indsatser, der kan bevilges til borgere, som bor i en bolig på en af Greve Kommunes plejecentre. Det handler om indsatser indenfor personlig hjælp og pleje, praktisk hjælp i hjemmet, vedligeholdende træning og genoptræning. Ændringer i kvalitetsstandard for plejebolig 2024 I forbindelse med vedtagelse af budget 2024 - 2027 blev det besluttet, at plejecentrene skal overgå fra aktivitetsbaseret budget med enkeltydelser til pakker. Denne ændring har ikke betydning for borgerne, men er en ændring af den måde, hvorpå plejecentrene afregnes på. Om kvalitetsstandard for midlertidigt ophold og akutplads Kvalitetsstandard for midlertidigt ophold og akutplads danner grundlag for det serviceniveau, der bliver ydet til borgere, som er visiteret til et midlertidigt ophold eller en akutplads på rehabiliteringscentret Hedebo eller på vurderingspladser på Nældebjerg Plejecenter. Om rehabiliteringscenter Hedebo Rehabiliteringscenter Hedebo ligger i Greve Landsby. Her kan borgere enten blive visiteret til et akutophold eller en rehabiliteringsplads. Et akutophold er for borgere, der i en kortere periode har behov for øget pleje, omsorg og sygeplejefaglige ydelser, som ikke kan varetages i eget hjem. Formålet med akutpladserne er at forebygge og reducere antallet af uhensigtsmæssige indlæggelser og genindlæggelser, og de er tidsbegrænset til at vare maksimalt ti dage. En rehabiliteringsplads er målrettet borgere med et rehabiliteringspotentiale, men som vurderes ikke at kunne tage ophold i eget hjem. Om vurderingspladser på Nældebjerg Plejecenter Vurderingspladserne er et midlertidigt døgnophold til borgere, som har særlige behov for hjælp og støtte i forbindelse med udadreagerende adfærd fx som følge af en demenssygdom. Borgernes situation gør, at der er et særligt behov for trygge fysiske rammer og de rette personalemæssige kompetencer. Efter en konkret og individuel vurdering kan borgere få bevilget en demensaflastningsplads eller en vurderingsplads efter serviceloven, og der kan derudover ydes indsatser efter sundhedsloven, hvis der er behov. Der er ikke foretaget ændringer i kvalitetsstandarden for midlertidige ophold og akutpladser 2024. Begge kvalitetsstandarder er vedlagt som bilag 1 og 2 til sagen. Lovgrundlag Bekendtgørelse om kvalitetsstandarder og frit valg af leverandør af personlig og praktisk hjælp m.v. § 1 om, at kommunalbestyrelsen mindst én gang årligt skal udarbejde en kvalitetsstandard for personlig og praktisk hjælp m.v. samt kommunal genoptræning og vedligeholdelsestræning efter lovens §§ 83 og 86. Lov om social service. Lov om sundhed. Lov om autorisation, der omhandler sundhedspersoner og sundhedsfaglig virksomhed. Lov om almene boliger. Økonomiske konsekvenser Kvalitetsstandarderne er udarbejdet med udgangspunkt i vedtaget budget for 2024 - 2027. Samlet besparelse er i 2024 på 0,89 mio. kr. og 1,01 mio. kr. i overslagsårene. Ændringen i afregningsmodel for plejecentrene fra aktivitetsbaseret til pakker er en udmøntning af effektiviserings- og besparelsesforslaget: Plejecentre, Administration, fast budget (Tema 1a) på. 75.000 kr. i 2024 og 100.000 kr. i overslagsårene Plejecentre og rehabiliteringscentret Hedebo, husalfe - afskaffes på 135.000. kr. i 2024 og 180.000 kr. i overslagsårene Rehabiliteringscentret Hedebo - justeret aktivitet på 410.000 kr. i 2024 og 370.000 kr. i overslagsårene Hjemmeplejen/plejecentre, GPS håndtering - reduktion af tid på 271.000 kr. i 2024 og 360.000 kr. i overslagsårene. Kommunikation Når byrådet har godkendt kvalitetsstandarderne for plejebolig og midlertidige ophold og akutpladser for 2024, bliver de offentliggjort på Greve Kommunes hjemmeside. Tidsplan Kvalitetsstandarderne er gældende fra 1. januar 2024 til og med 31. december 2024. Sagens forløb 13-11-2023 Sundheds- og Omsorgsudvalget 1-2 anbefales. Fraværende: Lone Mortensen 27-11-2023 Økonomiudvalget Økonomiudvalget anbefaler overfor Byrådet, at Sundheds- og Omsorgsudvalgets indstilling godkendes. 11-12-2023 Byråd 2022-2025 Byrådet sendte sagen tilbage til behandling i fagudvalg med henblik på, at der foretages forudgående høring af sagen i Handicaprådet. 08-01-2024 Sundheds- og Omsorgsudvalget Anbefales. Udvalget takker og tager Handicaprådets bemærkninger til efterretning.", "source_path": "data/greve/raw_dagsordener/Økonomiudvalget_2024-01-24T08:00:00+01:00_c5a91c52-1ce3-4c48-8114-c41f9985749d.json"}
{"document_id": "c5a91c52-1ce3-4c48-8114-c41f9985749d", "committee": "Økonomiudvalget", "meeting_date": "2024-01-24T08:00:00+01:00", "section_type": "html_fragment", "section_title": "Deltagelse i forskningsprojektet Care AI på to plejecentre", "case_number": "23-013472", "agenda_index": 27, "text": "Beslutning Økonomiudvalget anbefaler overfor Byrådet, at Sundheds- og Omsorgsudvalgets indstilling godkendes. Fremstilling Sagsprocedure Sundheds- og Omsorgsudvalget, Økonomiudvalget og Byrådet. Resume Administrationen har sammen med Professionshøjskolen Absalon ansøgt, om at deltage i et internationalt forskningsprojekt kaldet Care AI. Forskningsprojektet skal undersøge mulighederne for at anvende kunstig intelligens på plejecentre. Professionshøjskolen meddelte den 22. november 2023, at de havde modtaget tilsagn til projektet. I forbindelse med forskningsprojektet tildeles Greve Kommune i alt 666.061 kr. over en projektperiode på tre år. Sundheds- og Omsorgsudvalget orienteres om projektet, og Byrådet skal godkende en indtægtsbevilling og en tillægsbevilling samt godkende, at projektet igangsættes. Indstilling Administrationen indstiller, 1) at Greve Kommune indgår i forskningsprojektet Care AI. 2) at der meddeles indtægtsbevilling til budgetområde 5.01 på i alt 666.061 kr., fordelt med 214.092 kr. i 2025, 237.879 kr. i 2026 og 214.092 kr. i 2027 og en tilsvarende udgiftsbevilling til anvendelse af midlerne til projektet. Om projektet Professionshøjskolen Absalon (Absalon) i Roskilde har den 22. november 2023 meddelt administrationen, at der er opnået tilsagn om et forskningsprojekt som to af Greve Kommunes plejecentre (Lokalcenter Møllehøj og Strandcentret) skal være partnere i. Absalon har ansøgt om fondsmidler til et internationalt forskningsprojekt kaldet Care-AI. AI står for Artificial Intelligens (Kunstig intelligens). Forskningsprojektet skal bidrage til at udvikle digitale løsninger, som kan understøtte medarbejderne i at anvende de rigtige kompetencer på det rigtige tidspunkt. Plejecentre har medarbejdere med forskellig faglighed og forskellige kompetencer, herunder også ufaglært arbejdskraft. Viften af mangfoldige kompetencer vil blive sat i spil på nye måder, idet kunstig intelligente løsninger kan identificere både aktuelle og fremtidige plejebehov fx forebygge, at borgernes tilstand forværres. Projektet har til formål at styrke medarbejdernes fulde potentiale til at tage sundhedsfagligt ansvar samt at styrke borgernes trivsel og livskvalitet i samspil med kunstig intelligente løsninger. Ved at indgå som partner i projektet, vil Greve Kommune få: Understøttelse af kompetenceudvikling og selvledelse. Fremtidsperspektiv i forhold til digitalisering i ældreplejen. Implementering af kunstig intelligent løsning, hvor borger og medarbejder er i fokus. Der er fokus på personcentret omsorg, som er en pædagogisk omsorgsmetode, der anvendes på Greve Kommunes plejecentre. Digitale redskaber til at frigøre medarbejderressourcer til at yde pleje og omsorg af højere kvalitet. Greve Kommunes vision og Værdighedspolitik Forskningsprojektet understøtter temaerne kvalitet, tværfaglighed og sammenhæng i plejen i Værdighedspolitikken, fordi kunstig intelligens kan bidrage til at medarbejdernes ressourcer anvendes i bedre overensstemmelse med borgernes behov. Derudover understøtter projektet Byrådets vision om Velfærd i fællesskab , fordi kunstig intelligens bidrager til, at ældreplejen: ”I fællesskab udvikler og disponerer vi, så vi også i fremtiden kan sikre, at de ældre fortsat får den nødvendige hjælp”. Ressourcetræk i driften I forskningsprojektet vil der være et partnerskab mellem Absalon, to-tre danske og to tyske plejecentre samt to tyske universiteter. Absalon har derfor spurgt en række kommuner, om de har ønsket at deltage som partnere i projektet. Administrationen har været i dialog med plejecentrene, og Lokalcenter Møllehøj og Strandcentret plejecenter har ønsket at deltage som partnere i projektet. Greve Kommune skal bidrage med 10-20 medarbejdere, en leder pr. plejecenter og en projektleder fra administrationen. Medarbejderne skal deltage i fem workshops om året i de tre år projektet forløber. Cirka fem ud af den samlede mængde medarbejdere, skal ydermere deltage i interviews, og vil i år to og tre indgå i sparring og dialog med de øvrige partnere og aktører i projektet. Økonomi Greve Kommune forpligtes til at afholde udgifter for i alt 1.024.709 kr. i den treårige projektperiode. 65 procent af de samlede udgifter tilføres fra forskningsprojektet svarende til 666.061 kr. over en treårig periode. 35 procent skal Greve Kommune medfinansiere gennem medarbejdertimer svarende til 358.648 kr. fordelt på de to plejecentre over en treårig periode. Medfinansieringen kan afholdes indenfor de to plejecentres egen økonomiske ramme. Administrationen vurderer, at forskningsprojektet bidrager med vigtig viden til sikring af fremtidens ældrepleje. Derudover giver de digitale løsninger i forskningsprojektet redskaber til at medarbejderressourcer kan anvendes mere effektivt og danne grundlag for højere kvalitet i plejen på plejecentrene. Økonomiske konsekvenser Administrationen får tilført i alt 666.061 kr. kr. til budgetområde 5.01 fra 2025 til 2027. Midlerne tilføres Greve Kommunes budget på baggrund af aflagt regnskab, hvorfor midlerne til aktiviteter i fx 2024 først tilgår i 2025, og det samme gælder for overslagsårene. Midlerne afholder 65 procent af udgifterne til projektet. Derudover bidrager Greve Kommune med i alt 358.648 kr. fra 2024 til 2026 i form af medarbejdertimer svarende til en medfinansiering på 35 procent, som afholdes indenfor de to plejecentres egen økonomiske ramme. I 2024 115.279 kr. svarende til 303 medarbejdertimer. I 2025 128.088 kr. svarende til 337 medarbejdertimer og i 2026 115.279 kr. svarende til 303 medarbejdertimer. Medarbejdertimer inkluderer også ledelse og projektledelse. Tidsplan Projektet er påbegyndt den 1. december 2023 og afsluttes den 30. november 2026. Sagens forløb 08-01-2024 Sundheds- og Omsorgsudvalget 1-2 anbefales.", "source_path": "data/greve/raw_dagsordener/Økonomiudvalget_2024-01-24T08:00:00+01:00_c5a91c52-1ce3-4c48-8114-c41f9985749d.json"}
{"document_id": "c5a91c52-1ce3-4c48-8114-c41f9985749d", "committee": "Økonomiudvalget", "meeting_date": "2024-01-24T08:00:00+01:00", "section_type": "html_fragment", "section_title": "Lukket: Godkendelse af revideret aftaleudkast vedrørende gittermast", "case_number": "22-006746", "agenda_index": 28, "text": "Økonomiudvalget anbefaler overfor Byrådet, at administrationens indstilling godkendes.", "source_path": "data/greve/raw_dagsordener/Økonomiudvalget_2024-01-24T08:00:00+01:00_c5a91c52-1ce3-4c48-8114-c41f9985749d.json"}
{"document_id": "c5a91c52-1ce3-4c48-8114-c41f9985749d", "committee": "Økonomiudvalget", "meeting_date": "2024-01-24T08:00:00+01:00", "section_type": "html_fragment", "section_title": "Orientering vedrørende Hulemosegård", "case_number": "23-013490", "agenda_index": 29, "text": "Beslutning Økonomiudvalget anbefaler overfor Byrådet, at indstillingen tages til efterretning med bemærkning om at administrationen skal afklare om det er muligt at etablere botilbud eventuelt gennem §60 jf. budgetforliget inden de kommende budgetforhandlinger. Fremstilling Sagsprocedure Økonomiudvalget og Byrådet Resume I sagen orienteres om Greve Kommunes ejendom Hulemosegård, som benyttes af Hulemosegård Fonden til lejrskolebrug m.v. Sagen er relevant, da Byrådet i forbindelse med vedtagelsen af budgettet vedtog, at aftalen med Hulemosegård Fonden opsiges. Indstilling Administrationen indstiller, at orienteringen om Hulemosegård tages til efterretning. Sagsbeskrivelse Byrådet vedtog den 2. oktober 2023 budgettet for 2024-2027 (punkt 12). Som en del af budgettet indgik, at Greve Kommunes leje- og driftsaftale med Hulemosegård Fonden skulle opsiges for dermed at opnå en besparelse i form af det tilskud til bygningsdriften vedr. Hulemosegård, som kommunen betaler til Hulemosegård Fonden. Samtidig besluttede Byrådet, at administrationen skulle afsøge mulighederne for at etablere botilbud/opholdssted på Hulemosegård, herunder om dette eventuelt kan ske i samspil med andre kommuner eksempelvis i form af et § 60 selskab. Administrationen har herefter den 25. oktober 2023 opsagt den gældende leje- og driftsaftale vedrørende Ejendommen Hulemosegård således, at aftalen ophører med udgangen af 2025. Det følger af aftalen, at ved Greve Kommunes opsigelse, har Hulemosegård Fonden en forkøbsret til ejendommen til den pris og på de vilkår, der kan opnås ved salg til tredjemand. Administrationen har i forlængelse af opsigelsen af aftalen været i dialog med fonden med henblik på at afklare, om fonden er villige til at frafalde deres forkøbsret i henhold til aftalen. Det kan oplyses, at Hulemosegård Fonden har behandlet dette forhold på et ekstraordinært bestyrelsesmøde den 9. januar 2024 og har besluttet, at de ikke ønsker at udnytte forkøbsretten. På den baggrund vil administrationen arbejde videre i forhold til at afsøge mulighederne for at realisere det politiske ønske om at etablere et botilbud/opholdssted på Hulemosegård. Administrationen vil på et senere tidspunkt vende tilbage med en sag herom. Økonomiske konsekvenser Sagen har ikke nogen økonomiske konsekvenser.", "source_path": "data/greve/raw_dagsordener/Økonomiudvalget_2024-01-24T08:00:00+01:00_c5a91c52-1ce3-4c48-8114-c41f9985749d.json"}
{"document_id": "c5a91c52-1ce3-4c48-8114-c41f9985749d", "committee": "Økonomiudvalget", "meeting_date": "2024-01-24T08:00:00+01:00", "section_type": "html_fragment", "section_title": "Status på aftaler med boligselskaberne om boliger til flygtninge med lovmæssigt krav på tilbud om permanent bolig", "case_number": "21-013827", "agenda_index": 30, "text": "Beslutning Orientering blev taget til efterretning. Fremstilling Sagsprocedure Plan- og Tryghedsudvalget, Økonomiudvalget og Byrådet Resume I foråret 2022 lavede Greve Kommune aftaler med kommunens boligselskaber om at skaffe boliger til de flygtninge i kommunens midlertidige flygtningeboliger, som kommunen ifølge lovgivningen har pligt til at tilbyde en permanent bolig. I sagen fremgår en status på, hvordan det er gået med at realisere aftalerne, og der redegøres for det forudgående politiske sagsforløb, der strakte sig over flere år. Udover at være vigtig for de omfattede flygtninges boligsituation, har aftalerne også betydning for kapacitet og økonomi i kommunens midlertidige flygtningeboliger. Indstilling Administrationen indstiller, at status på aftalerne med boligselskaberne om boliger til flygtninge tages til efterretning. Sagsbeskrivelse Tidligere sagsforløb Byrådet godkendte den 4. april 2022 (punkt 23) aftaler med de tre boligselskaber i kommunen om anvisning af boliger til flygtninge. Aftalen gjaldt de flygtninge, der var kommet til kommunen før den 1. marts 2019, og som derfor havde lovmæssigt krav på at få tilbudt en permanent bolig. Forud for Byrådets godkendelse havde der været et politisk sagsforløb hen over årene 2019-21. Konkret foranlediget af, at de daværende midlertidige flygtningeboliger var placeret på arealer, der ikke var udlagt til boligformål, og som derfor kun var lovlige i kraft af midlertidige og udløbende dispensationer i Planloven. Derudover var der et ønske i Byrådet om at udfase de lejede boligpavilloner og spare huslejen, ligesom Byrådet ønskede at minimere udgifterne til renovering af de tre nedlagte institutioner, der også blev brugt til flygtningeboliger. I marts 2021 besluttede Byrådet, at administrationen skulle gå i dialog med boligselskaberne med henblik på at belyse mulighederne for et samarbejde. Efter dialog og forhandling med boligselskaberne godkendte Byrådet i april 2022 tre separate aftaler – en for hvert boligselskab – om boliger til flygtninge med retskrav på at få tilbudt en permanent bolig. Aftalernes indhold Aftalerne trådte i kraft den 15. maj 2022 og indebærer, at de tre boligselskaber hen over en periode skal anvise en bolig til alle flygtninge i kommunen, som ifølge loven skal tilbydes en permanent bolig. Ved aftalernes indgåelse drejede det sig om 32 boliger. Boligerne blev fordelt mellem de tre boligselskaber efter en fordelingsnøgle svarende til selskabernes relative andel af det samlede antal almene boliger i kommunen. Det gav denne fordeling: Boligselskab Aftalt antal KAB/ Sydbo 9 VA/BO-VEST 4 Greve Boligselskab 19 I alt 32 I aftalerne indgår både noget fælles indhold for alle tre boligselskaber og noget individuelt aftalt indhold med hver af de tre selskaber. Fælles indhold Boligerne forsøges anvist geografisk spredt i kommunen, så vidt det er muligt Greve Kommune garanterer økonomisk for eventuel tomgangsleje og eventuelle fraflytterregninger efter samme regler, der gælder for den øvrige boligsociale anvisning Greve Kommune udpeger én fast kontaktperson for boligselskaberne vedrørende personrelaterede forhold om beboerne (flygtningene) Aftalerne er midlertidige, og de udløber, når der er boliganvist flygtninge i det antal boliger, der er aftalt med det pågældende boligselskab. Individuelt indhold KAB/ Sydbo : Opfylder sin kvote ved at tilbyde permanent bolig til de 9 flygtningehusstande, der i forvejen bor i en ungdomsbolig i en af selskabets boligafdelinger. VA/BO-VEST: Askerød undtages fra aftalen, der derfor kun gælder boliger i afdeling Grønningen ( Nødde -, Aspe- og Løngården). Greve Boligselskab: Tilbyder generelt kommunen hver fjerde ledige bolig udover den på daværende tidspunkt gældende aftale om at tilbyde kommunen hver tiende ledige bolig. Gersagerparken og Hegnsgården indgår kun undtagelsesvis, og i givet fald forpligter kommunen sig til at anvise boligen til en selvforsørgende flygtning med fast tilknytning til arbejdsmarkedet. Status på aftalerne Der er nu gået cirka 11⁄2 år siden aftalerne med boligselskaberne trådte i kraft. I løbet af perioden har otte af de 32 flygtningehusstande fundet bolig på egen hånd, sådan at det antal boliger, boligselskaberne skal tilbyde, er reduceret til 24 boliger. Pr. december 2023 har 22 af de 24 flygtningehusstande fået en permanent bolig i kraft af aftalerne. Der mangler således kun to boliger, og det er til to husstande, der bor i ungdomsbolig i en boligafdeling i KAB/ Sydbo , og som derfor først skal have tilbud om en permanent bolig, når de skal flytte fra ungdomsboligen efter endt uddannelse. Det tilbud skal de ifølge aftalen have fra KAB/ Sydbo , medmindre de selv har fundet en bolig forinden. VA/BO-VEST og Greve Boligselskab har leveret det aftalte antal boliger, og er dermed frigjort fra aftalen. At aftalerne med boligselskaberne er så godt som opfyldt på blot 11⁄2 år, er efter administrationens opfattelse en succes, og samarbejdet med boligselskaberne har fungeret upåklageligt. Lovhjemmel Efter Integrationsloven §12 skal kommunen anvise et midlertidigt opholdssted til en flygtning, som Udlændingestyrelsen visiterer til kommunen. Indtil den 1. marts 2019 var kommunerne imidlertid forpligtet til at anvise visiterede flygtninge en permanent bolig, når det var muligt - og indtil det var muligt, skulle kommunen anvise et midlertidigt opholdssted. Økonomiske konsekvenser Sagen har ingen økonomiske konsekvenser for Greve Kommune. Som nævnt indebærer aftalerne med boligselskaberne dog, at kommunen garanterer økonomisk for eventuel tomgangsleje og for eventuelle fraflytterregninger. Derfor kan aftalerne med boligselskaberne på et senere tidspunkt potentielt medføre udgifter hertil. Yderligere forhold Administrationen kan supplerende oplyse, at der – når der ses bort fra flygtningene fra Ukraine – er fem flygtninge tilbage i kommunens midlertidige flygtningeboliger, som er kommet efter den 1. marts 2019, og som derfor ikke har krav på at få tilbudt en permanent bolig. Alle fem er enlige. I perioden siden 1. marts 2019 er der – stadig uden at medtælle ukrainerne - modtaget 15 flygtningehusstande (ti enlige og fem par eller familier), så ti husstande er af egen drift selv flyttet ud af de midlertidige boliger. Sagens forløb 16-01-2024 Plan- og Tryghedsudvalget Taget til efterretning. Udvalget ønsker, at administrationen fremlægger en sag, der belyser, hvilke muligheder der er for lignende aftaler om boliger til flygtninge fra Ukraine.", "source_path": "data/greve/raw_dagsordener/Økonomiudvalget_2024-01-24T08:00:00+01:00_c5a91c52-1ce3-4c48-8114-c41f9985749d.json"}
{"document_id": "c5a91c52-1ce3-4c48-8114-c41f9985749d", "committee": "Økonomiudvalget", "meeting_date": "2024-01-24T08:00:00+01:00", "section_type": "html_fragment", "section_title": "Huskeliste og orientering fra administrationen", "case_number": "21-013713", "agenda_index": 31, "text": "Beslutning Orienteringen blev taget til efterretning, med bemærkning om at administrationen vender tilbage med yderligere orientering om status på vakancer og ledelsesrammer. Fremstilling Sagsprocedure Økonomiudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil den blive vedlagt som bilag. Indstilling Administrationen indstiller, at eventuelle orienteringer tages til efterretning Sagsbeskrivelse Administrationen orienterer om følgende: - Orientering vedrørende opførsel af nyt plejehjem i Tune. - Direktionen har gennemført en mindre organisationstilpasning. - Status på vakancer.", "source_path": "data/greve/raw_dagsordener/Økonomiudvalget_2024-01-24T08:00:00+01:00_c5a91c52-1ce3-4c48-8114-c41f9985749d.json"}
{"document_id": "c5a91c52-1ce3-4c48-8114-c41f9985749d", "committee": "Økonomiudvalget", "meeting_date": "2024-01-24T08:00:00+01:00", "section_type": "html_fragment", "section_title": "Orientering fra borgmesteren/gensidig orientering", "case_number": "21-014440", "agenda_index": 32, "text": "Beslutning Orienteringen blev taget til efterretning. Fremstilling Sagsprocedure Økonomiudvalget. Resume Borgmesteren og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning. Sagsbeskrivelse Borgmesteren orienterer om:", "source_path": "data/greve/raw_dagsordener/Økonomiudvalget_2024-01-24T08:00:00+01:00_c5a91c52-1ce3-4c48-8114-c41f9985749d.json"}
{"document_id": "c5a91c52-1ce3-4c48-8114-c41f9985749d", "committee": "Økonomiudvalget", "meeting_date": "2024-01-24T08:00:00+01:00", "section_type": "html_fragment", "section_title": "Underskriftsark", "case_number": "21-014501", "agenda_index": 33, "text": "Fremstilling Sagsprocedure Økonomiudvalget. Resume Elektronisk underskriftsblad.", "source_path": "data/greve/raw_dagsordener/Økonomiudvalget_2024-01-24T08:00:00+01:00_c5a91c52-1ce3-4c48-8114-c41f9985749d.json"}
