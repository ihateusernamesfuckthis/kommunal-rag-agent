{"document_id": "d8cde52d-1c93-4728-98d3-2b521ac8ea73", "committee": "Plan- og Tryghedsudvalget", "meeting_date": "2023-11-14T16:00:00+01:00", "section_type": "html_fragment", "section_title": "Godkendelse af dagsorden", "case_number": "22-003654", "agenda_index": 0, "text": "Beslutning Dagsordenen blev godkendt med følgende ændringer i rækkefølgen: Efter pkt. 4 blev pkt. 6, 11, 12 og pkt. 13 behandlet, herefter tilbage til pkt. 5, pkt. 8 og den øvrig rækkefølge. Fremstilling Sagsprocedure Plan- og Tryghedsudvalget. Resume Godkendelse af dagsorden for mødet den 14. november 2023. Indstilling Administrationen indstiller at dagsordenen godkendes", "source_path": "data/greve/raw_dagsordener/Plan- og Tryghedsudvalget_2023-11-14T16:00:00+01:00_d8cde52d-1c93-4728-98d3-2b521ac8ea73.json"}
{"document_id": "d8cde52d-1c93-4728-98d3-2b521ac8ea73", "committee": "Plan- og Tryghedsudvalget", "meeting_date": "2023-11-14T16:00:00+01:00", "section_type": "html_fragment", "section_title": "Temamøde om Støjrådets forslag til Støjhandlingsplan", "case_number": "23-011251", "agenda_index": 1, "text": "Beslutning Temamødet blev holdt. Fremstilling Sagsprocedure Plan- og Tryghedsudvalget. Resume Der holdes temamøde om Greve Kommunes Støjråds forslag til Støjhandlingsplan. Indstilling Der skal ikke træffes beslutningen på temamødet, som bruges til orientering og dialog. Sagsbeskrivelse Byrådet besluttede den 21. juni 2021 (pkt. 37) at etablere Greve Kommunes Støjråd. Rådet fik til opgave at fremkomme med forslag til støjhandlingsplan. Støjrådet har over ti møder kortlagt trafikstøjen og undersøgt, hvad der kan gøres for at nedbringe støj fra Køge Bugt motorvejen og fra de større kommunale veje. Støjrådet har på det sidste møde den 12. oktober 2023 vedtaget et forslag til støjhandlingsplan, som forelægges Plan- og Tryghedsudvalget på temamødet. Støjrådets medlemmer er invitereret, da det er Støjrådet, der formelt overdrager forslaget til Plan- og Tryghedsudvalget. Støjrådets formand Torben Hoffmann (V) indleder temamødet, hvorefter projektlederen præsenterer indholdet af Støjrådets forslag til støjhandlingsplan. Endelig vil en eller flere af Støjrådets medlemmer fortælle om processen set fra deres perspektiv. Derefter vil der være tid til dialog mellem Støjrådet og Plan- og Tryghedsudvalget. Øvrige forhold På mødet er medlemmer i Greve Kommunes Støjråd inviteret samt projektleder fra administrationen Svend Otto Ott.", "source_path": "data/greve/raw_dagsordener/Plan- og Tryghedsudvalget_2023-11-14T16:00:00+01:00_d8cde52d-1c93-4728-98d3-2b521ac8ea73.json"}
{"document_id": "d8cde52d-1c93-4728-98d3-2b521ac8ea73", "committee": "Plan- og Tryghedsudvalget", "meeting_date": "2023-11-14T16:00:00+01:00", "section_type": "html_fragment", "section_title": "Dialogmøde med almene boligorganisationer", "case_number": "23-011643", "agenda_index": 2, "text": "Beslutning Dialogmødet blev holdt. Fremstilling Sagsprocedure Plan- og Tryghedsudvalget Resume Der holdes dialogmøde med repræsentanter fra de almene boligorganisationer i kommunen. På mødet præsenterer administrationen forslag til en rammeaftale for strategisk udlejning og samarbejde. Indstilling Der skal ikke træffes beslutning på dialogmødet. Sagsbeskrivelse På mødet vil administrationen kort præsentere forslag til en rammeaftale for strategisk udlejning og samarbejde, herunder det data, som ligger til grund for de foreslåede elementer i aftalen. Foruden dialogen om rammeaftalen, er formålet med mødet at angive en retning for administrationens videre arbejde med udarbejdelse af en rammeaftale, der kan forelægges til politisk behandling. Økonomiske konsekvenser Ingen økonomiske konsekvenser. Øvrige forhold Eksterne deltagere på mødet: Greve Boligselskab: organisationsbestyrelsesformand Kim Kjellman og direktør Brian Hemmingsen. Sydkystens boligselskab: organisationsbestyrelsesformand Sophus Vørsing, kundechef (KAB) Per Madsen og chefkonsulent (KAB) Finn Larsen. BO VEST: Forretningsfører Mads Reddersen Gauguin og udlejningschef Tina Jepsen.", "source_path": "data/greve/raw_dagsordener/Plan- og Tryghedsudvalget_2023-11-14T16:00:00+01:00_d8cde52d-1c93-4728-98d3-2b521ac8ea73.json"}
{"document_id": "d8cde52d-1c93-4728-98d3-2b521ac8ea73", "committee": "Plan- og Tryghedsudvalget", "meeting_date": "2023-11-14T16:00:00+01:00", "section_type": "html_fragment", "section_title": "Proces for rammeaftale om strategisk udlejning af almene boliger", "case_number": "23-011643", "agenda_index": 3, "text": "Beslutning Godkendt, idet ungdomsboliger tages ud af aftalen og ikke ønskes ommærket den kommunale anvisning i den grønne kategori sættes ned til 16,8 % Godkendt Mehmet Zeki Dogru (Ø) undlod Fremstilling Sagsprocedure Plan- og Tryghedsudvalget. Resume Der blev holdt fællesmøde med boligorganisationerne den 19. september 2023. På mødet drøftede parterne mulighederne for at indgå en rammeaftale om strategisk udlejning af almene boliger. Herunder behov for at forlænge de nugældende aftaler om fleksibel udlejning. Denne sag orienterer om processen for arbejdet med rammeaftalen og indstiller til forlængelse af de nugældende aftaler om fleksibel udlejning. Indstilling Administrationen indstiller, at 1. de foreslåede elementer til en rammeaftale om strategisk udlejning godkendes 2. de nugældende aftaler om fleksibel udlejning forlænges med et år til udgangen af 202 4. Sagsbeskrivelse Ved at indgå en rammeaftale om strategisk udlejning, skabes der grundlag for, at der kan etableres et databaseret fælles fodslag i udlejningen af almene boliger på tværs af de almene boligområder i Greve Kommune. Formålet er at opnå en balanceret beboersammensætning i alle boligafdelinger i kommunen. Herunder at sikre, at udlejning og kommunal boliganvisning sker med hensyntagen til beboersammensætningen i det enkelte boligområde. Boligorganisationerne og kommunen ønsker at indgå en aftale, som sætter en databaseret ramme om udlejning efter almindelig venteliste, fleksible kriterier og kommunal anvisning. På baggrund af dialogmøde den 14. november 2023 mellem Plan- og Tryghedsudvalget og repræsentanter fra boligorganisationerne, anbefaler administrationen, at udvalget drøfter de på dialogmødet foreslåede elementer til en rammeaftale, med henblik på at give administrationen retning i det videre arbejde med rammeaftalen. Udkast til rammeaftalen er vedlagt i bilag 1. I bilag 2 er vedlagt et dataark udarbejdet i et samarbejde mellem Boligorganisationernes Landsorganisation, KL, Landsbyggefonden og Social- og Boligstyrelsen. Arket indeholder de data, som ligger til grund for datastyringen i rammeaftalen. Arket viser data over alle almene boligafdelinger i kommunen i forhold til parallelsamfundskriterierne. Det er tænkt som et værktøj til kommunernes anvisning af boliger til hjemløse i forbindelse med hjemløsereformen, men kan også anvendes til en databaseret udlejningspraksis, jævnfør den forelagte rammeaftale. Forlængelse af aftaler om fleksibel udlejning De nugældende aftaler om fleksibel udlejning udløber med udgangen af 2023. Administrationen anbefaler, at aftalerne forlænges, indtil en ny rammeaftale er indgået og træder i stedet for, dog ikke længere end til udgangen af 2024. Lovgrundlag Lov om almene boliger. Økonomiske konsekvenser Denne sag har ikke i sig selv økonomiske konsekvenser for Greve Kommune. Tidsplan Det forventes, at forslag til en rammeaftale kan forelægges til politisk behandling i foråret 2024, med henblik på ikrafttræden medio 2024. Aftalen skal behandles politisk både i boligorganisationerne og i kommunen.", "source_path": "data/greve/raw_dagsordener/Plan- og Tryghedsudvalget_2023-11-14T16:00:00+01:00_d8cde52d-1c93-4728-98d3-2b521ac8ea73.json"}
{"document_id": "d8cde52d-1c93-4728-98d3-2b521ac8ea73", "committee": "Plan- og Tryghedsudvalget", "meeting_date": "2023-11-14T16:00:00+01:00", "section_type": "html_fragment", "section_title": "Støjhandlingsplan, Greve Kommunes Støjråd - forslag", "case_number": "23-011251", "agenda_index": 4, "text": "Beslutning 1-3. anbefales 4a) anbefales Udvalget ønsker desuden, at medlemmerne af støjrådet får tilbagemeldinger om status på støjhandleplanen. Fremstilling Sagsprocedure Plan- og Tryghedsudvalget, Økonomiudvalget, Byrådet. Resume Greve Kommunes Støjråd har fremsendt forslag til støjhandlingsplan (jf. bilag 1). Forslaget indeholder en række initiativer, der kan mindske støjbelastningen fra trafik i Greve Kommune. Indstilling Administrationen indstiller: at forslaget til støjhandlingsplan godkendes (jf. bilag 1) at Støjrådet nedlægges at administrationen indleder dialog med Vejdirektoratet, som anbefalet under støjhandlingsplanens trin 1 at det besluttes om: A) Greve Kommune melder sig ind i Silent City for ca. 50.000 kr. om året, som anbefalet under støjhandlingsplanens trin 1. Beløbet finansieres af overskud på støjrådets budget til vederlag i 2023 og 2024 og indarbejdes som en teknisk rettelse i budgetlægningen for 2025 og frem. Eller B) Greve Kommune ikke melder sig ind i Silent City. Overskud på støjrådets budget til vederlag i 2023 lægges i kassen og mindreforbruget for 2024 indgår i budgetopfølgning i 2024. Sagsbeskrivelse Historik Byrådet besluttede 21. juni 2021 (pkt. 37) at etablere Greve Kommunes Støjråd. Rådet fik til opgave at fremkomme med et forslag til en støjhandlingsplan (jf. bilag 1). Støjrådet har hen over ti møder kortlagt trafikstøjen og undersøgt, hvad der kan gøres for at nedbringe støjen fra Køge Bugt Motorvejen og fra de større kommunale veje. Støjrådet har på sit sidste møde den 12. oktober 2023 vedtaget et forslag til støjhandlingsplan (jf. bilag 1), som forelægges Plan- og Tryghedsudvalget. Støjrådets anbefalinger Støjrådets forslag er baseret på følgende virkemidler i prioriteret rækkefølge: Nedsættelse af hastigheden på motorvejen til 90 km/t Nedsættelse af hastigheden på de kommunale veje til maks. 50 km/t Støjvolde, hvor det er muligt af forhøje eksisterende volde eller bygge nye Drænasfalt på den sydlige del af motorvejen Støjskærme, hvor de øvrige virkemidler ikke er tilstrækkelige til at opnå en mærkbar reduktion af trafikstøjen Dæmp støjen indendørs og lav støjdæmpede ”opholdskroge” udendørs, hvor andre virkemidler ikke er mulige. Støjrådets forslag viser, at en kombination af støjhandlingsplanens virkemidler kan give en større effekt med lavere omkostninger end et scenarie, hvor hastigheden fastholdes på 110 km/t, og hvor støjskærme er det eneste virkemiddel. Det kræver, at støjhandlingsplanen realiseres i sin helhed. Støjrådet har opstillet en ”startpakke”, hvor hastighedsnedsættelser og forhøjelse af de eksisterende støjvolde realiseres først. Startpakken vil med relativt små investeringer have en mærkbar effekt øst for motorvejen ved Karlslunde og Langagergård. For de øvrige områder langs motorvejen skal startpakken suppleres med de øvrige virkemidler for at give en mærkbar effekt. Realiseringen af støjhandlingsplanen vil desuden kræve statslige investeringer i drænasfalt og støjskærme, som bl.a. udmøntes i den lovpligtige støjhandlingsplan for statens veje. Vejdirektoratet er p.t. ved at revidere støjhandlingsplanen for statens veje og forventes at sende et forslag i høring i foråret 2024. Derfor foreslår Støjrådet, at der hurtigst muligt indledes en dialog med Vejdirektoratet om støjdæmpende tiltag langs motorvejen, fx ved at borgmesteren kontakter transportministeren og indbyder til et samarbejde. Administrationen har indstillet Støjrådets anbefaling om, at dialogen med Vejdirektoratet indledes allerede nu. For at styrke kommunens position ift. dialogen med Vejdirektoratet foreslår Støjrådet, at kommunen melder sig ind i Silent City, der er en del af Gate21, som arbejder for at reducere trafikstøjen. Her er de øvrige kommuner langs Køge Bugt Motorvejen også repræsenteret. Administrationen har indstillet, at der tages stilling til, om Greve Kommune skal melde sig ind i Silent City nu. Lovgrundlag Greve Kommune er ikke blandt de 14 hovedstadskommuner, som er omfattet af ”Bekendtgørelse nr. 2092 af 18/11/2021 om kortlægning af ekstern støj og udarbejdelse af støjhandlingsplaner” og er derfor ikke forpligtet til at lave en støjhandlingsplan. På baggrund af en screening af mulige miljøeffekter og høring af de berørte myndigheder, har administrationen afgjort, at støjhandlingsplanen ikke skal miljøvurderes efter miljøvurderingsloven. Afgørelsen er offentliggjort på kommunens hjemmeside. Økonomiske konsekvenser Anlægsomkostninger til realisering af støjhandlingsplanen vil primært omfatte statslige investeringer i støjskærme og drænasfalt på motorvejen. For Greve Kommune vil hovedopgaven være at sikre rammerne for, at der kan etableres støjvolde. På Greve Kommunes anlægsbudget 2024-2027 er der afsat 0,25 mio.kr i 2024 og 0,5 mio.kr. om året de følgende år til fysiske tiltag, der kan bidrage til reduktion af trafikstøj i kommunen. Desuden er der afsat et halvt årsværk i 2024 til opfølgning på Støjhandleplanen. Udover anlægsinvesteringer, foreslår Støjrådet, at der etableres en kommunal pulje, der kan give tilskud til støjdæmpende foranstaltninger på egen grund eller i lokalområdet. Hvis der skal arbejdes videre med denne ide, kan det indgå som et udvidelsesforslag i budgetforhandlingerne for 2025-2028 Medlemskab af Silent City koster 50 t. kr. om året og skal som minimum vare i to år. Der er pt. et overskud på ca. 120.000 kr. i 2023 og i 2024, fra budget til vederlag. Det skyldes, at vederlaget i 2022 blev udbetalt fra en central konto og mindreforbruget på støjrådets budget i 2022 blev overført til 2023. Samtidig er der afsat budget til vederlag i 2024, som ikke bliver brugt, hvis Støjrådet nedlægges. Øvrige konsekvenser Realiseringen af forslag til støjhandlingsplan i sin helhed kan reducere antallet af støjbelastede boliger med godt 2.500, svarende til 45% af de boliger i kommunen, der i dag er støjbelastede. Støj fra S-tog og banen København-Ringsted Baseret på hidtidigere kortlægninger er der mindre end 20 boliger langs S-banen, der er belastet over grænseværdien på 64 dB. Langs banen København-Ringsted er vurderingen, at der vil være i størrelsesordenen 15 støjbelastede boliger langs banen København-Ringsted, når kapaciteten bliver fuldt udnyttet. På den baggrund har Støjrådet fravalgt at komme med forslag til nedbringelse af støjen fra S-tog og banen København-Ringsted. Kommunikation Administrationen sikrer ekstern kommunikation af beslutningen. Desuden vil administrationen opdatere kommunens hjemmeside om støj, så de besluttede initiativer til bekæmpelsen kommer i fokus, og relevant materiale fra Støjrådets arbejde bliver tilgængeligt for borgere og andre interesserede. Støjrådet har besluttet at trykke forslaget til Støjhandlingsplan som hæfte i første omgang i 50 eksemplarer. Tidsplan Støjrådet har afsluttet sit arbejde med vedtagelsen af forslaget til Støjhandlingsplan på deres sidste møde den 12. oktober 2023.", "source_path": "data/greve/raw_dagsordener/Plan- og Tryghedsudvalget_2023-11-14T16:00:00+01:00_d8cde52d-1c93-4728-98d3-2b521ac8ea73.json"}
{"document_id": "d8cde52d-1c93-4728-98d3-2b521ac8ea73", "committee": "Plan- og Tryghedsudvalget", "meeting_date": "2023-11-14T16:00:00+01:00", "section_type": "html_fragment", "section_title": "Udbud af danskuddannelse til voksne udlændinge i Greve Kommune sammen med Solrød Kommune", "case_number": "23-012073", "agenda_index": 5, "text": "Beslutning Anbefales. Fremstilling Sagsprocedure Plan- og Tryghedsudvalget, Økonomiudvalget og Byrådet Resume Greve Kommune har siden 2018 haft kontrakt med sprogskolen UC Plus omkring danskuddannelse til voksne udlændinge, i samarbejde med Solrød Kommune. Kontrakten udløber den 1. oktober 2024, og området skal derfor genudbydes. Indstilling Administrationen indstiller, at udvalget godkender, at Greve Kommune indgår samarbejde med Solrød Kommune om udbud af danskuddannelse til voksne udlændinge, og godkender det udarbejdede udbudsmateriale. Sagsbeskrivelse Greve Kommune er ifølge lovgivningen forpligtet til at tilbyde danskuddannelse til voksne udlændinge, som er bosiddende i kommunen. Danskuddannelse skal bidrage til den overordnede målsætning for integrationsarbejdet i Greve Kommune og støtte borgerne i at tilegne sig det danske sprog, for derved at komme i beskæftigelse og blive i stand til at forsørge sig selv. Siden 2018 har Greve Kommune haft kontrakt med sprogskolen UC Plus om levering af danskuddannelsen. Kontrakten udløber den 1. oktober 2024. Da danskuddannelserne blev udbudt sidste gang, opnåede Greve Kommune en betydelig besparelse på priserne. Det er ikke forventningen, at det er muligt at opnå store besparelser denne gang, da området allerede har været udbudt. Samarbejde med Solrød Kommune I forbindelse med seneste udbud, gik Greve og Solrød Kommune sammen, for at opnå et større kursistgrundlag. Administrationen foreslår, at opgaven igen udbydes i samarbejde med Solrød Kommune. Greve Kommune vil være ansvarlig for gennemførelsen af udbuddet. I kontraktperioden er Greve og Solrød Kommune individuelle driftsansvarlige kommuner. Undervisningslokalerne må maksimalt ligge 30 minutter med offentlig transport fra henholdsvis Hundige, Greve eller Solrød station. Det er derfor muligt, at kursister fra både Greve og Solrød Kommune skal pendle ud af kommunen. Antallet af borgere, som er berettiget til danskuddannelse, har været faldende det seneste år, hvis flygtninge fra Ukraine fraregnes. Det er derfor administrationens vurdering, at det fortsat vil være en fordel at samarbejde med en anden kommune, for derved at øge antallet af uddannelsesforløb, som udbuddet vil omfatte. Den 1. september 2023 var i alt 186 kursister tilmeldt danskuddannelse på UC Plus. Heraf var 139 kursister fra Greve Kommune og 37 kursister fra Solrød Kommune. Udbudsmateriale Udbudsmaterialet er en fortsættelse af den velfungerende model, som Greve Kommune har anvendt siden sidste udbud. I beskrivelsen af tildelingskriterierne har Greve og Solrød Kommune i samarbejde vurderet, hvordan den bedste effekt af danskuddannelsen opnås. Dette er blandt andet sket med udgangspunkt i de erfaringer, som de to kommuner har opnået fra nuværende aftaler. Tildelingskriteriet for udbuddet er ”Bedste forhold mellem pris og kvalitet”, hvor pris vægtes 40% og kvalitet vægtes 60%. Det er administrationens vurdering, at kursisternes gennemførelsestid af danskuddannelserne og karaktergennemsnit afhænger af kvaliteten i danskundervisningen. Derfor vægter administrationen kvalitet højere end pris. I forhold til kvaliteten vil tilbudsgiverne således skulle give en beskrivelse af, hvordan de vil sikre ”undervisning og fagligt indhold” (45%) og mål og resultater (55%). Samlet set er det målet, at udbuddet af danskuddannelsen fortsat resulterer i en god kvalitet for borgerne til en fordelagtig pris. Lovgrundlag Lovbekendtgørelse nr. 10 af 06/01/2023 om Udbudsloven, Lovbekendtgørelse nr. nr. 1372 af 22/09/2022 om danskuddannelse til voksne udlændinge m.fl., og bekendtgørelse nr. 1045 af 24/06/2022 om Danskuddannelse til voksne udlændige m.fl. Økonomiske konsekvenser De økonomiske konsekvenser af dette udbud er endnu ikke kendte. Der er dog stadig grundlag for at opnå bedre priser med den øgede volumen, som opnås ved at indgå samarbejde med Solrød Kommune. Dette skal ses i lyset af, at Greve Kommunes volumen uden samarbejdet med Solrød Kommune, ville være lavere end ved sidste udbud. Øvrige konsekvenser For at sikre, at en eventuel overdragelse af opgaven fra den nuværende leverandør UC Plus til en ny leverandør kan ske i god ro og orden, tilsigter administrationen at kunne indgå ny kontrakt senest ved sommeren 2024. Kommunikation Udbudsmaterialet offentliggøres via EU- supply på TED og Udbud.dk. Derudover findes udbuddet på Greve.dk. Tidsplan Udbudsbekendtgørelse offentliggøres 15. januar \"Spørgefrist\" 25. januar Frist for udsendelse af svar på spørgsmål 01. februar Frist for tilkendegives om deltagelse i forhandlingsmøder 02. februar kl. 12.00 Tilbudsfrist (indledende tilbud) 08. februar kl. 12.00 Vinterferie og vurdering indledende tilbud Uge 7+8 Udmelding vedr. forhandlingsmøder 28. februar Forhandlingsmøder 04. + 05. marts Budopfordring (endeligt tilbud) 13. marts \"Spørgefrist\" 19. marts Frist for udsendelse af svar på spørgsmål 25. marts Påskeferie 28. marts à 1. april (begge dage inklusiv) Tilbudsfrist (endeligt tilbud) 03. april kl. 12.00 Evaluering Uge 15+16 Indhentning af dokumentation Uge 16-18 Politisk behandling Uge 20 à 26 Underretning om tildeling og start af Standstill-periode Primo juli Kontraktindgåelse Uge 29 Implementering August + september Kontraktopstart 01-10-2024", "source_path": "data/greve/raw_dagsordener/Plan- og Tryghedsudvalget_2023-11-14T16:00:00+01:00_d8cde52d-1c93-4728-98d3-2b521ac8ea73.json"}
{"document_id": "d8cde52d-1c93-4728-98d3-2b521ac8ea73", "committee": "Plan- og Tryghedsudvalget", "meeting_date": "2023-11-14T16:00:00+01:00", "section_type": "html_fragment", "section_title": "Delegationsplan for Greve Kommune, opdatering", "case_number": "23-006543", "agenda_index": 6, "text": "Beslutning Anbefales. Fremstilling Sagsprocedure Sundhed- og Omsorgsudvalget, Skole-, Børn- og Ungeudvalget. Plan- og Tryghedsudvalget, Kultur- og Fritidsudvalget, Klima-, Teknik- og Miljøudvalget, Økonomiudvalget og Byrådet. Resume Denne sag fremlægger en revideret delegationsplan for Greve Kommune for byrådsperioden 2022 - 2025 til godkendelse. Ændringsforslagene er en følge af tidligere politiske beslutninger, den justerede styrelsesvedtægt for Greve Kommune, som 2. behandles i Byrådet den 11. december 2023, og forhold som administrationen foreslår præciseret. Indstilling Administrationen indstiller, at den opdaterede delegationsplan for Greve Kommune (bilag 2) godkendes. Sagsbeskrivelse Delegationsplanen for Greve Kommune skal tilpasses dels i forhold til de beslutninger om ændringer, der tidligere er truffet i Byrådet. Derudover er der behov for at tilpasse delegationsplanen til den justerede styrelsesvedtægt for Greve Kommune, og endelig er der en række forhold, som administrationen finder det nyttigt præciseres. I bilagene til sagen er vedlagt den opdaterede delegationsplan i en version, hvor ændringerne er markeret (jf. bilag 1) og i en version, hvor ændringerne ikke er markeret (jf. bilag 2). Endvidere er vedlagt opdateret bilag vedr. byggesagsbehandling i en version, hvor ændringerne er markeret (jf. bilag 3), og i en version, hvor ændringerne ikke er markeret (jf. bilag 4). Nedenfor er en gennemgang af ændringerne i delegationsplanen. Økonomiudvalget Økonomi Budget og regnskab Under punkt c vedr. årsregnskab er rettet, så der ikke sker behandling i de stående udvalg i de tilfælde, hvor årsregnskabet ikke indeholder revisionsbemærkninger. Retvisende økonomisk dokumentation Der er tilføjet ny fodnote under revisionens årsberetning om, at hvis årsberetningen ikke indeholder revisionsbemærkninger, så sker der ingen behandling i de stående udvalg. Personale Oprettelse og nedlæggelse af stillinger vedrørende Vedr. oprettelse og nedlæggelse af stillinger vedrørende direktører tilføjes også Kommunaldirektør. Det stående udvalg slettes som indstillende instans. Ansættelse og konstituering, herunder lønfastsættelse af Lønfastsættelse, individuelle løntillæg mv. vedrørende rykkes op under Ansættelse og konstituering, herunder lønfastsættelse af. Derfor slette fodnote 13 og 14. Under punkt a) er kommunaldirektør tilføjet. I fodnote 10 er kommunaldirektør tilføjet. Ansættelsesforhold (senioraftaler, generationsskifteaftaler, fratrædelsesordninger, advarsler og andre disciplinære skridt) vedrørende Under punkt a) er kommunaldirektør tilføjet. Uansøgt afsked Under punkt a) er kommunaldirektør tilføjet. Indkøb, udbud, udlicitering og kontrakter Udbud og indkøb Der er tilføjet et punkt vedrørende udbud af revisionsopgave samt godkendelse af leverandør, som skal godkendes i Byrådet. Det sker i opfølgning af beslutning i Byrådet den 17. april 2023 pkt. 11. Fast ejendom Aftaler vedr. fast ejendom, og leje af fast ejendom Der er tilføjet de samme beføjelser til administrationen vedrørende leje af fast ejendom, som administrationen har, når det gælder udlejning af kommunal ejendom. Følgende er tilføjet; Når kommunen lejer lokaler/bygninger, er visse aftaler delegeret til administrationen, nemlig hvor lejen er under 50.000 kr., udlejer har op til et års opsigelsesvarsel, aftalen er tidsbegrænset i 2-4 år og omfatter ikke boliglejemål. Alle betingelser skal være opfyldt for, at aftalen kan indgås administrativt. Det er præciseret i fodnote nr. 20, at det bør fremlægges for Plan- og Tryghedsudvalget ved beslutning om anvendelse. Udlejning af kommunal ejendom Det er præciseret, at betingelsen om, at lejen er under 50.000 kr., både omfatter de tilfælde, hvor den årlige leje er under 50.000 kr., og hvor den faktiske årlige leje er under 50.000 kr. Grundservitutter med kommunen som påtaleberettiget Grundsalgsservitutter med kommunen som påtegningsberettiget. Her tilføjes, at det også gælder aflysning af grundsalgsservitutter. Øvrige påtegninger Det tilføjes til den opdaterede delegationsplan, at ved øvrige påtegninger mv. i tingbogen med kommunen som ejer eller påtaleberettiget, som ikke giver anledning til tvivl, er der delegeret beslutningskompetence til administrationen. Forlængelse af byggefrister Det er tilføjet til den opdaterede delegationsplan, at der delegeres beslutningskompetence til administrationen i forhold til forlængelser af byggefrister for solgte byggegrunde m.v. hvis forlængelsen af byggefristen skyldes kommunens forhold. Økonomiudvalget og Byrådet skal orienteres herom. Fast ejendom - tilbagekøb af solgte grunde Det tilføjes i den opdaterede delegationsplan, at ved tilbagekøb af solgte grunde, hvor køber ikke har overholdt byggefristen, at her er Byrådet den besluttende instans. Økonomiudvalget og Byrådet skal orienteres herom. Kultur Den indstillende instans i forhold til Hedeland I/S og Køge Bugt Strandpark, herunder vedrørende tilskudsaftaler og tværkommunalt samarbejde ændres fra det stående udvalg til Økonomiudvalget. Tilsyn med almene boliger samt styringsdialog med almene bolig organisationer Økonomiudvalget godkendte på møde den 27. marts 2023 en indstilling fra Plan- og Tryghedsudvalget om, at indstilling vedrørende udstedelse og vedståelse af garantier ændres fra fagudvalg til Økonomiudvalget. Dette er reflekteret i den opdaterede delegationsplan. Klima-, Teknik- og Miljøudvalget Veje, stier og pladser Her er det præciseret, at Økonomiudvalget også er indstillende instans. Fast ejendom, drift og vedligeholdelse af anlæg Fodnote 24 og 25 slettes samt samråd med fagudvalg slettes under konkrete byggeopgaver. Byggesagsbehandling Administrationen har indarbejdet nye delegationer i bilag til delegationsplanen – ”Oplæg til retningslinjer for dispensationer i byggesagsbehandling”. Bilaget er vedlagt som bilag 4 til sagen. De nye delegationer er markeret med rødt. Plan- og Tryghedsudvalget Tilsyn med almene boliger samt styringsdialog med almene boligorganisationer Det slettes, at det stående udvalg er den indstillende instans vedrørende udstedelse og vedståelse af garantier jf. ovenfor under Økonomiudvalget tilføjelse, hvor det rykkes fra Plan- og Tryghedsudvalget til Økonomiudvalget. I fodnote 25 ændres Plan-, Trygheds- og Integrationsudvalget til Plan- og Tryghedsudvalget. Kultur- og Fritidsudvalget Kultur Kompetencen til at træffe beslutning i sager angående Hedeland I/S og Køge Bugt Strandpark I/S delegeres til Økonomiudvalget. Det er som følge af beslutning i budgetforliget for budget 2023-2025. Ungdomsskolen Vedtægter for ungdoms- og musikskolebestyrelsen samt fastlæggelse af overordnede rammer for ungdoms- og musikskolevirksomheden rykkes fra Skole-, Børne- og Ungeudvalget til Kultur- og Fritidsudvalget. Det er som følge af beslutning vedrørende budget 2023-2026 og den justerede styrelsesvedtægt, som Byrådet har vedlagt. Klubber Fritids- og ungdomsklubber - vedtægter, organisering, ledelsesforhold, kapacitet m.v. samt fritids- og ungdomsklubber - fastlæggelses af overordnede rammer for ungdomsskolevirksomheden, herunder principper for lukkedage og budgetfordelingsmodel rykkes fra Skole-, Børne- og Ungeudvalget til Kultur- og Fritidsudvalget. Det er som følge af beslutning vedrørende budget 2023- 2026 og den justerede styrelsesvedtægt, som Byrådet har vedtaget. Sundheds- og omsorgsudvalget Pleje og Sundhed Under frivilligt socialt arbejde jf. Lov om social service § 79 tilføjet ”og jfr. barnets lov § 17”. Tilføjelsen sker som følge af den nye Barnet lov, hvor det fremgår, at kommunalbestyrelsen skal samarbejde med frivillige sociale organisationer og foreninger, og at rammerne for samarbejdet fastsættes af kommunalbestyrelsen. Og at denne opgave tidligere fremgik i § 18 i lov om social service. Lovgrundlag Lov om kommunernes styrelse. Økonomiske konsekvenser Sagen har ingen økonomiske konsekvenser. Kommunikation Delegationsplanen lægges på Greve Kommunes hjemmeside, når den er vedtaget endelig i Byrådet. Sagens forløb 13-11-2023 Sundheds- og Omsorgsudvalget Anbefales. Fraværende: Lone Mortensen 14-11-2023 Skole-, Børne- og Ungeudvalget Beslutning ikke frigivet", "source_path": "data/greve/raw_dagsordener/Plan- og Tryghedsudvalget_2023-11-14T16:00:00+01:00_d8cde52d-1c93-4728-98d3-2b521ac8ea73.json"}
{"document_id": "d8cde52d-1c93-4728-98d3-2b521ac8ea73", "committee": "Plan- og Tryghedsudvalget", "meeting_date": "2023-11-14T16:00:00+01:00", "section_type": "html_fragment", "section_title": "Vejnavn - Tværhøjgård etape 3", "case_number": "23-006466", "agenda_index": 7, "text": "Beslutning Udvalget vælger, at den nye vej skal hedde Tværhøjen. Fremstilling Sagsprocedure Plan- og Tryghedsudvalget. Resume I forbindelse med udstykning af arealer til opførsel af boliger i Tværhøjgård etape 3, skal adgangsvejen til området med nye boliger tildeles et vejnavn. Sagen blev behandlet i Plan- og Tryghedsudvalget den 10. oktober 2023 (pkt. 3) men genfremsendes til fornyet behandling, da Styrelsen for Dataforsyning og Infrastruktur (SDFI) har vurderet at \"Skovbovej\" ikke kan godkendes. Indstilling Administrationen indstiller, at udvalget vælger et nyt af de foreslåede vejnavne. Sagsbeskrivelse Sagen har tidligere været behandlet i Plan- og Tryghedsudvalget den 10. oktober 2023 (pkt. 3). Plan- og Tryghedsudvalget skal i forbindelse med en udstykning af arealer til opførsel af boliger i Tværhøjgård etape 3, tildele et vejnavn til adgangsveje for den nye bebyggelse (jf. bilag 1 og 2). Administrationen har undersøgt områdets tidligere gårdnavne via ældre matrikelkort og Historiske Atlas, da denne etape ligger tættest på den gamle gård \"Tværhøjgård\". Administrationen har indhentet forslag fra Greve Kommune og bygherre. Forslagene er blevet delt med Greve borgere på Facebook, hvor borgerne har haft mulighed for at afgive deres stemme for det nye vejnavn i Tværhøjgård, samt foreslå andre navne. Den fulde liste med forslået navne kan ses på bilag 3. Afstemningens resultat kan ses herunder prioriteret efter stemmer på Facebook: - Tværhøjen (36 stemmer) - Tværhøjsminde (3 stemmer) - Tværhøjgårdsvej (2 stemmer) - Tværhøjgårdsminde (0 stemmer) - Olsbæk vej (0 stemmer) - Olsbæk Alle (0 stemmer) - Skovbo Alle (30 stemmer - anbefales ikke af SDFI, kan give forbud) - Skovbovej (3 stemmer - kan ikke vælges, da SDFI har givet afslag) Den nye private fællesvej får udkørsel til den eksisterende \"Skovbo Alle\" og er det femte boligområde som etableres på den nordlige side af \"Skovbo Alle\". De eksisterende boligområder har adresse \"Skovbo Alle\" og \"Skovbovej\" (jf. bilag 1). Vurdering af vejnavne forslag Styrelsen for Dataforsyning og Infrastruktur (SDFI) anbefaler ikke, at gå videre med vejnavnet \"Skovbo Alle\", da det vurderes at ville skabe vejnavne-forvirring i området og besværliggøre beredskabets udrykningsarbejde. De oplyser, at hvis navnet vælges, og der indkommer klager, vil de nedlægge forbud mod navnet til det nye boligområde. SDFI angiver, at det ikke er muligt at navngive det nye boligområde \"Skovbovej\", da området ved siden af har adresse Skovbovej og at veje indenfor en radius af 15 km ikke kan have samme navn, såfremt vejene ikke er direkte forbundet til hinanden, jf. bekendtgørelsen om vejnavne og adresser. Greve Museum forslår, at vejen kommer til at hedde noget med Tværhøjgård, da denne etape ligger tættest på den gamle gård \"Tværhøjgård\". Fx Tværhøjgårdsvej eller Tværhøjgårdsminde. Udvalget kan vælge andre navne end de foreslåede. Inden endelig effektuering skal navneforslagene retskrivningsgodkendes i SDFI og reserveres i Danmarks adresser. Nedenstående foreslået vejnavne er retskrivningsgodkendt og reserveret. Fulde overblik kan ses på bilag 4. - Tværhøjgårdsvej (2 stemmer) - Tværhøjgårdsminde (0 stemmer) - Tværhøjen (36 stemmer) - Olsbæk vej (0 stemmer) - Olsbæk Alle (0 stemmer) - Tværhøjsminde (3 stemmer) Lovgrundlag Bekendtgørelse nr. 271 om vejnavne og adresser. Økonomiske konsekvenser Sagen har ingen økonomiske konsekvenser for Greve Kommune. Kommunikation De foreslåede adresser der er retskrivningsgodkendt i Styrelse for Dataforsyning og Infrastruktur fremgår af bilag 4. Greve Museum og bygherre er blevet hørt, og forslagene er blevet afstemt af Greve borgere på Facebook.", "source_path": "data/greve/raw_dagsordener/Plan- og Tryghedsudvalget_2023-11-14T16:00:00+01:00_d8cde52d-1c93-4728-98d3-2b521ac8ea73.json"}
{"document_id": "d8cde52d-1c93-4728-98d3-2b521ac8ea73", "committee": "Plan- og Tryghedsudvalget", "meeting_date": "2023-11-14T16:00:00+01:00", "section_type": "html_fragment", "section_title": "Det indeklemte areal, Udbuds- og lokalplanproces", "case_number": "23-010728", "agenda_index": 8, "text": "Beslutning Anbefales med bemærkning om, at udbudsprocessen afventer KLAR Forsyning A/S. Fremstilling Sagsprocedure Plan- og Tryghedsudvalget, Økonomiudvalget og Byrådet. Resume Der beskrives to scenarier for udbuds- og lokalplanproces af ’Det indeklemte areal’. Den nordlige del af ”Det indeklemte areal” må anvendes til transport- og distributionserhverv. Den sydlige del må anvendes til erhverv i bredere forstand. Administrationen anbefaler, at de to områder udbydes hver for sig for at afklare, om der er behov for at sikre arealer til andre typer erhverv i den sydlige del af området. Administrationen igangsætter en udbuds- og lokalplanproces på baggrund af Byrådets beslutning. Indstilling Administrationen indstiller, at der arbejdes videre med Scenarie 2. Sagsbeskrivelse Baggrund Byrådet besluttede den 17. april 2023 (pkt. 13), at “ der udarbejdes helhedsplan inklusiv trafikanalyse for det samlede indeklemte areal med henblik på, at de kommunale grunde kan sættes til salg hurtigst muligt ”. Byrådet godkendte den 6. november 2023 (pkt. 2), at sende helhedsplanen i offentlig høring. Dette sker forventeligt fra medio november til medio december 2023, med efterfølgende politisk behandling i foråret 2024. Overordnet gældende planlægning Dele af det indeklemte areal mellem motorvejen og banen København-Ringsted har oprindeligt været udlagt af staten til grøn kile. Greve Kommune har i forbindelse med revisionen af Fingerplan 2019 anmodet om, at ”det indeklemte areal” blev taget ud af den grønne kile, og omdannet til erhvervsområder for logistik- og transportvirksomheder (se eksempel i kommunens høringssvar til Fingerplanen i bilag 1 og kort i bilag 1a) Erhvervsstyrelsen stillede som betingelse, at de arealer, der tages ud af den grønne kile blev erstattet med andre arealer i forholdet 1:1. Greve Byråd besluttede derfor den 12. nov. 2018 (pkt. 27), at melde Rørmosekilen og Godsparken ind som erstatningsarealer. Med Fingerplan 2019 blev to nye områder nord (GDC II nord) og syd (GDC II syd) for Olsbækken derfor udpeget til transport- og distributionserhverv. Områderne Ventrupparken, Greve Main, GDC-I og Kildebrønde Syd var allerede forbeholdt transport- og distributionserhverv (jf. bilag 2, kort 2). Transport- og distributionserhverv omfatter virksomheder, der beskæftiger sig med transport og opbevaring af gods eller øvrige logistikformål. Kommuneplan 2021 tager udgangspunkt i: at de erhverv, som bidrager til bylivet, skal placeres i bymidterne, at mindre fremstillings- og håndværkerhverv, der ikke giver miljøkonflikter med naboer, skal placeres i henholdsvis Vangeleddet, Håndværkerbyen og Tune Industri at de erhverv som fx genererer meget godstransport, skal placeres i erhvervsområderne langs motorvejen (jf. bilag 2, kort 1). Det indeklemte areal Den nordlige del af ’Det indeklemte areal’, dvs. arealet nord for KLAR Forsynings slambehandlingsanlæg, kan udvikles til transport- og distributionserhverv samt ydre grøn kile jf. Fingerplanen. Den sydlige del af ’Det indeklemte areal’ kan udvikles til forskellige erhvervstyper omfattende både transport- og distributionserhverv, mindre fremstillingserhverv samt bygge- og anlægserhverv, da det ikke er forbeholdt transport- og distributionserhverv jf. Fingerplanen (jf. bilag 2, kort 5 og 6). Efterspørgsel på erhvervsarealer Til orientering er der efterspørgsel på arealer til både transport- og distributionserhverv, fremstillingserhverv samt bygge- og anlægserhverv, herunder en vækst og interesse for moderne og klimavenlige fremstillingserhverv samt bygge- og anlægserhverv, der efterspørger større parceller, end dem der er tilgængelige i kommunens eksisterende industri- og erhvervsområder (f.eks. Kildebrønde Industri og Karlslunde Industri). Fremstillingserhverv samt bygge- og anlægserhverv forventes som udgangspunkt at efterspørge mindre parceller end transport- og distributionserhverv. En analyse foretaget af den forhenværende Bolig- og Planstyrelse fra 2022 peger desuden på områderne langs Køge-Bugt Motorvejen, som nogle af de mest attraktive områder i landet til transport- og distributionserhverv, og at efterspørgslen herpå er stor. Analysen peger dog også på, at fremstillingserhverv samt bygge- og anlægserhverv generelt i hovedstadsområdet kan mangle steder at placere sig i fremtiden grundet omdannelsen af erhvervsområder til boligområder samt det store pres fra transport- og distributionserhverv i hovedstadsområdet. Ubebyggede grunde til erhverv i kommunen Administrationen har vurderet ubebyggede grunde til erhverv i kommunen på baggrund af luftfoto (jf. bilag 2, kort 3). Vurderingen viser, at 'Det indeklemte areal' er det sidste større, sammenhængende areal til erhvervsudvikling i kommunen. Ejerforhold Det indeklemte areal har i dag syv forskellige grundejere og har en samlet størrelse på ca. 39 ha. Greve Kommune ejer det sydligste areal svarende til ca. 5,5 ha samt arealet mellem KLAR Forsynings A/S slambehandlingsanlæg og Olsbækken svarende til ca. 1,8 ha (jf. bilag 2, kort 4). KLAR Forsyning A/S ejer et areal, der i dag anvendes til slambehandling op mod København-Ringsted Banen på ca. 4,3 ha. KLAR Forsyning A/S planlægger tidligst at sælge deres areal i 2025, da det kræver, at forsyningen finder et mere bæredygtigt alternativ til det eksisterende slambehandlingsanlæg. Desuden skal området, hvor slambehandlingsanlægget ligger, oprenses, før det kan udvikles. KLAR Forsyning A/S oplyser, at de på sigt gerne vil sælge arealet. Udbuds- og lokalplanscenarier Administrationen ser følgende to udbuds- og lokalplanscenarier som mulige, hvoraf Scenarie 2 anbefales. For begge scenarier gælder, at udbuddet af kommunens arealer baseres på principperne i helhedsplanen, hvorved byderne er indforstået med, at helhedsplanen er rammesættende for den efterfølgende lokalplanproces. Plan- og Tryghedsudvalget vil i begge scenarie senere skulle prioritere, om eventuelt flere lokalplaner skal udarbejdes parallelt eller etapevist. Scenarie 1 . Kommunens arealer udbydes efter helhedsplanens vedtagelse og hele området lokalplanlægges efterfølgende (Jf. bilag 2, kort 5 og bilag 3, side 1): 1. Helhedsplan for ”Det indeklemte areal” vedtages. 2. Udbuds- og lokalplanproces A: Administrationen forbereder udbudsmateriale. Dette omfatter blandt andet konkrete planmæssige vurderinger af byggemuligheder og anvendelse samt miljømæssige undersøgelser. B: Alle kommunens arealer i ”Det indeklemte areal” sælges i offentligt udbud. Kommunens nordlige areal kan sælges til transport- og distributionserhverv samt grøn kile jf. fingerplanen, mens kommunens sydlige areal kan udbydes mere bredt til erhverv i miljøkasse tre til fem (dvs. både transport- og distributionserhverv, fremstillingserhverv samt bygge- og anlægserhverv). C: Igangsættelse af lokalplan(er) for hele ’Det indeklemte areal’. Hvis alle kommunens arealer sælges til transport- og distributionserhverv, vil hele ’Det indeklemte areal’ blive lokalplanlagt herfor i én samlet lokalplan. Hvis kommunens sydlige areal derimod sælges til andet erhverv end transport- og distributionserhverv, vil den sydlige og den nordlige del af ’Det indeklemte areal’ blive lokalplanlagt hver for sig. Udfordringen ved dette scenarie er, at det ikke kvalificeres før et salg, hvilken udvikling der er mest hensigtsmæssig for den sydlige del af ’Det indeklemte areal’. Dette kan muligvis påvirke salgsprisen af kommunens arealer negativt, hvis f.eks. grundstørrelser og anvendelser ikke vurderes konkret. Yderligere kan KLAR Forsyning A/ S’s areal muligvis fungere som en ”prop” for vejforsyningen af den sydlige del af ’Det indeklemte areal’. Dette scenarie kan derfor betyde, at der ses på en alternativ og/eller midlertidig vejløsning af det sydlige areal i forhold til det helhedsplanen for ’Det indeklemte areal’ peger på. Salgsprisen af kommunens sydlige areal kan muligvis påvirkes positivt, hvis et salg afventer salget af KLAR Forsyning A/ S’s areal, da området som helhed kan disponeres bedre. Scenarie 2. Kommunens nordlige arealer udbydes efter helhedsplanens vedtagelse og lokalplanlægges efterfølgende, og der igangsættes rammelokalplan for den sydlige del af ”Det indeklemte areal” (se bilag 2, kort 6 og bilag 3, side 2): 1. Helhedsplan for ”Det indeklemte areal” vedtages. 2. Udbuds- og lokalplanproces for den nordlige del af ”Det indeklemte areal” A: Administrationen forbereder udbudsmateriale for kommunens nordlige areal. Dette omfatter blandt andet konkrete planmæssige vurderinger af byggemuligheder og anvendelse samt miljømæssige undersøgelser. B: Kommunens areal i den nordlige del af ”Det indeklemte areal” sælges i offentligt udbud til transport- og distributionserhverv samt grøn kile jf. fingerplanen. C: Igangsættelse af lokalplan for den nordlige del af 'Det indeklemte areal'. 3. Udbuds- og lokalplanproces for den sydlige del af ”Det indeklemte areal” A: Administrationen undersøger mulighederne for udviklingen af den sydlige del af ”Det indeklemte areal”. Denne undersøgelse vil blandt andet bestå i inddragelse af det lokale erhvervsliv. Hvis undersøgelserne viser, at der kun er potentiale for at udbyde arealet til transport- og distributionserhverv, udarbejdes der ikke rammelokalplan, men kommunens sydlige areal udbydes som helhed. B: Administrationen udarbejder rammelokalplan med udgangspunkt i de undersøgelser, der er igangsat indledningsvis. En rammelokalplan er en ikke byggeretsgivende lokalplan, der kun omhandler de overordnede hovedtræk for f.eks. områdets anvendelser, vejføring og begrønning, og hvor nærmere bestemmelser om bebyggelsens omfang og placering udskydes til en mere detaljeret byggeretsgivende lokalplan. En rammelokalplan kan være med til at give et kvalificeret bud på, hvordan området skal anvendes, udstykkes, vejforsynes og begrønnes. C: Kommunens areal i den sydlige del af ”Det indeklemte areal” sælges i offentligt udbud umiddelbart efter rammelokalplanens vedtagelse. D: Efter salg af kommunens areal udarbejdes der lokalplan(er) for den sydlige del af \"Det indeklemte areal\". Administrationen anbefaler dette scenarie, da det vil være med til at give et mere kvalificeret og helhedsorienteret bud på udviklingen af den sydlige del af ’Det indeklemte areal’. Administrationen vurderer umiddelbart, at dette scenarie har de samme udfordringer i forhold til vejforsyning af arealet syd for KLAR Forsyning A/ S’s areal, som beskrevet i Scenarie 1. Dog kan den tid rammelokalplanen skubber processen for salg af kommunens sydlige areal gøre, at KLAR Forsyning A/S bliver mere afklaret i forhold til salg. Lovgrundlag Planloven. Udbudsbekendtgørelsen. Kommunalfuldmagten. Økonomiske konsekvenser Prisen for de kommunale grunde vil afhænge af, hvor mange ubekendte der er ved udbuddet. Det drejer sig bl.a . om vejens placering, grundstørrelser mv. Der vil blive indhentet to mæglervurderinger, når kommunen kender anvendelsen og har gennemført de indledende undersøgelser. Tidsplan Tidsplanen er også beskrevet i bilag 3. Scenarie 1 November til december 2023: Forslag til helhedsplan for ’Det indeklemte areal’ er i offentlig høring. Marts 2024: Helhedsplan for det indeklemte areal godkendes endeligt. April til juni 2024: Administrationen foretager forundersøgelser og forbereder udbudsmateriale. August til oktober 2024: Udbud af kommunens arealer i ’Det indeklemte areal’. November til december 2024: Politisk behandling og valg af køber. Januar 2025: Igangsættelse af lokalplan(er) for ’Det indeklemte areal’. Scenarie 2 November til december 2023: Forslag til helhedsplan for ’Det indeklemte areal’ er i offentlig høring. Marts 2024: Helhedsplan for det indeklemte areal godkendes endeligt. April til juni 2024: Administrationen foretager forundersøgelser og forbereder udbudsmateriale for kommunens nordlige areal. April til juni 2024: Administrationen afdækker mulighederne for udvikling af den sydlige del af ’Det indeklemte areal’ bl.a. via inddragelse af erhvervslivet. August 2024: Igangsættelse af rammelokalplan for den sydlige del af ’Det indeklemte areal’. August til oktober 2024: Udbud af kommunens arealer i den nordlige del af ’Det indeklemte areal’. November til december 2024: Politisk behandling og valg af køber i den nordlige del af ’Det indeklemte areal’. Januar 2025: Igangsættelse af lokalplan for den nordlige del af det ’Det indeklemte areal’. Marts 2025: Forslag til rammelokalplan for den sydlige del af ’Det indeklemte areal’ behandles politisk. April til juni 2025: Offentlig høring af forslag til rammelokalplan for den sydlige del af ’Det indeklemte areal’. August 2025: Vedtagelse af rammelokalplan for den sydlige del af ’Det indeklemte areal’, hvorefter udbudsprocessen igangsættes.", "source_path": "data/greve/raw_dagsordener/Plan- og Tryghedsudvalget_2023-11-14T16:00:00+01:00_d8cde52d-1c93-4728-98d3-2b521ac8ea73.json"}
{"document_id": "d8cde52d-1c93-4728-98d3-2b521ac8ea73", "committee": "Plan- og Tryghedsudvalget", "meeting_date": "2023-11-14T16:00:00+01:00", "section_type": "html_fragment", "section_title": "Boliger ved Industrisvinget 1, 3 og 5, Tune - Igangsættelse af lokalplan nr. 15.27", "case_number": "23-008509", "agenda_index": 9, "text": "Beslutning 1. godkendes. 2. godkendes ikke, idet udvalget ønsker at fastholde maksimal bebyggelsesprocent på 45 og maksimale etageantal på 2 som i gældende kommuneplanrammen for Industrilunden. 3.-4. godkendes. Fremstilling Sagsprocedure Plan- og Tryghedsudvalget. Resume En privat udvikler har anmodet Greve Kommune om at få igangsat en lokalplan for boliger ved Industrisvinget 1,3 og 5 i Tune. Området er i dag et erhvervsområde, hvilket betyder, at det kræver et tillæg til kommuneplanen, der udlægger området til etageboliger. Med sagen kan udvalget beslutte at igangsætte udarbejdelse af lokalplan og kommuneplantillæg for Industrisvinget 1, 3 og 5. Indstilling Administrationen indstiller; 1. at forslag til lokalplan og kommuneplantillæg for boliger på Industrisvinget 1,3, og 5 (matrikel nr. 9el, Tune By) igangsættes 2. at projektforslag B godkendes som udgangspunkt for lokalplan 3. at den forudgående høring af kommuneplantillæg igangsættes, da området ønskes omdannet fra erhvervsområde til boligområde 4. at kommunen stiller krav om, at bygherre yder mest mulig teknisk bistand til udarbejdelsen af lokalplanen (fx illustrationer, støjberegning mv.) Sagsbeskrivelse Projektudviklingsvirksomheden Becker & Nielsen har siden sommeren 2022 anmodet Greve Kommune om at få igangsat en lokalplan for Industrisvinget 1,3 og 5 - matrikel nr. 9el, Tune By, Tune (jf. bilag 1). Udvikler ønsker at opføre fællesskabsorienterede senior- og familievenlige lejeboliger i form af etageboliger på matriklen. Områdets anvendelse - Kommuneplan Matrikel nr. 9el er 8.101 m 2 og anvendes til erhvervsformål - byggemarked. Området omkring matriklen er parcelhusgrunde mod syd og vest og mindre erhvervsgrunde mod øst og nord (jf. bilag 2). Projektområdet ligger i byzone og inden for kommuneplanramme 4E20, som er udlagt til erhvervsformål med en bebyggelse i maks. to etager og med en maks. bebyggelsesprocent på 50. En kommende lokalplan til boliger er således ikke i overensstemmelse med kommuneplanen og kræver udarbejdelse af kommuneplantillæg. Forslag til kommuneplantillæg Administrationen foreslår en ny ramme for projektområdet med samme vilkår, som gælder for lokalplan 15.11- Boligområde ved Lundevej i Tune. Det betyder en anvendelse til etageboliger med maks. bebyggelsesprocent på 50 og en blanding af etageboliger i to og tre etager, med en maks. højde på henholdsvis på 9 og 12 meter. Ifølge kommuneplanen skal der anlægges min. 1,5 parkeringsplads pr. etagebolig. Forudgående høring - indkaldelse af ideer og forslag Kommuneplantillægget skal muliggøre, at der kan ændres anvendelsen indenfor området fra erhverv til bolig, hvilket kræver en forudgående høring jf. Planlovens § 23c. Greve Kommune spørger derfor om naboers og øvrige interessenters holdninger og idéer til ændringen af områdets anvendelse. Denne forudgående høring ligger et lille halvt år inden den offentlige høring af lokalplanforslag og forslag til kommuneplantillæg. Projektforslag B (anbefales) Der opføres 50 etageboliger alle på ca. 80 m 2 svarende til en samlet bebyggelsesprocent på 50 for området. Boligerne fordeler sig på i alt fire boligblokke: To i tre etager med trappeopgange og to i to etager med altangange. De to tre etagers blokke placeres bagerst på grunden mod nord. Til boligerne hører 76 parkeringspladser, dette overholder kommuneplanens krav om min. 1,5 parkeringsplads pr. etagebolig. Der er igennem området anlagt en fælles sti, der skal forbinde det bagvedliggende område ved Industrisvinget med en direkte forbindelse til Tune Parkvej. Desuden er der i det sydøstlige hjørne mod Tune Parkvej placeret et bassin til klimatilpasning for området (jf. bilag 3). Administrationen vurderer, at disponeringen af boliger i forslag B vil kunne indpasses i området uden de store indbliksgener internt mellem blokkene, samt for de omkringliggende naboer. Desuden vil der på ubebyggede arealer være plads til regnvandshåndtering og gode opholdsarealer. Administrationen vurderer, at hvis området bebygges med etageboliger i \"kun\" to etager, bør den samlede bebyggelsesprocent for området være maks. 45. Fodaftrykket for bebyggelsen vil ellers blive større og derfor give reducerede friarealer. Projektforslag A (anbefales ikke) Udvikler har sendt to forslag og ønsker projektforslag A fremfor B. Dette forslag kan administrationen ikke anbefale. Der opføres 55 etageboliger alle på ca. 80 m 2 svarende til en samlet bebyggelsesprocent på 55 for området. Dette betyder, at boligerne fordeler sig på tre blokke i tre etager med trappeopgange og en enkelt i to etager med altangang (jf. bilag 4). Der anlægges tilsvarende flere parkeringspladser i dette forslag, så det passer med antallet af boliger. Administrationen vurderer, at en bebyggelsesprocent på 55 for området er for høj og vil være fremmed for området. Administrationen vurderer, at disponeringen vil resultere i flere indbliksgener internt mellem de tre blokke i 3 etager, og der vil være øgede indbliksgener for de omkringliggende naboer, primært parcelhusene mod vest ved Pilevej, og mod syd ved Tune Parkvej. Flere boliger i området giver en større tæthed i området, og udløser flere parkeringspladser, som vurderes at give mindre og dårligere opholdsarealer (jf. bilag 5). Til sammenligning giver lokalplan 15.11 for boliger ved Lundevej mulighed for en maks. bebyggelsesprocent på 50 for etageboliger, som også er i tre etager. Ved Industrilunden 1 og 3 giver kommuneplanrammen ligeledes mulighed for en maks. bebyggelsesprocent på 45 og maks. to etager. Principper for lokalplanen Ved udformning af området lægges der vægt på: Byggeri varierede etageantal - tre etagers byggeri mod nord, to etager mod Tune Parkvej facader med variation, facadespring og materialerigdom store vinduespartier - dagslys som en bæredygtig lyskilde og for at fremme sundt indeklima gavle med vinduespartier og/eller døråbninger mod det fri - for at fremme tryghed mod grønne friarealer, stier og parkeringsarealer stueplanboliger med terrasser og have Grønne områder samt vej, sti og parkering varierende beplantning i flere højder for at virke rumskabende aktivitetsmuligheder på opholdsarealerne - for varierende udfoldelsesmuligheder så lokale beboere og besøgende bruger friarealerne aktivt vejadgang fra Industrisvinget sti igennem området fra Industrisvinget til Tune Parkvej for bløde trafikanter parkeringspladser anlægges med træer og kan indrettes til regnvandshåndtering for at sikre lokalplanområdet mod oversvømmelse Lovgrundlag Planloven. Økonomiske konsekvenser Lokalplanen har pt. ingen kendte økonomiske konsekvenser for Greve Kommune. Øvrige konsekvenser Omdannelsen af Industrisvinget 1, 3 og 5 til boliger er ikke en del af Boligprogram 2023 og dermed ikke talt med i Befolkningsprognose 2023, som er grundlag for kapacitetsanalyserne på skole- og dagtilbudsområdet samt plejeboligområdet. Dette kan medvirke til udfordringer med kapacitet på bl.a. Tune Skole og dagtilbud i Tune . Kommunens bynære erhvervsområder er tidligere blevet drøftet i udvalget ifm. Kommuneplan 2021: Temamøde 25. maj 2021 (pkt. 1) og temamøde 26. april 2022 (pkt. 2). Administrationen har yderligere modtaget henvendelser fra andre i området, der ønsker at omdanne deres erhvervsgrunde til boliger. Administrationen vurderer, at hvis det besluttes, at inddrage yderligere erhvervsejendomme til boliger i kommuneplanens rammeområde 4E20 omkring Industrisvinget, Industrihegnet og Lindevej, bør der udarbejdes en samlet helhedsplan for området. Helhedsplanen skal sikre en sammenhængende planlægning for vej- og stiforbindelser, regnvandshåndtering, fællesarealer samt sammenhænge og overgange med eksisterende naboområder og hensyn til erhvervet i området. Kommunikation Bystrategisk Råds (BSR) bemærkninger til projektforslag B fremgår af bilag 6. Generelt bemærker BSR, at der bør lægges en overordnet plan for området, med inddragelse af områdets beboere, hvis hele erhvervsområdet tænkes omdannet til boliger. BSR skriver, at området skal være let tilgængeligt til fods, og at sti igennem området skal forbindes til fortov, som de anbefaler forlænges langs med Tune Parkvej. BSR bemærker, at de øvrige boligområder har en bebyggelsesprocent på 45, men at 50 for dette område er okay. BSR skriver yderligere, at bebyggelse bør holdes i to etager som øvrigt byggeri i området. Maksimalt to etager vil også reducere indkigs- og skyggegener for naboerne til området. BSR mener, det er godt, at klimatilpasning og parkeringsarealer placeres mod Tune Parkvej af hensyn til mindst mulig støj i boligerne. Der bør overvejes et ’grønt’ støjværn eller lign. mod Tune Parkvej. Grønne støjværn bør overvejes generelt i området, så forskellige udtryk med plankeværker undgås. Tidsplan December 2023: Forhøring af kommuneplantillæg December 2023/ Januar 2024: Udarbejdelse af lokalplanforslag og miljøscreening Februar/marts 2024: Godkendelse af forslag til lokalplan i Plan- og Tryghedsudvalget April/maj 2024: Offentlig høring af lokalplanforslag Juni 2024: Endelig vedtagelse af lokalplan", "source_path": "data/greve/raw_dagsordener/Plan- og Tryghedsudvalget_2023-11-14T16:00:00+01:00_d8cde52d-1c93-4728-98d3-2b521ac8ea73.json"}
{"document_id": "d8cde52d-1c93-4728-98d3-2b521ac8ea73", "committee": "Plan- og Tryghedsudvalget", "meeting_date": "2023-11-14T16:00:00+01:00", "section_type": "html_fragment", "section_title": "Tryghed i Greve Nord - status", "case_number": "22-004740", "agenda_index": 10, "text": "Beslutning 1.-2. godkendt Idet udvalget ønsker løbende status på indsatser, oplæg om mulige tiltag, særligt omkring stationerne og orientering fra administrationen efter lokalrådsmøder. Mehmet Zeki Dogru (Ø) stemmer imod, da Enhedslisten har en anden holdning til bebosammensætning og er imod videoovervågning. Enhedslisten ønsker også, at tryghedskampagner gælder i hele kommune Fremstilling Sagsprocedure Plan- og Tryghedsudvalget. Resume Udvalget skal tages stilling til hvordan der skal arbejdes videre med en fokusering af indsatserne i forhold til ”Tryghed i Greve Nord” og den boligsociale helhedsplan. Indstilling Administrationen indstiller at udvalget beslutter At der fremover fokuseres på tre særlige indsatser og at øvrige tiltag sker i den daglige drift At der i første kvartal 2024 sker afdækning af nødvendige tiltag efter udløb af den boligsociale helhedsplan i 2025 og at der fremlægges selvstændig sag herom. Sagsbeskrivelse Plan og Tryghedsudvalget besluttede på udvalgets møde den 15. august 2023 punkt 10, at administrationen skal fremlægge forslag til en fokusering af indsatserne i Greve Nord projektet og belyse hvilke indsatser der bortfalder som følge af udløbet af den boligsociale helhedsplan. Fokuserede indsatser På udvalgets møde den 15. august 2023 orienterede administrationen om at flere indsatser udløb, ligesom flere indsatser kunne ses som en del af den daglige drift. Administrationen vurderer således at det for en række af tiltagene nu gælder at de kan forankres i den daglige opgaveløsning såfremt der stadig sættes tydelig retning for hvordan opgaven i det pågældende område skal løses. Eksempelvis foregå der allerede som en del af den daglige opgaveløsning forskellige familierettede indsatser for udsatte familier. Denne indsats kan derfor ses som en del af den daglige opgaveløsning hvor det væsentlige så bliver at sagsbehandlingen foregår med forståelse for den boligsociale sammenhæng familien befinder sig i. Andre indsatser har fortsat en særlig karakter og bør ses som særlige indsatser, der har et særligt projektfokus. Administrationen foreslår dermed en arbejdsform hvor en række tiltag foregår i den daglige drift og opgaveløsning, men med et særlige fokus på områdets karakter og den boligsociale situation der er gældende for de pågældende ledige, elever, børn, ældre, kommende mødre osv. Og med en løbende koordinering og status på tværs af organisation. Sideløbende anbefaler administrationen, at der løbende arbejdes videre med ”særindsatser” som i en overgangsperiode har projektkarakter inden indsatsen så indlemmes i den daglige opgaveløsning. Administrationen anbefaler at der på nuværende tidspunkt fokuseres på tre væsentlige særlige indsatser. 1) Beboersammensætning Arbejdet med strategisk boliganvisning forløber planmæssigt, jævnør selvstændig sag til udvalget og der er afsat midler til arbejdet i budget 2024-2027. Arbejdet har tydelig kobling til boligområdernes placering på ministeriets liste over udsatte boligområder. Det indstilles at der fokuseres på denne indsats og at der løbende gives status. 2) Tryghedsvagter og overvågning Der er afsat midler i budget 2024-2027 til etablering af korps af tryghedsvagter. Derudover er det besluttet, at der skal arbejdes med muligheden for tryghedsskabende overvågning. Administrationen foreslår at disse to områder prioriteres som særlige indsats i 2024 hvorefter de kan overgå til drift. Administrationen fremlægger sag vedrørende denne indsats primo 2024 3) Tryghedskampagne og diverse tryghedsskabende tiltag PTU har besluttet, at der skal gennemføres en Tryghedskampagne i Greve Nord. Kampagnes skal gøre det muligt for borgerne anonymt at henvende sig til Greve Kommune med mistanke om; snyd med sociale ydelser, social kontrol, snyd med lejemål og utrygge steder. På baggrund af en usikker juridisk ramme for sådan en kampagne, skal kampagnen udarbejdes og derpå skal foretages en konkret juridisk vurdering af kampagnen. Dette arbejde pågår . Derudover foreslår administrationen at der laves konkrete ønskede tryghedstiltag i området af forskellig fysisk karakter. Der har tidligere været afholdt tryghedsvandring og det afsøges hvordan der fremadrettet kan arbejdes med indsamling af konkrete ønsker fra borgerne. Udløb af den boligsociale helhedsplan Den boligsociale helhedsplan udløber den 31. august 2025. Som følge heraf vil en række aktiviteter i boligområdet bortfalde. Bestyrelsen i den boligsociale helhedsplan har igangsat et arbejde med at afdække hvordan der kan skabes samarbejde efter afslutningen af helhedsplanen. Bestyrelsen afventer også Plan- og Tryghedsudvalgets behandling af emnet. Administrationen vurderer at en række af de nuværende indsatser, hvor Greve Kommune bidrager aktivt vil fortsætte som en del af den daglige opgaveløsning og at udløbet fortrinsvist vil betyde at der opstår et øget behov for koordinering med de almene boligselskabers medarbejdere. Tilsvarende ser administrationen, at der er et udækket behov for intern koordinering og sikring af fremdrift internt i organisationen. Administrationen foreslår derfor at det afdækkes hvordan de enkelte fagområder fremover udøver deres daglige opgaveløsning med særlig fokus på den boligsociale sammenhæng. Administrationen foreslår at afdækningen tager udgangspunkt i boligområdernes status på ministeriets liste over udsatte boligområder således at konkrete indsatser tager afsæt i hvilke parametre der er brug for opmærksomhed på i det enkelte boligområde. Eksempelvis ville et samarbejde med et boligområde med lav beskæftigelsesgrad være at at beskæftigelsesindsatsen sker fremskudt i selve boligområdet, mens der i et boligområde med lavt uddannelsesniveau kunne arbejdes med fokuseret studievejledning og lign. Altså ikke nye selvstændige indsatser, men en bestemt måde at udøve den daglige opgaveløsning. Det forslås at denne afdækning sker i løbet af første kvartal 2024 med henblik på at kunne fremlægge budgetforslag såfremt afdækningen alligevel skulle vise sig at have økonomiske konsekvenser udover hvad der er indeholdt i den nuværende drift. Administrationen indstiller at udvalgets beslutter, at der ikke allerede nu besluttes helt konkrete indsatser der formidles til bestyrelsen, men behov skal afdækkes og at der derefter afstemmes med de almene boligselskaber. Koordinator Arbejdet med de tværgående særlige indsatser, afdækning af nødvendige fremadrettede indsatser samt løbende koordinering mellem forskellige myndighedsområder, varetagelse af lokalrådsarbejde mv. er ubemandet. Hidtil har arbejdet været løftet i en projektorganisation, men det er direktionens vurdering, at der ikke skabes tilstrækkelig fremdrift, når opgaven ikke er velforankret. Direktionen vil derfor arbejde med et oplæg til en ændret organisering, herunder beskrivelse af en koordinerende kraft med ansvar for den samlede tværgående opgaveportefølje på området. Det afklares desuden om der bør være tale om en hel- eller deltidsstilling mv. Oplægget fremlægges med henblik på finansiering i den kommende budgetproces. Økonomiske konsekvenser Sagen har ingen økonomiske konsekvenser for Greve Kommune. Kommunikation Når sagen er behandlet, formidles beslutninger til bestyrelsen i Greve Nord projektet på førstkommende møde. Tidsplan Sag om tryghedsvagter og overvågning fremlægges i første kvartal 2024 og sag om konsekvenser af udløb af helhedsplan fremlægges i første kvartal 2024.", "source_path": "data/greve/raw_dagsordener/Plan- og Tryghedsudvalget_2023-11-14T16:00:00+01:00_d8cde52d-1c93-4728-98d3-2b521ac8ea73.json"}
{"document_id": "d8cde52d-1c93-4728-98d3-2b521ac8ea73", "committee": "Plan- og Tryghedsudvalget", "meeting_date": "2023-11-14T16:00:00+01:00", "section_type": "html_fragment", "section_title": "Velfærdsborgersamling", "case_number": "23-011325", "agenda_index": 11, "text": "Beslutning 1. orienteringen tages til efterretning. 2. godkendt. Fremstilling Sagsprocedure Plan- og Tryghedsudvalget Resume Byrådet ønsker at udvide det demokratisk arbejde med prioritering på velfærdsområderne. Det skal ske i form af en borgersamling. Sagen fremlægger en status på arbejdet med borgersamlingen og præsenterer valg af leverandør. Indstilling Administrationen indstiller, at udvalget tager orientering om status på velfærdsborgersamlingen og valg af leverandør til efterretning. at Plan- og Tryghedsudvalget mødes til et ekstraordinært møde den 28. november 2023 kl. 16 for at beslutte kerneopgave og arbejdsspørgsmål, som borgersamlingen skal arbejde med, samt invitation til borgersamlingen. Sagsbeskrivelse På byrådsmødet den 19. juni 2023 blev det besluttet, at der skal afholdes en borgersamling, hvor et repræsentativt udsnit af Greveborgere inviteres ind i maskinrummet forud for budgetlægningen for 2025-2027. Formålet med borgersamlingen er, at borgerne skal være med til at støtte og rådgive byrådet om, hvordan kommunens penge sættes i spil ud fra en samlet prioritering af kommunens drifts- og anlægsudgifter, samt potentielle indtægter. Borgersamlingen vedrører ikke kun prioritering af det næste budget, men er et forsøg på sammen med borgerne at skabe en bredere samtale om prioritering af de kommunale midler og dermed et bredere fundament for involvering. Demokratiprocessen skal styrke dialogen mellem borgergrupperne og gerne motivere flere til at tage ansvar for fællesskabet, det lokale demokrati og hinanden gennem drøftelser af, hvad kommunen skal levere, og hvad borgerne selv kan klare. Med borgersamlingen ønskes det desuden, at borgerne opnår en dybere forståelse af kompleksiteten i den kommunale økonomi og den prioriteringsopgave, som byrådet sidder med. Borgersamlingen skal følge OECD's principper for Citizens Assembly, som kræver involvering af et tredjeparts sekretariat, der skal facilitere borgersamlingen og sikre armslængdeprincippet, så politikere og administration ikke påvirker processen. Fra den 6. oktober til den 1. november 2023 har der været afholdt en budrunde blandt tre leverandører. Alle tre leverandører har indsendt tilbud. Valg af leverandør Leverandøren er valgt på baggrund af en vægtning mellem pris og kvalitet. Den valgte leverandør er We Do Democracy , der i samarbejde med Komponent vil agere tredjeparts sekretariat, facilitere borgersamlingen og forestå udvælgelse af borgere til borgersamlingen. Den overordnede proces- og tidsplan for velfærdsborgersamlingen, som We Do Democracy har budt ind med, fremgår af bilaget. Opgaven og spørgsmålet borgersamlingen skal arbejde med Borgersamlingen bliver stillet en kerneopgave og et arbejdsspørgsmål til udarbejdelse af anbefalingerne til prioritering på velfærdsområderne. Det grundlag for borgerdialogen udarbejdes som noget af det første, når samarbejdet og dialogen med leverandøren indledes medio november. Da der er behov for at igangsætte rekrutteringen af borgere til borgersamlingen ultimo november, indstiller administrationen, at Plan- og Tryghedsudvalget mødes til et ekstraordinært møde ultimo november for at beslutte borgersamlingens kerneopgave og arbejdsspørgsmål samt den invitation, som byrådet er afsender af, der sendes ud til alle borgere over 16 år via e-Boks. Lovgrundlag Byrådsbeslutning den 19. juni 2023 Økonomiske konsekvenser Byrådet har afsat 450.000 kr. i budgettet for 2024 til afholdelse af velfærdsborgersamlingen. Beløbet skal udover udgifter til tredjeparts sekretariat også finansiere forplejning, materialesamling og evt. honorar til eksterne oplægsholdere samt refusion af borgernes transportomkostninger, hvis de ønsker det. Det valgte tilbud lyder på 449.950 kr. Det forsøges at indhente ekstern finansiering hos private fonde som Nordeafonden og Trygfonden, der støtter demokratisk dannelse og deltagelse. Kommunikation Der udarbejdes en kommunikationsplan for borgersamlingen i samarbejde med den valgte leverandør. Tidsplan Den endelige tidsplan aftales helt præcist med We Do Democracy og indgår i næstkommende sag. Forventede tidsplan: - Aftale med tredjeparts sekretariat, opgaveformulering, kerneopgave og arbejdsspørgsmål til borgersamlingen samt invitation medio november 2023 - Evt. ekstraordinært møde i Plan- og Tryghedsudvalget den 28. november 2023 til godkendelse af opgaveformulering og invitation til borgersamlingen - Annoncering og udsendelse af invitationer til borgersamling via e-Boks ultimo november 2023 - Udtrækning og kontakt til borgerne december 2023 - Borgersamlingsmøder i februar-maj 2024 - Midtvejsstatus til Plan- og Tryghedsudvalgets møde 19. marts 2024 - Overlevering af borgersamlingens anbefalinger til byrådet 26. juni 2024", "source_path": "data/greve/raw_dagsordener/Plan- og Tryghedsudvalget_2023-11-14T16:00:00+01:00_d8cde52d-1c93-4728-98d3-2b521ac8ea73.json"}
{"document_id": "d8cde52d-1c93-4728-98d3-2b521ac8ea73", "committee": "Plan- og Tryghedsudvalget", "meeting_date": "2023-11-14T16:00:00+01:00", "section_type": "html_fragment", "section_title": "Vanvidskørsel - orientering", "case_number": "23-011295", "agenda_index": 12, "text": "Beslutning Orienteringen blev taget til efterretning. Fremstilling Sagsprocedure Plan- og Tryghedsudvalget, Klima-, Teknik- og Miljøudvalget. Resume Plan- og Tryghedsudvalget har på mødet den 31. maj 2022 bedt om en sag om vanvidskørsel. Sagen beskriver Greve Kommunes muligheder for at gribe ind over for vanvidskørsel. Greve Kommunes muligheder er begrænsede, da kun politiet har myndighed til at håndhæve færdselsloven. Evt. tiltag der ændrer vejprofiler mv. vil skulle prioriteres af kommunens anlægsmidler i Klima-, Teknik og Miljøudvalget. Indstilling Administrationen indstiller, over for Plan- og Tryghedsudvalget og Klima-, Teknik og Miljøudvalget, at orientering om vanvidskørsel tages til efterretning. Sagsbeskrivelse Plan- og Tryghedsudvalget har den 31. maj 2022 (pkt. 17) bedt om en sag vedrørende vanvidskørsel. Til orientering har administrationen i flere tilfælde modtaget henvendelser om vanvidskørsel. Henvendelserne vedrører som oftest biltrafik, men administrationen har også modtaget henvendelser vedrørende knallertkørsel omkring Greve Station/Greve Midtby Center, Holmeagerskolen, Hastings Alle og på stier i kommunen. Definition Vanvidskørsel er ikke nærmere defineret i lovgivningen, men vanvidsbilisme defineres i færdselsloven og straffeloven som: særlig hensynsløs kørsel, kørsel med meget høje hastigheder, ulovlig kap- og væddeløbskørsel eller kørsel i frakendelsestiden, hvis frakendelse af kørekortet skyldes særlig hensynsløs kørsel, kørsel med meget høje hastigheder eller spirituskørsel med en alkoholpromille over 2,00. Meget høje hastigheder defineres som enten over 200 km/t eller mere end 100% over gældende lokal hastighedsbegrænsning og over 100 km/t. \"Lovlige forsamlingssteder\" Trafikanter, der praktiserer vanvidskørsel, er næppe i tvivl om, at de kører for hurtigt. Der er ikke tale om manglende skiltning, kampagner eller lignende som Greve Kommune kan udbedre. Derfor er det primært politiet, som skal gøre noget ved vanvidskørsel, idet håndhævelse af færdselsloven foretages af dem og ikke af kommunen. Midt- og Vestsjællands politi har den 15. maj 2023 indkaldt kommunerne i området til et fælles møde om vanvidskørsel. Politiets forslag var at etablere \"lovlige forsamlingssteder\", hvor en form for gaderæs kunne afvikles forsvarligt og lovligt. I praksis vurderes denne løsning at være vanskelig i Greve Kommune. Det skyldes, at et sådant \"lovligt forsamlingssted\" dels kræver, at en strækning af en offentlig vej bliver afspærret for almindelig trafik i en periode og dels kræver solide barrierer, så eventuelle tilskuere ikke risikerer at kommer til skade. Administrationen har ikke umiddelbart fundet egnede vejstrækninger. Det vil i givet fald skulle afsættes midler til indretningen. Fartdæmpende foranstaltninger Greve Kommune kan efter vejlovens regler og med politiets samtykke etablere fartdæmpende foranstaltninger. Særligt hvis der gentagne gange er konstateret markante overtrædelser af hastighedsgrænserne. Den slags foranstaltninger udfører Greve Kommune i andre sammenhænge, men hvis yderligere foranstaltninger skal etableres i forbindelse med vanvidskørsel, skal der afsættes midler til dette. Fartdæmpende foranstaltninger kan være chikaner eller fartbump. Chikaner må ikke være så snævre, at lastvognstog og busser ikke kan passere, men derved er der også en risiko for, at de bliver ineffektive i forhold til vanvidsbilister. Fartbump nedsætter fremkommeligheden og kan chikanerer fx busser. Greve Kommune har i flere tilfælde etableret fartdæmpende foranstaltninger, når en trafiktælling har bekræftet, at der på en given strækning bliver kørt for hurtigt. Disse foranstaltninger kan også bruges ved vanvidskørsel, men ud over dette er det begrænset, hvad Greve Kommune kan gøre ved vanvidskørsel. Lovgrundlag Færdselsloven Vejloven Økonomiske konsekvenser Sagen har ingen økonomiske konsekvenser for Greve Kommune.", "source_path": "data/greve/raw_dagsordener/Plan- og Tryghedsudvalget_2023-11-14T16:00:00+01:00_d8cde52d-1c93-4728-98d3-2b521ac8ea73.json"}
{"document_id": "d8cde52d-1c93-4728-98d3-2b521ac8ea73", "committee": "Plan- og Tryghedsudvalget", "meeting_date": "2023-11-14T16:00:00+01:00", "section_type": "html_fragment", "section_title": "Orientering fra formanden/gensidig orientering", "case_number": "22-003659", "agenda_index": 13, "text": "Beslutning Orienteringen blev taget til efterretning. Fremstilling Sagsprocedure Plan- og Tryghedsudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller at eventuelle orienteringer tages til efterretning.", "source_path": "data/greve/raw_dagsordener/Plan- og Tryghedsudvalget_2023-11-14T16:00:00+01:00_d8cde52d-1c93-4728-98d3-2b521ac8ea73.json"}
{"document_id": "d8cde52d-1c93-4728-98d3-2b521ac8ea73", "committee": "Plan- og Tryghedsudvalget", "meeting_date": "2023-11-14T16:00:00+01:00", "section_type": "html_fragment", "section_title": "Huskeliste og orientering fra administrationen", "case_number": "22-003655", "agenda_index": 14, "text": "Beslutning Orienteringen blev taget til efterretning. Fremstilling Sagsprocedure Plan- og Tryghedsudvalget. Resume I sagen gives et kort overblik over administrationens orienteringspunkter. Indstilling Administrationen indstiller, at eventuelle orienteringer tages til efterretning. Sagsbeskrivelse Administrationen orienterer om følgende: Planklagenævnssag, Tværhøjgård E3 ApS Jf. administrationens orientering på Plan- og Tryghedsudvalget den 10. okt. (pkt. 7) har Tværhøjgård E3 ApS (klager) klaget til Planklagenævnet over rækkefølgebestemmelserne i Kommuneplan 2021, hvor den sidste etape 4 ligger i anden halvdel af planperioden (2028-2033). Klager har argumenteret for, at klagen skal behandles, selv om den er indgivet for sent i forhold til klagefristen på fire uger for klager over Kommuneplanen. Klager mener, at klagen handler om en fejl i indberetningen, som de først langt senere er blevet gjort opmærksom på. Klageren anfører endvidere, at denne har en berettiget forventning om, at kommunen vil orientere klageren direkte, hvis kommunen ændrer planlægningen for området. Planklagenævnet finder, at klageren ikke er part i sagen om vedtagelsen af kommuneplanen. Nævnet lægger herved vægt på, at klageren ikke har en individuel interesse i planvedtagelsen, da kommuneplanen gør et indgreb i en større personkreds interesser. Idet klageren ikke er part i sagen, har kommunen ikke været forpligtet til at sende afgørelsen til klageren, herunder med en individuel klagevejledning til klageren. Efter planloven er der endvidere ikke krav om, at der i forbindelse med kommuneplanvedtagelser skal ske særskilt underretning af berørte personer. Planklagenævnet har afvist at behandle klagen, som de opfatter som en klage i forhold til kommuneplanens vedtagelse, da klagefristen er overskredet. Orientering om Ny tryghedsmåling fra TrygFonden: Et stigende antal voksne i Danmark er ramt på trygheden Orientering vedlagt som bilag 1. Orientering fra Lokalrådsmøde Referat samt bilag er vedlagt (jf. bilag 2, 3 og 4).", "source_path": "data/greve/raw_dagsordener/Plan- og Tryghedsudvalget_2023-11-14T16:00:00+01:00_d8cde52d-1c93-4728-98d3-2b521ac8ea73.json"}
{"document_id": "d8cde52d-1c93-4728-98d3-2b521ac8ea73", "committee": "Plan- og Tryghedsudvalget", "meeting_date": "2023-11-14T16:00:00+01:00", "section_type": "html_fragment", "section_title": "Plan- og Tryghedsudvalgets mødekalender 2023 og 2024", "case_number": "22-003652", "agenda_index": 15, "text": "Beslutning Orienteringen blev taget til efterretning. Fremstilling Sagsprocedure Plan- og Tryghedsudvalget. Resume I sagen gives et overblik over Plan- og Tryghedsudvalgets møder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Kalenderen for 2023 og 2024 er vedlagt som bilag.", "source_path": "data/greve/raw_dagsordener/Plan- og Tryghedsudvalget_2023-11-14T16:00:00+01:00_d8cde52d-1c93-4728-98d3-2b521ac8ea73.json"}
{"document_id": "d8cde52d-1c93-4728-98d3-2b521ac8ea73", "committee": "Plan- og Tryghedsudvalget", "meeting_date": "2023-11-14T16:00:00+01:00", "section_type": "html_fragment", "section_title": "Underskriftsark", "case_number": "22-003657", "agenda_index": 16, "text": "Fremstilling Sagsprocedure Plan- og Tryghedsudvalget. Resume Elektronisk underskriftsark.", "source_path": "data/greve/raw_dagsordener/Plan- og Tryghedsudvalget_2023-11-14T16:00:00+01:00_d8cde52d-1c93-4728-98d3-2b521ac8ea73.json"}
