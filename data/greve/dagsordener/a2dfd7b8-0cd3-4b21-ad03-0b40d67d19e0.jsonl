{"document_id": "a2dfd7b8-0cd3-4b21-ad03-0b40d67d19e0", "committee": "Byråd 2022-2025", "meeting_date": "2022-03-21T17:00:00+01:00", "section_type": "html_fragment", "section_title": "Godkendelse af dagsorden", "case_number": "21-014420", "agenda_index": 0, "text": "Beslutning Dagsordenen blev godkendt. Fraværende: Liselott Blixt, Claus Dyremose, Anne Marie Lyduch Fremstilling Sagsprocedure Byrådet. Resume Godkendelse af dagsorden for ekstraordinært møde den 21. marts 2022. Indstilling Center for Politik, Organisation & Borgerbetjening indstiller at dagsordenen godkendes.", "source_path": "data/greve/raw_dagsordener/Byråd 2022-2025_2022-03-21T17:00:00+01:00_a2dfd7b8-0cd3-4b21-ad03-0b40d67d19e0.json"}
{"document_id": "a2dfd7b8-0cd3-4b21-ad03-0b40d67d19e0", "committee": "Byråd 2022-2025", "meeting_date": "2022-03-21T17:00:00+01:00", "section_type": "html_fragment", "section_title": "Orientering om modtagelse af ukrainske flygtninge i Greve Kommune", "case_number": "22-004123", "agenda_index": 1, "text": "Beslutning Byrådet tog orienteringen til efterretning. Fraværende: Liselott Blixt, Claus Dyremose, Anne Marie Lyduch Fremstilling Sagsprocedure Byrådet. Resume I denne sag orienteres byrådet om, hvordan Greve Kommune modtager fordrevne ukrainske flygtninge i relation til dagtilbud, skolegang, fritidstilbud og beskæftigelse. Orienteretingen vil blive efterfulgt af uddybende sager i de respektive fagudvalg. Orienteringen skal ses i sammenhæng med sag om boligplacering således, at der på den korte bane er taget hånd om de ukrainske flygtninge som kommer til Greve Kommune inden for den nærmeste fremtid. Indstilling Direktionen indstiller at orienteringen tages til efterretning. Sagsbeskrivelse Konflikten i Ukraine har, på tidspunktet for denne sags fremstilling, medført at ca. 3 mio. ukrainere er på flugt som følge af krigen i Ukraine. Greve Kommune har løbende modtaget information herom via Kommunernes Landsforening (KL) og afventet, at det nødvendige hjemmelsgrundlag er blevet tilvejebragt. Torsdag den 10. marts modtog Greve Kommune information om, at Bolig- og Indenrigsministeriet havde udstedt et aktstykke der med øjeblikkelig virkning gav kommunerne hjemmel til at agere ift. kost og logi for fordrevne ukrainske statsborgere. Dette således at kommunerne kunne agere og hjælpe frem mod en den vedtagne særlov i Folketinget onsdag den 16. marts. Særloven giver hjemmel til at kunne tilbyde dagtilbud, skolegang og fritidstilbud og med særloven er der igennem Integrationsloven givet adgang til, at ukrainske flygtninge bliver hjulpet i beskæftigelse eller uddannelse og kan modtage ydelser i relation hertil. Nedenfor følger en beskrivelse af, hvordan Greve Kommune tilgår opgaverne. Dagtilbud I modtagelsen af ukrainske flygtningebørn vil Greve Kommune følge bestemmelserne i dagtilbudsloven og Børne- og Undervisningsministeriets dagtilbudsvejledning om optagelsesregler til dagtilbud for børn i Greve Kommune. I praksis betyder det, at der tilbydes plads til et barn senest 3 måneder efter ansøgningstidspunktet. Der er med særloven givet mulighed for, at kommunerne kan afvige fra pasningsgarantien i op til to måneder. En nærmere vurdering af konsekvenserne for pasningsgarantien vil indgå i en kommende sag i fagudvalget. Det må antages, at ukrainske flygtninge ikke har noget forhåndskendskab til Greve Kommune og derfor vil indskrivningen af ukrainske børn ske til institutioner, hvor der er plads, og hvor pladserne er i rimelig afstand af de boliger, som flygtningene anvises. Det er administrationens vurdering, at de ukrainske flygtningebørn kan indskrives direkte i de kommunale dagtilbud. Det betyder, at der ikke umiddelbart oprettes særlige gruppeordninger. De modtagende dagtilbud er ansvarlige for, at det enkelte barn får en god institutionsstart med den hjælp og støtte, som der påkræves. Når der forelægges en sag i fagudvalget, vil der tillige tilgå oplysninger om kapaciteten på dagtilbudsområdet samt de lovgivningsmæssige rammer i relation til pasningsgaranti, mulighed for hurtig indskrivning samt faglig og trivselsmæssig udvikling for børnene. Skole De ukrainske børn, der er i skolealderen, vil indledningsvis blive indskrevet i en af de tre modtagerklasser, som allerede er i kommunen. Klasserne er beliggende på henholdsvis Mosedeskolen, Hedelyskolen og Karlslunde Skole. Det estimeres, at der for nuværende er mellem 12-15 ledige pladser på tværs af de tre grupper samlet set. Hvis antallet af børn overstiger dette, vil det være nødvendigt på lidt længere sigt at oprette yderligere modtageklasser. Det skal afdækkes, hvor det i så fald kan placeres. Efter umiddelbar dialog med skolelederne vurderes det muligt at oprette op til 4 modtagerklasser af 10 elever i den eksisterende bygningsmasse. Indskrivningen i modtageklasserne sker med henblik på, at børnene opnår færdigheder der gør dem i stand til senere at indgå i en almenklasse. Færdighederne omhandler det dansksproglige og en indføring i den danske skolekultur. Når der forelægges en sag i fagudvalget, vil der tillige tilgå oplysninger om hvordan forløbet i en modtagerklasse vil være for de ukrainske flygtningebørn, hvordan der arbejdes med faglig udvikling og trivsel samt forslag til prioritering over lokationer, hvor der kan etableres yderligere modtagerklasser i fald, der bliver behov herfor. Fritidstilbud til børn og unge For at sikre et godt og sammenhængende børneliv er det administrationens faglige vurdering, at de ukrainske flygtningebørn bør tilbydes en plads i et kommunalt fritidstilbud - enten SFO eller klub afhængig af alder. Begge tilbud er under normale omstændigheder forbundet med en egenbetaling. I den sammenhæng er det muligt for forældre at søge om enten hel eller delvis økonomisk friplads. På den korte bane vil de ukrainske børn blive indskrevet uden umiddelbart egenbetalingen. Herefter vil eventuel friplads og tilskud blive afklaret efter vanlig praksis. Det betyder, at opstarten i et fritidstilbud vil være uden økonomisk belastning for familierne. Integrationsindsats Greve Kommune vil indenfor fire hverdage overtage ansvaret for de ukrainske flygtninge der har fået opholdstilladelse efter særloven, som er trådt i kraft den 17. marts 2022. I integrationsindsatsen vil Greve Kommune følge bestemmelserne i Integrationsloven. Med særloven for ukrainske flygtninge får Kommunerne dog mulighed for at håndtere integrationsindsatsen med mere fleksibilitet og med mulighed for at udsætte tidsfrister. Ukrainske flygtninge som er fyldt 18 år er omfattet af integrationsloven, herunder selvforsørgelses- og hjemrejseprogrammet med det hovedformål, at flygtningene hurtigst muligt bliver selvforsørgende gennem beskæftigelse. Integrationskontrakt Jobcentret vil i samarbejde med den enkelte flygtning udarbejde en integrationskontrakt, som skal indeholde konkrete jobmuligheder samt hvilke aktiviteter pågældende skal deltage i, herunder virksomhedsrettede indsatser og danskundervisning. Kontrakten er en aftale om, hvordan den enkelte flygtning så tidligt som muligt i integrationsprogrammet opnår kontakt til en arbejdsplads. Kvalificerede flygtninge vil direkte videreformidles til konkrete jobåbninger. Derudover vil jobcentret foretage en individuel vurdering af behovet for opkvalificering, for at kunne matche de kvalifikationer, der efterspørges på det danske arbejdsmarked. Virksomhedsrettet indsats De ukrainske flygtninge får både ret og pligt til et virksomhedsrettet tilbud. Efter en konkret vurdering af kompetencer, forudsætninger og behov, vil Jobcentret give den enkelte flygtning en kontinuerlig virksomhedsrettet indsats i form af virksomhedspraktik eller løntilskud. Uddannelse For ukrainske flygtninge med en formel kompetencegivende uddannelse, vil der foretages en vurdering af uddannelsen. Flygtninge under 25 år som ikke har en erhvervskompetencegivende uddannelse, vil få et uddannelsespålæg hvis Jobcentret vurderer, at pågældende er i stand til at gennemføre en uddannelse på SU og ikke har forsørgelsespligt overfor hjemmeboende børn. Ukrainske flygtninge vil få adgang til Integrationsgrunduddannelsen (IGU) hvor job kombineres med sproglig og faglig opkvalificering for at understøtte, at de bedst muligt hjælpes til at komme hurtigt i arbejde. Sprogskole Den virksomhedsrettede indsats overfor ukrainske flygtninge vil kombineres med danskundervisning. Flygtninge som hurtigt opnår tilknytning til det danske arbejdsmarked vil også være omfattet af reglerne om danskundervisning. De ukrainske flygtninge vil henvises til sprogskolen UC Plus, som Greve Kommune har en driftsoverenskomst med. Danskuddannelsen består af tre niveauer som afhænger af uddannelsesbaggrund og sproglige forudsætninger. Helbredsundersøgelse Som led i kontrakten vil de ukrainske flygtninge tilbydes en helbredsmæssig undersøgelse, hvis Jobcentret efter en konkret vurdering skønner, at der er behov for en nærmere afdækning af den pågældendes fysiske og psykiske helbredsforhold. Forsørgelsesydelse De ukrainske flygtninge vil have adgang til forsørgelsesydelse efter Lov om Aktiv Socialpolitik. (selvforsørgelses- og hjemrejseydelse) når de har fået opholdstilladelse og ansvaret for den enkelte flygtning er overtaget af kommunen. Gifte kvinder med børn vil modtage enligydelser, så længe deres ægtefælle stadig opholder sig i Ukraine. Når der forelægges en sag i fagudvalget, vil indhold og forløb i integrationsprogrammet uddybes yderligere. Lovgrundlag Dagtilbudsloven. Integrationsloven. Lov om midlertidig opholdstilladelse til personer, der er fordrevet fra Ukraine. Økonomiske konsekvenser Udbetalingen af de ekstraordinære ydelser til de ukrainske flygtninge og værtsfamilier vil påføre Greve Kommune en merudgift. Det samme vil gøre sig gældende i takt med at de ukrainske flygtninge begynder at benytte kommunens ordinære tilbudsvifte. Det er på nuværende tidspunkt ikke muligt at opgøre omfanget af disse udgifter, idet der fortsat er stor usikkerhed omkring, hvor mange flygtninge der reelt vil blive placeret i Greve Kommune og tidshorisonten for, hvor længe de vil skulle opholde sig i landet. Alle merudgifter registreres og afrapporteres i de løbende budgetopfølgninger. Der er endvidere også usikkerhed om, i hvilket omfang kommunerne kan forvente en statslig kompensation for de afholdte merudgifter. I bemærkningerne til den vedtagne særlov fremgår det, at regeringen som udgangspunkt anser de ukrainske flygtninge som en demografisk ændring og altså ikke en lovændring, der automatisk udløser 1:1 kompensation. En demografisk ændring må formodes at udløse en større forøgelse af serviceramme og finansiering i 2023, end det ellers ville være tilfældet, men det vil som udgangspunkt ikke påvirke 2022, hvor kommunerne også kommer til at have merudgifter. Greve Kommune kan først forvente at have klarhed om økonomien, når der er indgået en endelig økonomiaftale mellem regeringen og KL primo juni 2022. På et kommende møde i Økonomiudvalget vil der blive forelagt en sag om håndtering af den samlede økonomi i relation til håndteringen af fordrevne ukrainske statsborgere.", "source_path": "data/greve/raw_dagsordener/Byråd 2022-2025_2022-03-21T17:00:00+01:00_a2dfd7b8-0cd3-4b21-ad03-0b40d67d19e0.json"}
{"document_id": "a2dfd7b8-0cd3-4b21-ad03-0b40d67d19e0", "committee": "Byråd 2022-2025", "meeting_date": "2022-03-21T17:00:00+01:00", "section_type": "html_fragment", "section_title": "Boliger til flygtninge fra Ukraine", "case_number": "22-003981", "agenda_index": 2, "text": "Beslutning Administrationens indstilling blev godkendt. (Ø) stemte imod administrationens indstillingspunkt 3.b med bemærkning om , at (Ø) ikke kan gå ind for pavilloner. Der skal ske en dialog med boligselskaberne og der skal findes alternative måder at indkvartere flygtninge på . Yderligere godkendte byrådet et nyt indstillingspunkt f, om at Økonomiudvalget bemyndiges til at tage beslutning om tilbagemelding til ministeren mht. mulighed for at modtage yderligere flygtninge udover den meldte kvote. Fraværende: Claus Dyremose, Anne Marie Lyduch, Liselott Blixt Fremstilling Sagsprocedure Byrådet. Resume På grund af krigen i Ukraine skal Byrådet tage beslutning om, hvordan de forventede flygtninge fra Ukraine kan bo i Greve Kommune. I sagen beskrives hvilke boliger der kan findes til flygtningene akut, og rammerne for hvilke løsninger, der kan arbejdes med på længere sigt. Derudover beskrives hvordan tilbud om privat indkvartering fra borgere og virksomheder kan håndteres. Der er stor usikkerhed om hvor mange flygtninge kommunen forventes at skulle modtage og derved om det antal boliger der skal tilvejebringes på kort og længere sigt. Indstilling Center for Teknik & Miljø og Center for Center for Job & Socialservice indstiller, at det godkendes, at der akut kan huses ca. 31 flygtningefamilier fra Ukraine i følgende bygninger: a. 8 flygtningeboliger på Moeskær b. 10 flygtningeboliger i pavillon ved Greve Borgerhuse c. De ledige utidssvarende ældreboliger, hvor af der på nuværende tidspunkt er 13 ledige boliger 2. at tilbud om privat indkvartering fra borgere og virksomheder kan imødekommes, hvis kommunen finder indkvarteringen egnet efter fysisk besigtigelse og dialog med borgeren/virksomheden, og der i øvrigt kan opnås enighed om betingelserne for lejemålet 3. at det godkendes, at der arbejdes med følgende løsninger på lang sigt: a. Renovering og dispensation til anvendelse af de nuværende flygtningeboliger og utidssvarende ældreboliger b. Opførelse af pavilloner på Tunehøj og Korskildelund, hvor der tidligere har været flygtningeboliger c. Brug af Hulemosegård og Donnemosen, hvis dette kan give mening i samarbejde med de kommuner (Vordingborg Kommune og Guldborgsund kommuner) hvor feriekolonierne er placeret d. at de langsigtede løsninger her og nu varetages indenfor de 12 mio. kr. i anlægsmidler, der er afsat til flygtningeboliger i investeringsoversigten indtil nærmere klarhed om de økonomiske rammer er kendt. e. at indstilling om de langsigtede løsninger med nærmere økonomi og tidsplan vil blive forelagt fagudvalg. Sagsbeskrivelse På grund af krigen i Ukraine forventes det, at Greve Kommune skal modtage et større antal flygtninge. Det er endnu uvist hvor mange, og antallet afhænger naturligvis først og fremmest af, hvor mange ukrainere der søger ophold i Danmark. Regeringen har tidligere meldt ud, at man forbereder sig på, at op mod 20.000 ukrainske flygtninge vil søge om opholdstilladelse i Danmark. Udlændinge- og Integrationsministeren har imidlertid på et pressemøde den 17. marts 2022 udtalt, at han \" på ingen måde kan afvise, at tallet vil blive markant højere\". Udtalelsen skal sandsynligvis ses i lyset af, at der den 17. marts om morgenen - samme dag som særloven om midlertidig opholdstilladelse til fordrevne ukrainere trådte i kraft - allerede er 5.000 voksne ukrainere, der har booket tid til at søge om opholdstilladelse, og at der er meldinger om kø de fire steder i landet, hvor det er muligt at søge. Det vides heller ikke endnu, hvordan den endelige model bliver for fordelingen af flygtningene mellem kommunerne. Fordelingen vil forventeligt tage udgangspunkt i den matematiske model, som Udlændingestyrelsen allerede benytter til fastsættelse af regions- og kommunekvoter. Udlændinge- og Integrationsministeriet har i et svar til Folketingets udlændinge- og Integrationsudvalg opgjort fordelingen på landets kommuner ved opholdstilladelse til henholdsvis 5.000, 10.000 og 20.000 ukrainske flygtninge. Det fremgår heraf, at Greves andel vil være henholdsvis 28, 57 og 114 flygtninge. Det svarer til, at Greve kan forvente at modtage 5,7 ukrainske flygtninge for hver 1.000, der får opholdstilladelse. Det fremgår endvidere, at fordelingsmodellen skal genbesøges efter 3 måneder eller ved 10.000 meddelte opholdstilladelser. Samt at der i den konkrete visitering til kommunerne kan være forskellige hensyn, der gør det nødvendigt at fravige den matematiske fordeling i et vist omfang. Det forventes, at flygtningene primært er kvinder og børn samt ældre mænd. Akutte løsninger i kommunale ejendomme Ca. 20 boliger i nuværende flygtningeboliger Administrationen foreslår, at der allerede akut kan placeres ca. 18 flygtningefamilier i de nuværende flygtningeboliger. Der er i alt 40 flygtningeboliger i dag fordelt på følgende adresser: Antal pladser Ledige Greveager 9 A-D,ved siden af Greve Borgerhus. 20 Blågårdsvej 30 7 Egedalsvej 29 Karlslunde. 6 Karlslunde Centervej 106. 8 I alt 41 20 Af hensyn til at de flygtninge, der kommer fra Ukraine, kan bo samlet, er der allerede igangsat arbejde med at flytte de nuværende beboere i flygtningeboligerne, så de ukrainske flygtninge kan bo samlet på Moeskær (8 boliger) og den ene pavillon ved Greve Borgerhus (10 boliger). Hvor mange familier der kan bo i boligerne afhænger af, hvor store familierne er. Boligerne består af værelser, så køkken og bad deles. Utidssvarende ældreboliger - 13 boliger Udover de nuværende flygtningeboliger råder kommunen over 27 utidssvarende ældreboliger, som Byrådet tilbage i 2015 har besluttet at udfase. Byrådet besluttede i 2020 at standse genudlejningen af fraflyttede boliger, for på den måde at lette udfasningen. Beslutningen i 2020 betyder, at der nu står 13 boliger ledige, fordelt på de tre afdelinger, som det fremgår af nedenstående tabel. Det foreslås, at der først anvendes ledige boliger på Hundige Bygade, hvor der er flest tomme, derefter Degnestræde i Greve Landsby og til sidst Byvejen i Kildebrønde. Boligerne har modsat flygtningeboligerne eget bad og toilet, og er endvidere torumsboliger. De er dog ikke indrettet, så de kan deles af to familier. Ældreboliger Antal boliger Tomgang Degnestræde 18 5 3 Byvejen 15 4 2 Hundige Bygade 51 18 8 I alt 27 13 Private løsninger Ca. 10 private borgere har allerede på egen foranledning indkvarteret en eller flere ukrainere. Og administrationen har derudover modtaget ca. 40 henvendelser fra private borgere og virksomheder om mulighed for privat indkvartering. Potentielt altså ca. 50 steder med mulighed for privat indkvartering. Folketingets Finansudvalg vedtog den 10. marts 2022 et såkaldt aktstykke, der giver kommunerne en midlertidig hjemmel til at tilvejebringe indkvartering og forplejning til fordrevne ukrainere frem til ikrafttrædelse af særloven for opholdstilladelse. Med hjemlen blev det muligt for kommunerne at udbetale 500 kr. pr. person pr. døgn til kost og logi til de private, der har indkvarteret ukrainere. Staten refunderer udgiften for kommunerne under ét. Hjemlen gjaldt frem til særlovens ikrafttræden den 17. marts, men er via et nyt aktstykke forlænget til den 4. april. Efter den 4. april overgår de ukrainske flygtninge til at modtage forsørgelse på lige fod med og efter samme regler som andre flygtninge. Kommunens forpligtelse til at tilbyde indkvartering kan godt udmøntes ved at inddrage indkvartering hos private, men i så fald er det kommunen, der lejer sig ind, og herefter boligplacerer flygtningen det pågældende sted. Flygtningen betaler husleje til kommunen med en takst, der er fastsat i integrationsloven. Det er administrationens opfattelse, at indkvartering hos private kan være et supplement til de øvrige indkvarteringsmuligheder. Det vil dog kræve, at kommunen finder indkvarteringen egnet på baggrund af en fysisk besigtigelse og en dialog med den private udlejer - samt at der kan opnås enighed om betingelserne for lejemålet (husleje, lejemålets længde, opsigelsesvarsel osv.). Det er umiddelbart administrationens vurdering, at de reelle muligheder for privat indkvartering vil vise sig at være langt mindre end de ca. 50 potentielle muligheder. Langsigtede løsninger Da det endnu ikke vides, hvor mange flygtninge kommunen skal modtage, er det svært at vide, hvor mange boliger der skal tilvejebringes. Administrationen foreslår, at der udarbejdes separat indstilling til fagudvalg på de langsigtede løsninger i april. Der arbejdes med følgende muligheder for yderligere boliger: 1. Renovering og eventuelt yderligere anvendelse af de nuværende flygtningeboliger og utidssvarende ældreboliger En del af løsningen vil være, at der arbejdes på fortsat at anvende de nuværende steder til flygtningeboliger, hvor dispensationer udløber i 2022-23. Derudover vil der skulle kigges på standen af boligerne, og i hvor høj grad de skal renoveres, hvis de skal bebos i længere tid. Der er en separat indstilling forelagt for Byrådet om den langsigtede plan for at finde permanente boliger til de nuværende flygtninge i almene boliger. Denne plan vil kunne medføre, at der frigøres yderligere boliger i Egedal og Blågård, som dog er meget nedslidte, samt pavillonerne ved Greve Borgerhus. Derudover vil der skulle tages stilling til, om brug af de utidssvarende ældreboliger på længere sigt er en mulighed. Dette afhænger af den anbefaling for ældreboligerne, som forventes fremlagt for Økonomiudvalget i maj 2022. Et vigtigt hensyn vil fortsat være boligernes dårlige stand, som vil kræve en større renovering og muligvis ombygning, hvis de fortsat skal være egnede som boliger. Løsninger på både kort og lang sigt kræver hensyntagen til de borgere, der lejer boligerne i dag. 2. Reetablering af pavilloner i Tune og Korskildelund, hvor der tidligere har været flygtningeboliger En anden del af løsningen vil være at reetablere de pavilloner, der var til flygtninge i Tune og Korskildelund, samt eventuelt at placere yderligere boliger samme sted. Der var i alt 10 boliger på Tunehøj og 10 boliger på Korskildelund. Administrationen vil undersøge om der kan etableres flere boliger samme sted. Derudover har der været arbejdet med en placering ved Kongens Enge som ikke blev tilvejebragt, hvor der kunne være mulighed for yderligere boliger. Administrationen vil afdække hvor mange boliger, der kan stå på adresserne, samt økonomi på dette. 3. Eventuel brug af Hulemosegård og Donnemosen En tredje løsning vil være at undersøge brugen af de to feriekolonier Hulmosegård og Donnemosen, som kommunen henholdsvis ejer og lejer. Det er uvist, om kommunen må tildele pladser til Greve Kommunes flygtninge i disse bygninger, eller de i givet fald vil tælle som pladser i de kommuner hvor bygningerne ligger. Denne løsning vil under alle omstændigheder primært være relevant, hvis der kommer et akut pres, der ikke kan håndteres hurtigt nok med de øvrige beskrevne løsninger, og hvis der kan opnås en aftale med de to kommuner hvor kolonierne ligger i, dvs. henholdsvis Vordingborg og Guldborgsund Kommuner. Derudover vil der skulle indgås en aftale med den driftsansvarlige organisation Hulmosegård Fonden. Byggesagsbehandling og dispensationen for planloven Byggeloven finder ikke anvendelse på eksisterende bygninger og transportable konstruktioner, som tages midlertidigt i brug til indkvartering af fordrevne fra Ukraine. Kommunen skal sikre, at bygningen har et acceptabelt brandsikringsniveau og konstruktion i forhold til beboelse og give en udtalelse om dette inden ibrugtagning. I praksis vil det ske ved at administrationen selv vurderer på eksisterende beboelse og transportable konstruktioner beregnet til beboelse, mens fx lagerbygninger mv, som ikke er beregnet til beboelse i dag, vil blive gennemgået med beredskabet. For at kunne etablere flere flygtningeboliger i områder der ikke er planlagt til beboelse, er der givet hjemmel til at bruge dispensationsmuligheden i Planlovens §5u. Denne sagsbehandling kræver blandt andet en naboorientering på 14 dage og vil sædvanligvis skulle behandles politisk. Sagsbehandlingen er derfor af længere varighed (ca. 3 måneder). De nuværende dispensationsmuligheder er som bekendt ved at udløbe på de eksisterende lokationer og kommunen er ved at afvikle de midlertidige flygtningeboliger. Administrationen forventer dog, at man med det store behov for at kunne huse de mange ukrainske flygtningen vil kunne genbruge de nuværende placeringer af flygtningeboliger, og starte dispensationsmuligheden op på ny. Lovgrundlag Særlov om flygtninge fra Ukraine som er trådt i kraft i dag den 17. marts 2022. Økonomiske konsekvenser På nuværende tidspunkt er de økonomiske konsekvenser ikke kendt, men vil blive beskrevet nærmere i de kommende sager om de langsigtede løsninger. Der vil være udgifter til flytning af de nuværende flygtninge, samt til indflytning af de ukrainske flygtninge og til privat indkvartering. Derudover vil der være udgifter til klargøring af boligerne. Udgifterne konteres på separate konti så disse kan redegøres for, når den nærmere økonomiske aftale indgås mellem staten og KL. For de langsigtede løsninger er der afsat 12 mio. kr. til flygtningeboliger i investeringsoversigten, som var målrettet de langsigtede løsninger for de nuværende flygtningeboliger. Der regnes med at disse kommer i spil til de langsigtede løsninger til de ukrainske flygtninge. De 12 mio. kr. var låntagningsberettigede, hvilket de forventes fortsat at være. Øvrige konsekvenser For at skabe plads til arbejdet med de langsigtede løsninger vil det være nødvendigt at flytte et par anlægsopgaver i den samlede anlægsportefølje i Center for Teknik og Miljø. Der vil blive fremlagt en separat sag til Økonomiudvalget den 28. marts omkring dette. Dette kan have en yderligere fordel, idet administrationen allerede nu oplever, at entreprenører vælge ikke at byde på opgaver på grund af de udfordringer, der er på leverancer og medarbejdere i byggebranchen, som kan medføre dyrere og dårligere tilbud på anlægssager. Andre kommuner har af samme årsag udskudt en del af deres anlægssager. Kommunikation De ovenstående planer vil kræve en del kommunikation generelt for borgerne i kommunen men derudover målrettet med: - Beboerne i de utidssvarende ældreboliger, hvis der bliver behov for de ledige ældreboliger på de tre nævnte adresser - Naboer til de nuværende flygtningeboliger, herunder især omkring Greve Borgerhus, som havde en forventning om at pavillonerne kom til at blive flyttet. Yderligere kommunikation afhængig af de langsigtede løsninger og adresseres i den kommende sag. Tidsplan De akutte løsninger vil blive etableret så hurtigt som muligt. Tidsplan for de langsigtede løsninger vil blive beskrevet i kommende sager.", "source_path": "data/greve/raw_dagsordener/Byråd 2022-2025_2022-03-21T17:00:00+01:00_a2dfd7b8-0cd3-4b21-ad03-0b40d67d19e0.json"}
{"document_id": "a2dfd7b8-0cd3-4b21-ad03-0b40d67d19e0", "committee": "Byråd 2022-2025", "meeting_date": "2022-03-21T17:00:00+01:00", "section_type": "html_fragment", "section_title": "Underskriftsark", "case_number": "21-013699", "agenda_index": 3, "text": "Fremstilling Sagsprocedure Byrådet. Resume Elektronisk underskriftsark.", "source_path": "data/greve/raw_dagsordener/Byråd 2022-2025_2022-03-21T17:00:00+01:00_a2dfd7b8-0cd3-4b21-ad03-0b40d67d19e0.json"}
