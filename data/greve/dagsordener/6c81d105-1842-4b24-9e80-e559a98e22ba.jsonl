{"document_id": "6c81d105-1842-4b24-9e80-e559a98e22ba", "committee": "Social- og Handicapudvalget", "meeting_date": "2025-03-24T16:30:00+01:00", "section_type": "html_fragment", "section_title": "Godkendelse af dagsorden", "case_number": "", "agenda_index": 0, "text": "Beslutning Godkendt. Fremstilling Sagsprocedure Social- og Handicapudvalget. Resume Godkendelse af dagsorden. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Social- og Handicapudvalget_2025-03-24T16:30:00+01:00_6c81d105-1842-4b24-9e80-e559a98e22ba.json"}
{"document_id": "6c81d105-1842-4b24-9e80-e559a98e22ba", "committee": "Social- og Handicapudvalget", "meeting_date": "2025-03-24T16:30:00+01:00", "section_type": "html_fragment", "section_title": "Dialogmøde mellem Handicaprådet og Social- og Handicapudvalget", "case_number": "24-011494", "agenda_index": 1, "text": "Beslutning Dialogen blev taget til efterretning. Fremstilling Sagsprocedure Social- og Handicapudvalget. Resume Formålet med dialogmødet er, at Handicaprådet og Social- og Handicapudvalget kan drøfte lokalpolitiske spørgsmål, der vedrører borgere med handicap. Dialogmødet bruges til orientering, drøftelse og dialog. Der træffes ikke beslutning på dialogmødet. Indstilling Administrationen indstiller, at dialogen med Handicaprådet drøftes. Sagsbeskrivelse Ifølge lov om retssikkerhed og administration på det sociale område § 37A, er kommunen forpligtet til at nedsætte et handicapråd. Efter loven er formålet med handicaprådet at rådgive Byrådet i handicappolitiske spørgsmål og formidle synspunkter mellem borgere og Byrådet om lokalpolitiske spørgsmål, der vedrører borgere med handicap. Med henblik på at drøfte aktuelle emner og det fortløbende samarbejde har Social- og Handicapudvalget den 22. maj 2023 besluttet, at der holdes dialogmøde med Handicaprådet to gange årligt. Handicaprådet er inviteret til Social- og Handicapudvalgsmødet den 24. marts 2025 kl. 17.00-17.30. Danske Handicaporganisationers lokalafdeling i Greve (DH-Greve) har fremsendt ønske om, at der på mødet drøftes det vedtagne budgetforslag om hjemtagning af aktivitets- og samværstilbud efter Servicelovens §104 samt mulighed for etablering af Handicappris i Greve Kommune. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag .", "source_path": "data/greve/raw_dagsordener/Social- og Handicapudvalget_2025-03-24T16:30:00+01:00_6c81d105-1842-4b24-9e80-e559a98e22ba.json"}
{"document_id": "6c81d105-1842-4b24-9e80-e559a98e22ba", "committee": "Social- og Handicapudvalget", "meeting_date": "2025-03-24T16:30:00+01:00", "section_type": "html_fragment", "section_title": "Opsamling på udvalgets større initiativer i indeværende byrådsperiode - Social- og Handicapudvalget", "case_number": "25-001638", "agenda_index": 2, "text": "Beslutning Drøftelsen blev taget til efterretning. Fremstilling Sagsprocedure Social- og Handicapudvalget. Resume Sagen indeholder en opgørelse over samtlige sager, der er forelagt til beslutning i Social- og Handicapudvalget fra denne byrådsperiodes start i januar 2022 til og med februar 2025. Sagen er foranlediget af, at Social- og Handicapudvalget har ønsket en sag om, hvilke større initiativer, der er taget på udvalgets område i indeværende byrådsperiode. Indstilling Administrationen indstiller, at opgørelsen over Social- og Handicapudvalgets beslutningssager drøftes. Sagsbeskrivelse Social- og Handicapudvalget behandlede på udvalgsmødet den 18. november 2024 (punkt 5) en sag om Midtvejsstatus på politikker og strategier 2024 – Social- og Handicappolitik 2023-2026. Udvalget besluttede i den forbindelse at pege på en række emner, som udvalget ønsker nærmere belyst i sager frem mod sommerferien 2025. En af disse ønskede sager er en sag om, hvilke større initiativer, der er taget på udvalgets område i indeværende byrådsperiode, sådan at udvalget kan tage en politisk drøftelse herom. Som grundlag for en sådan drøftelse har administrationen gennemgået Social- og Handicapudvalgets dagsordener fra samtlige udvalgsmøder siden byrådsperiodens start i januar 2022 til og med udvalgsmødet i februar 2025, og oplistet alle de sager, der har været forelagt udvalget til beslutning. Det gælder både de sager, hvor udvalget selv har haft kompetencen til at træffe beslutning, og de sager, hvor udvalget har afgivet indstilling til efterfølgende beslutning i Byrådet via Økonomiudvalget. Oplistningen kan overordnet resumeres således: Årstal: 2022 2023 2024 2025 I alt Antal udvalgsmøder 9 9 9 2 29 Antal sager til beslutning 17 12 20 2 51 Heraf besluttet af udvalget 10 6 8 1 25 Heraf indstillet til ØU/Byråd 7 6 12 1 26 Sager, der er forelagt udvalget til orientering/efterretning, er ikke medtaget i opgørelsen, ligesom sager om introduktion af udvalgets ansvarsområder (dem var var flere af i 1. halvår 2022), temamøder, dialogmøder og lignende heller ikke er medtaget. De konkrete 51 beslutningssager er oplistet i vedlagte bilag 1, hvor følgende oplysninger fremgår: Dato for sagens behandling i Social- og Handicapudvalget Sagens nummer på dagsordenen Sagstitel Udvalgets beslutning Om sagen gik videre til Økonomiudvalg og Byråd (ja/nej) Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag .", "source_path": "data/greve/raw_dagsordener/Social- og Handicapudvalget_2025-03-24T16:30:00+01:00_6c81d105-1842-4b24-9e80-e559a98e22ba.json"}
{"document_id": "6c81d105-1842-4b24-9e80-e559a98e22ba", "committee": "Social- og Handicapudvalget", "meeting_date": "2025-03-24T16:30:00+01:00", "section_type": "html_fragment", "section_title": "Reform – Et fagligt og økonomisk bæredygtigt socialområde", "case_number": "25-002832", "agenda_index": 3, "text": "Beslutning Godkendt, idet udvalget anerkender det indkomne høringssvar fra DH Greve. Fremstilling Sagsprocedure Social- og Handicapudvalget og Sundheds- og Omsorgsudvalget. Resume Byrådet blev på temamødet den 11. december 2024 orienteret om den række af reformer, der er under implementering i administrationen. I denne sag udfoldes reformen ”Et fagligt og økonomisk bæredygtigt socialområde”. Udvalgene skal godkende den samlede organisering af reformen. Indstilling Administrationen indstiller, at organiseringen af reformen ”Et fagligt og økonomisk bæredygtigt socialområde” godkendes. Sagsbeskrivelse Både lokalt og nationalt er der en række forskellige tiltag på socialområdet, som har betydning for styringen af det samlede område over de kommende år. For at sikre et samlet overblik og koordinering foreslår administrationen, at disse tiltag håndteres under reformen ”Et fagligt og økonomisk bæredygtigt socialområde”. Reformen ”Et fagligt og økonomisk bæredygtigt socialområde” Reformen ”Et fagligt og økonomisk bæredygtigt socialområde” vil være forankret i Center for Job & Socialservice med en programleder. Det foreslås, at reformen består af selvstændige implementeringsspor, som uddybedes nedenfor. Den samlede reformorganisering er skitseret i bilag 1. Hjemløsereformen Administrationen er aktuelt i gang med at implementere hjemløsereformen, som trådte i kraft den 1. oktober 2023. Der er nedsat en styregruppe og arbejdsgruppe. Det foreslås, at det fortsatte arbejde med implementering af Hjemløsereformen udgør ét implementeringsspor. Ekspertudvalgets anbefalinger udmøntet i lovgivning Ekspertudvalget på socialområdet fremlagde i april 2024 deres endelige anbefalinger til en bæredygtig faglig og økonomisk udvikling på socialområdet. Administrationen skal løbende implementere ny lovgivning, der er en udmøntning af ekspertudvalgets anbefalinger. Nogle lovændringer er allerede trådt i kraft, f.eks. ændrede magtanvendelsesregler, mens andre fortsat er under politisk behandling og forventes at skulle implementeres inden for nær fremtid. Det foreslås, at implementering af ekspertudvalgets anbefalinger udmøntet i lovgivning organiseres som ét implementeringsspor. KKR Sjælland - Fælleskommunale principper I KKR Sjælland har samtlige 17 kommuner og Region Sjælland iværksat et forpligtende samarbejde, der skal sikre et fagligt og økonomisk bæredygtigt socialområde. Alle 17 kommuner har politisk godkendt fælleskommunale principper på det specialiserede socialområde, der nu skal implementeres. Der er udviklet en implementeringsstrategi og nedsat en implementeringsgruppe. Det foreslås, at implementeringen af de fælleskommunale principper i Greve Kommune organiseres som ét implementeringsspor. Udvikling af nye tilbud/indsatser, jf. Budgetaftale 2025-28 Med Greve Kommunes budgetaftale 2025-18 blev besluttet flere omfattende tiltag, som er i gang med at blive implementeret. Konkret er der tale om etablering af nye botilbud i Grønlykkeparken og Dahliahuset, udvidelse af det lokale aktivitets- og samværstilbud i Aktivhuset i Freyas Kvarter og omdannelse af 4 boliger på Vangeleddet til midlertidige pladser efter Servicelovens §107. Der er endvidere igangsat et arbejde med at udvikle løsninger og indsatser, der kan sikre at flere borgere kan bo i egen bolig med relevant støtte fremfor på botilbud. Dette indebærer bl.a. et styrket arbejde med forebyggende indsatser, som er godt i gang. Herudover arbejdes der på at skabe øget flow i botilbud, bl.a. ved at indgå aftale med boligselskaberne om flere boliger til særlige målgrupper. Endelig skal der afsøges muligheder for styrkede bostøtteindsatser, såkaldt ”matrikelløse botilbud”, som kan medvirke til at borgere kan modtage den nødvendige støtte i egen bolig og således forebygge behovet for botilbud. Dette blandt andet med inspiration fra SPIR-modellen i Høje Taastrup. Det foreslås at udvikling af nye tilbud/indsatser, jf. Budgetaftale 2025-28 organiseres som ét implementeringsspor. Fundamentet for reformen Fundamentet for reformen ” ”Et fagligt og økonomisk bæredygtigt socialområde” er Greve Kommunes Social- og Handicappolitik og Sundheds- og Psykiatripolitik. Herudover arbejdes der på socialområdet med et grundlæggende værdisæt inden for recoveryorienteret rehabilitering og et kontinuerligt fokus på IT, digitalisering og ledelsesinformation. Disse elementer er således også en del af fundamentet, som på forskellig vis vil indgå i projekterne. Økonomiske konsekvenser Sagen har ingen økonomiske konsekvenser for Greve Kommune. Høring Sagen sendes til høring i Handicaprådet med høringsfrist den 23. marts 2025 kl. 15.00. Tidsplan Social- og Handicapudvalget og Sundheds- og Omsorgsudvalget vil blive orienteret om fremdriften løbende, og der vil blive fremlagt sager om de enkelte implementeringsspor, som en del af den sædvanlige opfølgningsproces. Sagens forløb 24/03/2025 Sundheds- og Omsorgsudvalget Godkendt med bemærkning om, at udvalget kvitterer for DH Greve i Handicaprådets gode bemærkninger om recovery orienteret rehabilitering, som et vigtigt grundlæggende værdisæt for implementering af reformen. Høringssvar fra DH Greve vedlægges.", "source_path": "data/greve/raw_dagsordener/Social- og Handicapudvalget_2025-03-24T16:30:00+01:00_6c81d105-1842-4b24-9e80-e559a98e22ba.json"}
{"document_id": "6c81d105-1842-4b24-9e80-e559a98e22ba", "committee": "Social- og Handicapudvalget", "meeting_date": "2025-03-24T16:30:00+01:00", "section_type": "html_fragment", "section_title": "Klagesager på det sociale område i Greve Kommune i 2023 - opfølgning", "case_number": "25-002339", "agenda_index": 4, "text": "Beslutning Orienteringen blev taget til efterretning. På baggrund af de aktuelle omgørelsesprocenter ønsker udvalget for nuværende ikke at fastsætte måltal, og følger udviklingen på området tæt. Fremstilling Sagsprocedure Social- og Handicapudvalget. Resume Sagen er en opfølgning på Social- og Handicapudvalgets tidligere behandling af sagen om klagesager på det sociale område i 2023 (Danmarkskortet). Udvalget ønskede at se eksempler på hjemviste sager fra Ankestyrelsen til kommunen og at drøfte mål på området. Indstilling Administrationen indstiller, at orienteringen tages til efterretning og at fastsættelse af eventuelle mål på klagesagsområdet - og hvad målene i givet fald skal være godkendes. Sagsbeskrivelse Tidligere sagsforløb Social- og Handicapudvalget behandlede på udvalgsmødet den 7. oktober 2024 (punkt 5) sagen om klagesager på det sociale område i 2023 – det såkaldte Danmarkskort, som Ankestyrelsen udarbejder hvert år, og som ifølge Retssikkerhedslovens § 79 a og b skal behandles af Byrådet. Social- og Handicapudvalget tog orienteringen om Danmarkskortet til efterretning, samt indstillede til Byrådet, at der ikke skal udarbejdes en handlingsplan på klagesagsområdet. Social- og Handicapudvalget besluttede samtidig, at der på et kommende møde skal fremlægges eksempler på hjemviste klagesager, samt at udvalget ønsker at drøfte mål på området. De to andre fagudvalg, der behandlede Danmarkskortet (Sundheds- og Omsorgsudvalget og Skole-, Børne- og Ungeudvalget) besluttede tilsvarende, at der på kommende møde skal forelægges en opfølgende sag med belysning af de emner, som de ønsker at få nærmere belyst. Det er dog kun Social- og Handicapudvalget, der har ønsket at drøfte mål på området. Byrådet godkendte efterfølgende den 13. november 2024 (pkt.15) indstillingerne fra fagudvalgene. Byrådet besluttede desuden, at fagudvalgene drøfter den videre udvikling og mulige initiativer til at fastholde, at Greve Kommune ligger under landsgennemsnittet. Danmarkskortet 2023 – sådan så det ud Antallet af klager I 2023 var der på Danmarkskortet i alt 82 klagesager på det sociale område i Greve Kommune, heraf 21 sager på børnehandicapområdet og 3 sager på voksenhandicapområdet. Definitionen på børnehandicap- og voksenhandicapområdet fremgår af vedlagte bilag 1. Det samlede antal klager er noget højere end tidligere år. Således var der 67 klagesager i både 2022 og 2021. Stigningen skyldes et usædvanlig højt antal på 28 klagesager på hjemmehjælpsområdet. Til sammenligning har der i perioden 2014-22 aldrig været mere end fire klagesager på hjemmehjælpsområdet på et år. Omgørelsesprocenten Omgørelsesprocenten – som er summen af procent ændrede afgørelser og procent hjemviste klager til fornyet behandling i kommunen – var for Greve Kommune lavere end landsgennemsnittet på både børnehandicap- og voksenhandicapområdet, men for det samlede socialområde var Greves omgørelsesprocent på 44% højere end landsgennemsnittet på 39%. Også her skal forklaringen findes på hjemmehjælpsområdet. Ingen af afgørelserne på hjemmehjælpsområdet blev ændret, men 16 af de 28 klagesager blev hjemvist/delvis hjemvist. Det svarer til en omgørelsesprocent på 57%. Opfølgning på klagesager på hjemmehjælpsområdet blev behandlet i Sundheds- og Omsorgsudvalget den 18. november 2024 (pkt. 17). Fastsættelse af mål på området for klagesager Til brug for en politisk drøftelse af eventuelle mål på klagesagsområdet, er det efter administrationens opfattelse relevant at se på de senere års udvikling i omgørelsesprocenten. Udviklingen i Greve Kommune i de seneste fire år fra 2020-23 fremgår af denne oversigt med landsgennemsnittet anført i parentes. Grå farve = Greves omgørelsesprocent er lavere end landsgennemsnittet. Omgørelses-procent Greve Kommune 2020 2021 2022 2023 Hele socialområdet (herunder hjemmepleje) 40% (36%) 35% (32%) 27% (38%) 44% (39%) Heraf børne-handicap 61% (52%) 45% (36%) 21% (49%) 24% (48%) Heraf vok senhandicap 63% (42%) 31% (34%) 33% (39%) 33% (37%) Det fremgår, at der siden 2020 har været markant faldende omgørelsesprocenter på børnehandicap- og voksenhandicapområderne. For det samlede socialområde set under ét, var der tilsvarende en positiv udvikling frem til 2022, hvorefter omgørelsesprocenten stiger betydeligt i 2023. Som tidligere nævnt skyldes den stigning helt overvejende en høj omgørelsesprocent på 57% på hjemmehjælpsområdet på et for området i øvrigt usædvanligt højt antal klagesager. Hvis der skal fastsættes et mål for omgørelsesprocenten i Greve Kommune, er det administrationens anbefaling, at det sker på et overordnet niveau, det vil sige på hele socialområdet under ét. Fastsættelse af mål isoleret set på børnehandicapområdet og/eller voksenhandicapområdet kan ikke anbefales, fordi antallet af klagesager er forholdsvis lavt, hvorfor selv ganske få sager, der ændres eller hjemvises, kan rykke omgørelsesprocenten ganske meget. Fx var der i 2023 kun tre klagesager på voksenhandicapområdet. Et muligt mål kunne fx være, at Greve Kommunes omgørelsesprocent på det samlede socialområde skal ligge under landsgennemsnittet. Administrationen anbefaler imidlertid, at der ikke på nuværende tidspunkt træffes beslutning om mål på klageområdet, men at stillingtagen hertil afventer den politiske behandling af Danmarkskortet for 2024. Dels fordi Danmarkskortet for 2023 som nævnt var præget af et usædvanligt højt antal klagesager og en usædvanlig høj omgørelsesprocent på hjemmehjælpsområdet. Og dels fordi Danmarkskortet for 2024 netop er blevet offentliggjort af Ankestyrelsen, og det kan umiddelbart konstateres, at Greve Kommunes omgørelsesprocent ligger væsentligt lavere end landsgennemsnittet, og at Greves omgørelsesprocent desuden er faldet væsentligt fra 2023 til 2024. På børnehandicapområdet er den faldet fra 24% i 2023 til 15% i 2024 (landsgennemsnittet er 49%), og på voksenhandicapområdet er den faldet fra 33% i 2023 til 27% i 2024 (landsgennemsnittet er 40%). Også på hele socialområdet under ét har der været et fald: Fra 44% i 2023 til 29% i 2024 (landsgennemsnittet er 45%). Det skal understreges, at administrationen endnu ikke har haft mulighed for en detaljeret gennemgang af Danmarkskortet. En sådan gennemgang iværksættes hen over foråret, hvorefter sagen forelægges til politisk behandling i juni eller august. Eksempler på hjemviste klagesager på Social- og Handicapudvalgets sagsområder Social- og Handicapudvalget har bedt om at se nogle eksempler på hjemviste klagesager. I bilag 2 er i anonymiseret form beskrevet tre eksempler. Økonomiske konsekvenser Sagen har ingen økonomiske konsekvenser for Greve Kommune. Høring Handicaprådet afgav høringssvar ved den politiske behandling af Danmarkskortet i oktober 2024. Det høringssvar er vedlagt som bilag 3. Denne opfølgende sag er også sendt i høring i Handicaprådet, og eventuelt høringssvar vil foreligge på mødet.", "source_path": "data/greve/raw_dagsordener/Social- og Handicapudvalget_2025-03-24T16:30:00+01:00_6c81d105-1842-4b24-9e80-e559a98e22ba.json"}
{"document_id": "6c81d105-1842-4b24-9e80-e559a98e22ba", "committee": "Social- og Handicapudvalget", "meeting_date": "2025-03-24T16:30:00+01:00", "section_type": "html_fragment", "section_title": "Økonomisk udvikling på udvalgets område", "case_number": "25-001771", "agenda_index": 5, "text": "Beslutning Orienteringen blev taget til efterretning. Fremstilling Sagsprocedure Social- og Handicapudvalget. Resume Social- og Handicapudvalget bad på udvalgets møde den 3. februar 2025 (pkt. 3) om en sag på dagsordenen om den overordnede udviklingen i økonomien på udvalgets område i indeværende byrådsperiode. I denne sag orienteres udvalget herom. Sagen viser, at der på udvalgets område er stigende udgifter både i budget og regnskab i perioden 2022 til 2025. Indstilling Administrationen indstiller, at orienteringen tages til efterretning. Sagsbeskrivelse Byrådet har budgetteret med udgifter til socialområdet på 259,5 mio. kr. i 2022 stigende til 273,3 mio. kr. i 2025. Regnskabet for området viser ligeledes en stigning fra 255,8 mio. kr. i 2022 til 267,7 mio. kr. i 2025. Dog har budgettet og udgifterne været faldende fra 2023 til 2024, hvilket primært kan henføres til en ekstraordinær nedgang i udgifterne til længerevarende botilbud. Budgetterne for de længerevarende tilbud har været stigende set over perioden 2022-2025, mens budgetterne for de øvrige områder set over perioden 2022-2025 har været på samme niveau. I forhold til regnskabet har der været stigende udgifter til midlertidige botilbud og til beskyttet beskæftigelse samt aktivitets- og samværstilbud i perioden 2022-2024. I samme periode ses et ekstraordinært fald fra 2023-2024 vedrørende længerevarende botilbud. Byrådet har iværksat en række indsatser, der skal være medvirkende til at sikre et fagligt og økonomisk bæredygtigt socialområde. Der afrapporteres løbende på indsatserne i form af handleplanen på det specialiserede voksenområde, senest fremlagt for udvalget den 6. januar 2025 (pkt. 2). Det er administrationens vurdering, at handleplanen er medvirkende til at sikre et fagligt og økonomisk bæredygtigt socialområde. Dette blandt andet i form af en række beslutninger i forbindelse med de seneste to års budgetforlig, eksempelvis arbejdet med at tilvejebringe flere lokale botilbud, omlægning af tilbud med lav aktivitetsprocent, større kendskab til tidlige og fleksible indsatser uden visitation, flere borgere i egen bolig med hjælp og støtte, fælleskommunale principper på socialområdet etc. Indsatserne skal ses i lyset af markant stigende udgifter på området igennem mange år. Siden 2018 er udgifterne på området på landsplan steget med mere end 6,5 mia. kr. Ud fra de seneste opgørelser af udgiftsudviklingen ses det, at Greve Kommune ligger nr. 24 på landsplan (nr. 1 bruger færrest penge på området og nr. 98 bruger flest penge på området) i relation til udgifter på området. I Greve Kommune bruges der 11.017 kr. pr. indbygger på området. Det gennemsnitlige forbrug pr. indbygger på landsplan udgør 12.494 kr. pr. borger. Administrationen følger udgiftsudviklingen på området tæt. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag .", "source_path": "data/greve/raw_dagsordener/Social- og Handicapudvalget_2025-03-24T16:30:00+01:00_6c81d105-1842-4b24-9e80-e559a98e22ba.json"}
{"document_id": "6c81d105-1842-4b24-9e80-e559a98e22ba", "committee": "Social- og Handicapudvalget", "meeting_date": "2025-03-24T16:30:00+01:00", "section_type": "html_fragment", "section_title": "Opfølgning på Social- og Handicappolitik 2023-26. Status på arbejdet med forebyggelse og håndtering af ensomhed", "case_number": "25-002604", "agenda_index": 6, "text": "Beslutning Orienteringen blev taget til efterretning. Fremstilling Sagsprocedure Social- Handicapudvalget. Resume Sagen er ønsket af Social- og Handicapudvalget og orienterer om sociale tilbud til voksne, der er eller kan være ramt af ensomhed. Sagsbeskrivelsen suppleres af mundtligt oplæg på udvalgsmødet. Indstilling Administrationen indstiller, at orienteringen tages til efterretning. Sagsbeskrivelse Social- og Handicapudvalget behandlede på udvalgsmødet den 18. november 2024 en sag om ”Midtvejsstatus på politikker og strategier 2024, Social- og Handicappolitik 2023-26” (pkt. 5). Udvalget besluttede, at der skal fremlægges sager om forskellige emner relateret til Social- og Handicappolitikken, og en af de ønskede sager er en sag med status på, hvordan der arbejdes med forebyggelse og håndtering af ensomhed. Greve Kommune har ingen sociale tilbud, der er direkte målrettet borgere ramt af ensomhed, men kommunen har flere tilbud på socialområdet, der er i berøring med borgere, der er eller kan være ramt af ensomhed, og som håndterer henvendelser herom. Tilbud i Pædagogisk Psykiatrisk Vejledningscenter (PPV) i Center for Job & Socialservice Akuttilbuddet Akuttilbuddet er for alle borgere – og deres pårørende - der oplever at være i akut psykisk krise. Man kan ringe til Akuttilbuddet alle årets dage i tidsrummet kl. 15-08. Ensomhed kan være et element i at føle sig i krise. Ung-Kontakt Ung-Kontakt er tilbud for unge med psykiske og/eller sociale udfordringer. Der er tilknyttet pædagogisk personale, men tilbuddet er uvisiteret , så borgerne kan bare dukke op. Tilbuddet har til huse i Aktivhuset i Freyas Kvarter, og der er åbent en aften om ugen. Fællesskabet kan være et element i at styrke den unges psykiske eller sociale udfordringer eller mindske følelsen af ensomhed. Støtte- og kontaktpersoner (SKP) Kommunen skal efter servicelovens § 99 sørge for støtte- og kontaktpersoner til borgere med sindslidelser, til borgere med misbrugsproblemer og til borgere med særlige sociale problemer, som ikke har eller kan opholde sig i egen bolig. Det er ofte pårørende, der henvender sig, og SKP’erne kan - afhængig af henvendelsens karakter – opsøge borgeren eller vejlede om, hvor borgeren/den pårørende kan få hjælp. Ensomhed kan være et element i borgerens udfordringer. Generelt - medarbejdere med borgerkontakt Medarbejdere med borgerkontakt, der bliver opmærksom på eller fornemmer, at en borger har problemer med ensomhed, vejleder borgeren om muligheden for at deltage i tilbud og aktiviteter af mere generel karakter, fx i foreningslivet – herunder også henvise til Frivilligcentret. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag . Øvrige forhold Socialchef Mariann Mikkelsen deltager under dette punkt, og supplerer sagsbeskrivelsen med et mundtligt oplæg.", "source_path": "data/greve/raw_dagsordener/Social- og Handicapudvalget_2025-03-24T16:30:00+01:00_6c81d105-1842-4b24-9e80-e559a98e22ba.json"}
{"document_id": "6c81d105-1842-4b24-9e80-e559a98e22ba", "committee": "Social- og Handicapudvalget", "meeting_date": "2025-03-24T16:30:00+01:00", "section_type": "html_fragment", "section_title": "Sagsbehandlingstider på det sociale område - opfølgning", "case_number": "25-001092", "agenda_index": 7, "text": "Beslutning Orienteringen blev taget til efterretning. Fremstilling Sagsprocedure Social- og Handicapudvalget. Resume Sagen indeholder eksempler på anonymiserede borgersager på Social- og Handicapudvalgets sagsområder, hvor den politisk vedtagne sagsbehandlingstid er overskredet. Sagen er ønsket af Social- og Handicapudvalget. Indstilling Administrationen indstiller, at orienteringen tages til efterretning. Sagsbeskrivelse Social- og Handicapudvalget behandler årligt en sag om sagsbehandlingstider på udvalgets ansvarsområder. Sagsbehandlingstiderne blev senest behandlet på Social- og Handicapudvalgets møde den 7. oktober 2024 (punkt 4), hvor udvalget besluttede, at der på et kommende møde skal forelægges en sag med eksempler på sager, hvor sagsbehandlingstiden er overskredet. De politisk vedtagne sagsbehandlingstider varierer fra område til område og fra paragraf til paragraf, afhængig af det pågældende sagsområdes kompleksitet. Spændet går fra tre arbejdsdage (ved akut behov for hjælpemidler) til 36 uger (ved store boligændringer). Opgørelsen af sagsbehandlingstider, som udvalget behandlede den 7. oktober, var opgjort for perioden 1. september 2023 – 31. august 2024 på 16 forskellige paragraffer i Serviceloven og Barnets Lov, og indeholdt i alt 2.345 sager. Heraf var sagsbehandlingstiden overskredet i 392 sager. Det svarer til lidt under 17%. I vedlagte bilag 1 har administrationen i anonymiseret form beskrevet seks sager med overskredet sagsbehandlingsfrist. Tre på det specialiserede børneområde og tre på det specialiserede voksenområde. Der kan være mange forskellige årsager til, at en sagsbehandlingsfrist er overskredet. For at illustrere dette har administrationen i de seks eksempler i bilaget valgt at beskrive To sager hvor overskridelsen skyldes borgerens manglende medvirken To sager hvor overskridelsen skyldes forhold hos en instans/institution uden for kommunen To sager hvor overskridelsen skyldes forhold i administrationen i Greve Kommune Lovgrundlag Ifølge § 3 og § 3 a i Lov om retssikkerhed og administration skal kommunen fastsætte sagsbehandlingsfrister på de enkelte sagsområder og offentliggøre dem på kommunens hjemmeside. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag .", "source_path": "data/greve/raw_dagsordener/Social- og Handicapudvalget_2025-03-24T16:30:00+01:00_6c81d105-1842-4b24-9e80-e559a98e22ba.json"}
{"document_id": "6c81d105-1842-4b24-9e80-e559a98e22ba", "committee": "Social- og Handicapudvalget", "meeting_date": "2025-03-24T16:30:00+01:00", "section_type": "html_fragment", "section_title": "Orientering fra formanden og gensidig orientering", "case_number": "", "agenda_index": 8, "text": "Beslutning Orienteringen blev taget til efterretning. Fremstilling Sagsprocedure Social- og Handicapudvalget. Resume Udvalgsformanden og udvalgets medlemmer orienterer om aktuelle emner. Indstilling Administrationen indstiller, at eventuelle orienteringer tages til efterretning.", "source_path": "data/greve/raw_dagsordener/Social- og Handicapudvalget_2025-03-24T16:30:00+01:00_6c81d105-1842-4b24-9e80-e559a98e22ba.json"}
{"document_id": "6c81d105-1842-4b24-9e80-e559a98e22ba", "committee": "Social- og Handicapudvalget", "meeting_date": "2025-03-24T16:30:00+01:00", "section_type": "html_fragment", "section_title": "Huskeliste og orientering fra administrationen", "case_number": "", "agenda_index": 9, "text": "Beslutning Orienteringen blev taget til efterretning. Fremstilling Sagsprocedure Social- og Handicapudvalget. Resume Administrationen giver et kort overblik over orienteringspunkter, og hvis der er emner på udvalgets huskeliste, vil de blive vedlagt som bilag. Indstilling Administrationen indstiller, at orienteringen tages til efterretning. Sagsbeskrivelse Administrationen har følgende til orientering: - Opfølgning på spørgsmål om tabt arbejdsfortjeneste, unge med komplekse og sammensatte problemstillinger samt eventuelt fællesmøde mellem Skole-, Børne- og Ungeudvalget og Social- og Handicapudvalget. - Opfølgning i relation til Vangeleddet.", "source_path": "data/greve/raw_dagsordener/Social- og Handicapudvalget_2025-03-24T16:30:00+01:00_6c81d105-1842-4b24-9e80-e559a98e22ba.json"}
{"document_id": "6c81d105-1842-4b24-9e80-e559a98e22ba", "committee": "Social- og Handicapudvalget", "meeting_date": "2025-03-24T16:30:00+01:00", "section_type": "html_fragment", "section_title": "Social- og Handicapudvalgets møde- og aktivitetskalender 2025", "case_number": "", "agenda_index": 10, "text": "Beslutning Orienteringen blev taget til efterretning. Fremstilling Sagsprocedure Social- og Handicapudvalget. Resume I sagen gives et overblik over Social- og Handicapudvalgets møder og aktiviteter i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Mødekalenderen er vedhæftet som bilag.", "source_path": "data/greve/raw_dagsordener/Social- og Handicapudvalget_2025-03-24T16:30:00+01:00_6c81d105-1842-4b24-9e80-e559a98e22ba.json"}
{"document_id": "6c81d105-1842-4b24-9e80-e559a98e22ba", "committee": "Social- og Handicapudvalget", "meeting_date": "2025-03-24T16:30:00+01:00", "section_type": "html_fragment", "section_title": "Underskriftsark", "case_number": "", "agenda_index": 11, "text": "Fremstilling Sagsprocedure Social- og Handicapudvalget. Resume Elektronisk underskriftsblad.", "source_path": "data/greve/raw_dagsordener/Social- og Handicapudvalget_2025-03-24T16:30:00+01:00_6c81d105-1842-4b24-9e80-e559a98e22ba.json"}
