{"document_id": "05bcf945-68d6-4b6b-868a-f7bcfdbd1581", "committee": "Skole-, Børne- og Ungeudvalget", "meeting_date": "2025-02-04T08:15:00+01:00", "section_type": "html_fragment", "section_title": "Godkendelse af dagsorden", "case_number": "", "agenda_index": 0, "text": "Beslutning Godkendt, idet udvalget godkendte anmodning om, at Linda Heegaard (F) deltager virtuelt i behandlingen af dagsordenens punkt 2. Fraværende: Linda Heegaard Fremstilling Sagsprocedure Skole-, Børne- og Ungeudvalget. Resume Godkendelse af dagsorden. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Skole-, Børne- og Ungeudvalget_2025-02-04T08:15:00+01:00_05bcf945-68d6-4b6b-868a-f7bcfdbd1581.json"}
{"document_id": "05bcf945-68d6-4b6b-868a-f7bcfdbd1581", "committee": "Skole-, Børne- og Ungeudvalget", "meeting_date": "2025-02-04T08:15:00+01:00", "section_type": "html_fragment", "section_title": "Videreførelse af motorikprojektet KaMiBe", "case_number": "25-000513", "agenda_index": 1, "text": "Beslutning Godkendt under forudsætning af at der prioriteres økonomi under dagsordenspunkt 4, SBUU 04.02.2025. Tina Rottbøll (A) undlod at tage stilling. Fremstilling Sagsprocedure Skole-, Børne- og Ungeudvalget og Kultur- og Fritidsudvalget. Resume Skole-, Børne- og Ungeudvalget og Kultur- og Fritidsudvalget modtog den 19. november 2024 evalueringen af KaMiBe. Skole-, Børne- og Ungevalget og Kultur og Fritidsudvalget ønskede en opfølgende sag med deltagelse fra UC-Syd og en plan for videreførelse af projektet. Administrationen har udarbejdet et forslag til plan for videreførelse af KaMiBe samt inviteret lektor ved UC-Syd, Kristian Rasmussen, som deltager på udvalgsmødet den 4. februar via Teams. Indstilling Administrationen indstiller, at videreførelse af motorikprojektet KaMiBe, som beskrevet i sagen, godkendes. Sagsbeskrivelse Baggrund Byrådet godkendte den 30. januar 2023 projektet KaMiBe, som er et motorisk projekt. Projektet beskæftigede sig med børn i alderen 5-7 år fra tre udvalgte børnehaver og tre udvalgte skoler i Greve Kommune. Evaluering af projektet blev udført i sommeren 2024. Skole-, Børne- og Ungeudvalget og Kultur- og Fritidsudvalget tog d. 19. november, 2024 evalueringen til efterretning med bemærkning om følgende: \"Udvalget er glad for projektet og ønsker en opfølgende sag, hvor UC Syd deltager ift. deres perspektiver på forløbet og evalueringen samt opfølgning på de spørgsmål, der blev stillet i relation til udvalgets behandling af sagen. Udvalget ser gerne, at dette sker på et fællesmøde med Kultur- og Fritidsudvalget. Af sagen skal det fremgå, hvordan projektet kan videreføres. Herefter kan der træffes beslutning om en eventuel videreførelse og finansiering heraf.\" Videreførelse af KaMiBe Skole-, Børne- og Ungevalget og Kultur og Fritidsudvalget ønsker en opfølgende sag med deltagelse fra UC-Syd. Derfor deltager Kristian Rasmussen, Lektor ved UC-Syd, på udvalgsmødet den 4. februar, kl. 08.15 via Teams. Derudover ønskes det, at det fremgår af sagen hvordan KaMiBe kan videreføres. Administrationen foreslår derfor, at KaMiBe kan inddrages i det nuværende overgangsnetværk. Beskrivelse af overgangsnetværket For at sikre en god overgang fra dagtilbud til skole har Greve kommune et overgangsnetværk kaldet Gode Overgange. I netværket mødes alle dagtilbud, selvejende institutioner og skoler fire gange årligt og drøfter overgangsarbejdet. Netværket har fokus på at skabe gode og trygge overgange for alle Greve Kommunes børn og at sikre at børn (og forældre), der har brug for lidt ekstra støtte ved SFO-start, modtager støtten hurtigst muligt i SFO/ skolen. Netværket arbejder med, at vigtig viden omkring børn i dagtilbud bliver overleveret systematisk til SFO/ skoler og dermed sikre, at børn med behov for støtte ikke bliver overset/glemt i overgangen. Overgangsnetværket arbejder ud fra et kommissorium kaldet Pædagogisk Kontinuitet. I Pædagogisk kontinuitet er arbejdsgangen mellem dagtilbud og skole fastlagt, og det er besluttet hvad alle børn har krav på ved overgangen til SFO/ skole. Kommissoriet beskriver for eksempel, at alle børn skal have et \"her er jeg portræt\" (en collage der handler om barnet og dets familie), og det er også fastlagt hvilke krav, der er til beskrivelser af børn, diverse deadlines, hvornår der skal indkaldes til møder osv. Overgangsnetværket består af pædagoger fra alle storbørnsgrupper i dagtilbud og selvejende institutioner, SFO-pædagoger , børnehaveklasseledere og alle dagtilbudsledere, ledere i selvejende institutioner og indskolingsledere. Tids- og implementeringsplan for KaMiBe For at sikre kvaliteten i overgangsarbejdet forslår administrationen, at KaMiBe kan inddrages i det nuværende overgangsnetværk. Administrationen foreslår derudover, at Kulturbasen får til opgave at understøtte implementering af KaMiBe på overgangsnetværksmøder og lokalt hos de enkelte dagtilbud og skoler. Greve Kultur-Base har i forvejen kendskab til vores dagtilbud og skoler og arbejder til dagligt med pædagoger, lærere og børn. Dertil deltog Greve Kultur-Base med to medarbejdere i KaMiBes pilotprojekt med henblik på at opbygge kompetence til at understøtte implementering af KaMiBe i Greve Kommune. Det foreslås, at arbejdet med KaMiBe påbegyndes i august 2025 på næste skoleårs første overgangsnetværk. Det vil betyde, at første gang hvor KaMiBe benyttes som en del af overgangskonceptet, vil være ved SFO-start i april 2026. En startdato i august vil give administrationen, Greve Kultur-Base og UC- Syd mulighed for at lave en implementeringsplan for skoleåret 2025-26. En sådan plan vil indeholde et kick-off arrangement med Kristian Rasmussen fra UC-Syd på overgangsnetværket i august samt en plan for de efterfølgende netværksmøder. Implementeringsplanen vil indeholde en detaljeret plan for Greve Kultur-Basens arbejde i de enkelte institutioner og skoler. Administration anslår, at Greve Kultur-Basen vil skulle lægge mellem 4-6 timer pr. enhed for at sikre at KaMiBes udbredelse. Det betyder ca. 250 timers kompetenceudvikling i dagtilbud og skoler i 2025-26. En foreløbig plan for videreførelse af KaMiBe kan se sådan ud: Maj - Juni, 2025 Opstartsmøder med UC-Syd og Greve Kultur-Base August, 2025 Overgangsnetværk Introduktion til KaMiBe - kick-off arrangement. Kristian Rasmussen fra UC-Syd og Greve Kultur-Base deltager. November, 2025 Overgangsnetværk KaMiBe uddannelse (faciliteres af Greve Kultur-Base). Februar, 2026 Overgangsnetværk KaMiBe uddannelse (faciliteres af Greve Kultur-Base). Fokus på kommende skolestartere Juni, 2026 Overgangsnetværk KaMiBe uddannelse (faciliteres af Greve Kultur-Base). Fokus på skolestartere - evaluering af KaMiBe som overgangsmateriale. Sideløbende med overgagsnetværket vil Kultur-Basen arbejde lokalt i dagtilbud og på skolerne løbende. Økonomi og finansiering Administrationen estimerer følgende udgifter i skoleåret 2025-26 Opstartsmøde med UC- Syd , tilrettelæggelse af KaMiBe, organisering og kick-off arrangement 75.000 kr. Udgifter til dækning af Kulturbasens medarbejdere. Kompetenceudvikling og implementering på i 26 dagtilbud og ni skoler a 4-6 timer pr. institution/skole. 125.000 kr. Udgifter til vikardækning af personale ved mødevirksomhed, forberedelse og kompetenceudvikling 100.000 kr. Det samlede estimat på ca. 300.000 kr. til implementering af KaMiBe skal findes indenfor den økonomiske ramme af midler afsat til den specialpædagogiske analyse. Økonomiske konsekvenser Sagen har som fremstillet ikke økonomiske konsekvenser for Greve Kommune. Høring Der er ikke høringspligt i denne sag . Øvrige forhold Kristian Rasmussen, lektor ved UC-Syd, deltager på udvalgsmøde den 4. februar 2025 via Teams. Sagens forløb 03/02/2025 Kultur- og Fritidsudvalget Godkendt.", "source_path": "data/greve/raw_dagsordener/Skole-, Børne- og Ungeudvalget_2025-02-04T08:15:00+01:00_05bcf945-68d6-4b6b-868a-f7bcfdbd1581.json"}
{"document_id": "05bcf945-68d6-4b6b-868a-f7bcfdbd1581", "committee": "Skole-, Børne- og Ungeudvalget", "meeting_date": "2025-02-04T08:15:00+01:00", "section_type": "html_fragment", "section_title": "Ny model til fordeling blandt skolerne af budgetter til specialundervisning", "case_number": "25-000539", "agenda_index": 2, "text": "Beslutning 1. Godkendt idet udvalget ønsker, at der sker genberegning hvert 2. år i relation til socioøkonomiske rammevilkår og elevtal i distriktet. 2. Godkendt. Fraværende: Linda Heegaard Fremstilling Sagsprocedure Skole-, Børne- og Ungeudvalget. Resume I sagen skal der træffes beslutning om ny model til fordeling af budgetter til specialundervisning blandt kommunens almenskoler. Skole-, Børne- og Ungeudvalget godkendte på møde den 7. januar 2025 (pkt. 6), at sagen - og dermed den her fremlagte nye fordelingsmodel - sendes i høring hos relevante parter forud for endelig beslutning. Høring (skolebestyrelser, faglige organisationer og CenterMED ) blev afviklet i perioden 8.-22. januar 2025. Sagen genoptages hermed til beslutning. Høringssvar er vedlagt sagen som bilag. Indstilling Administrationen indstiller, 1) at den i bilag 1 beskrevne nye model (hybridmodellen) til fordeling af budgetter til specialundervisning godkendes og 2) at en midtvejsevaluering efter det første år modellen har været i anvendelse og en endelig evaluering efter 2 år godkendes. Sagsbeskrivelse Baggrund I 2012 blev en central model til afdækning af skolernes behov for specialundervisning ændret til en decentral model, hvor hele budgettet blev fordelt blandt skolerne. Fordelingen skete på baggrund af et konstateret behov på de enkelte skoler på det givne tidspunkt. Denne relative fordeling mellem skolerne af den samlede budgetramme er med få undtagelser (f.eks. nedlæggelsen af Tjørnelyskolen og efterfølgende fordeling af deres budget til Krogårdskolen og Hedelyskolen ) blevet fastholdt lige siden. I den mellemliggende periode, 2012-24, har skolernes elevtal og rammevilkår/elevsammensætning ændret sig betydeligt. Skolernes budgetter afspejler derfor ikke længere hverken det aktuelle behov, eller beregnede behov for specialundervisning Det er derfor vurderet nødvendigt, at der skal laves en ny budgetfordelingsmodel. Denne nye model indeholder både et element, der tager udgangspunkt i skolernes til et hver tidspunkt aktuelle omkostninger til henvisning af elever til specialundervisning i specialspor/-skole, og et element der tager udgangspunkt i et statistisk beregnet behov på baggrund af skolernes rammevilkår (antal elever i skoledistriktet og elevgruppens socioøkonomiske sammensætning). Modellen er vedlagt sagen som bilag 1. Af høringssvarene kan bl.a. udledes nedenstående opmærksomhedspunkter. Der skal gøres opmærksom på, at de udvalgte punkter ikke er fyldestgørende set i relation til de samlede høringssvar (bilag 2). Generel anerkendelse af, at der er behov for en ny tildelingsmodel En regelmæssig genberegning af fordelingen med aktuelle tal for rammevilkår og antal elever i distrikterne Grundbeløbet kan overvejes reguleret efter skolernes størrelse (antal elever) Det kan overvejes om skolernes størrelse (antal elever) kan erstatte antal elever i skoledistrikterne Det kan overvejes at kompensere for de to skoler, der har flere børn på skolen end i skoledistriktet Det kan overvejes om skoler der ved overgangen til ny model mister penge, kompenseres. Det er administrationens vurdering at de indkomne høringssvar samlet set bakker op om den nye model med de ovenfor skitserede opmærksomhedspunkter samt de i bilag 2 uddybende høringssvars opmærksomhedspunkter. Administrationen vurderer endvidere , at der bør laves en midtvejsevaluering efter det første år modellen har været i anvendelse og en endelig evaluering efter 2 år. Økonomi Det samlede budget til specialundervisning er siden 2012 (efter årlig PL-fremskrivning (Pris- og Lønudvikling)) med få undtagelse forblevet uændret. Der blev i 2017 tilført det samlede budget 4 mio. kr. til fordeling mellem skolerne med henblik på en særlig indsats, pusterummet. Det samlede budget udgjorde i 2024 ca. 49 mio. kr. Med vedtagelse af budget 2025-28 blev den samlede budgetramme tilført 14,4 mio. kr., hvorefter budgetrammen for 2025 udgør knap kr. 64 mio. kr. Proces Der har gennem det sidste halve år været afholdt fire møder mellem administrationen og repræsentanter for skoleområdet. Møderne har haft fokus på at præsentere og drøfte forskellige mulige modeller, og give repræsentanterne en indføring i forskellige typer af fordelingsfunktioner, som kan anvendes i en ny model. Afslutningsvis blev det endelige forslag til model lagt ud til høring som beskrevet ovenfor. Lovgrundlag Folkeskolelovens § 3, stk. 2 og § 3 a pålægger kommunalbestyrelsen at sørge for specialundervisning og anden specialpædagogisk bistand til elever, hvis udvikling kræver særlig hensyntagen eller støtte. Folkeskoleloven fastsætter ikke konkrete rammer for tildeling af ressourcer til området. Økonomiske konsekvenser Sagen har ikke yderligere økonomiske konsekvenser for Greve Kommune, i det den alene fordeler i forvejen udlagte budgetmidler. Høring Der er ikke høringspligt i denne sag. Kommunikation Udvalgets beslutning vil hurtigst muligt blive kommunikeret til skoleledelse og skolebestyrelse ved kommunens almenskoler med henblik på de beslutninger, der skal træffes i forbindelse med forberedelserne til kommende skoleår Tidsplan Den vedtagne ny model til fordeling af budgetter vil skulle virke fra 1. januar 2025.", "source_path": "data/greve/raw_dagsordener/Skole-, Børne- og Ungeudvalget_2025-02-04T08:15:00+01:00_05bcf945-68d6-4b6b-868a-f7bcfdbd1581.json"}
{"document_id": "05bcf945-68d6-4b6b-868a-f7bcfdbd1581", "committee": "Skole-, Børne- og Ungeudvalget", "meeting_date": "2025-02-04T08:15:00+01:00", "section_type": "html_fragment", "section_title": "Specialpædagogisk analyse - prioriterede indsatser 2025 efter høring", "case_number": "25-001070", "agenda_index": 3, "text": "Beslutning Godkendt idet udvalget ønsker, at der udsendes pressemeddelelse om indsatserne. Fraværende: Linda Heegaard Fremstilling Sagsprocedure Skole-, Børne- og Ungeudvalget. Resume Skole-, Børne- og Ungeudvalget skal træffe beslutning om de prioriterede indsatser for 2025 under den specialpædagogiske analyse. Der er foreslået tre indsatser: Kompetencestrategi for børne- og ungeområdet, tidlig opsporing og kvalitetsudvikling i dagtilbud, samt et mere praksisnært PPR. Der har været nedsat tre arbejdsgrupper med medarbejderrepræsentation, valgt af de faglige organisationer, med henblik på at komme med forslag til en ramme for implementering af de tre indsatser. Arbejdsgruppernes forslag blev forelagt Skole-, Børne- og Ungeudvalget den 7. januar 2025, og udvalget sendte sagen i høring i perioden 8. - 22. januar. Efter endt høring skal udvalget nu træffe beslutning om indsatserne. Indstilling Administrationen indstiller, at de beskrevne indsatser, jf. bilag 1-3, godkendes. Sagsbeskrivelse Der er indkommet høringssvar fra den overvejende del af kommunens dagtilbud og skoler. Generelt er der opbakning til udviklingsretningen og de indsatser, som er foreslået til implementering i 2025. Generelt er der desuden en bekymring for, at den afsatte økonomiske ramme ikke er tilstrækkelig til at udfolde alle indsatserne. Nedenstående er korte opsummeringer af de afgivne høringssvar under hver af de tre indsatser. Det er vigtigt at gøre opmærksom på, at opsummeringen ikke er fyldestgørende set i relation til omfanget af afgivne høringssvar. De samlede høringssvar er vedlagt sagen som bilag 4. Kompetencestrategi for Børne- og Ungeområdet Generelt er der bred opbakning til fokus på løbende kompetenceudvikling af medarbejdere. En del af høringssvarene fremhæver vigtigheden af at udarbejde en fælles kompetenceplan for at sikre ensartede muligheder og vilkår på tværs af institutioner. Samtidig pointeres det, at der skal være mulighed for, at de enkelte områder og arbejdspladser har en vis fleksibilitet i tilrettelæggelsen af den konkrete kompetenceudvikling. Der er et ønske om, at kompetenceudviklingen skal rumme praktiske værktøjer, som kan understøtte de udvalgte pejlemærker som eksempelvis mentalisering og relationskompetence. Fra både dagtilbud og skoler peges der på, at kompetenceudviklingen kræver en økonomisk ressource, og at det skal være over flere år. Tidlig opsporing og forebyggende indsatser Både dagtilbud og skoler er generelt positive i forhold til indsatsen. Høringssvarene understreger vigtigheden af et helhedssyn og en systematisk tilgang til arbejdet med børn således, at ingen børn overses, og der er bred enighed om, at tidlig opsporing er en central indsats for at identificere og imødekomme børns behov så tidligt som muligt. Implementeringen af et strukturereret redskab som Sprogtrappen/ Udviklingstrappen fremhæves som positivt. Tværfagligt samarbejde mellem forskellige faggrupper anses som vigtigt for at sikre en helhedsorienteret tilgang til børns trivsel og udvikling. Der er også fokus på at forbedre læringsmiljøerne i dagtilbud for at kunne imødekomme alle børns behov og sikre, at tidlig opsporing følges op med passende indsatser og støtte. Et mere praksisnært PPR Der er generel opbakning til initiativet om at bringe PPR tættere på den daglige praksis, bl.a. gennem nedsættelse af tværfaglige teams på skoler og specialskoletilbud. Høringssvarene efterlyser samtidig mere fokus på dagtilbudsområdet i denne proces. Der er bekymring for, om de nuværende ressourcer er tilstrækkelige til at understøtte omstillingen til en mere praksisnær tilgang, og der foreslås faste evalueringspunkter og tilstrækkelige ressourcer for at sikre, at praksisnærheden har den ønskede effekt. Høringssvarene peger på, at PPR’s tilstedeværelse i selve arbejdet med børnene i klasserne i skolen, og på stuerne i dagtilbud er væsentligt. Løbende evaluering og justering af indsatsen anses som nødvendigt for at sikre, at modellen fungerer efter hensigten. Administrationens anbefalinger Administrationen anbefaler, at indsatserne besluttes som fremlagt i de tre bilag, hvor hver indsats er beskrevet. Derudover anbefaler administrationen, at der efter dialog med følgegruppen for den specialpædagogiske analyse udarbejdes en plan for udmøntningen. Til planen skal der indhentes tilbud fra forskellige udbydere af kompetenceudvikling, så der kan laves et katalog over muligheder, som institutioner og skoler kan vælge imellem til implementering kompetenceudviklingen. Økonomisk prioritering i 2025 Der er afsat 5 mio. kr. til implementering af indsatser i 2025. Nedenfor følger administrationens anbefalinger til, hvordan midlerne kan disponeres. Disponeringen skal ses i lyset af allerede iværksatte initiativer i 2024, som bør videreføres i 2025 samt økonomi til iværksættelse af de nye indsatser i 2025. Derudover der prioriteret midler til at videreføre indsatsen med KaMiBe , som er et projekt med fokus på motorik, karakterstyrker og mindfulness. Allerede iværksatte initiativer som også skal finansieres i 2025: Inkluderende dagbehandling 1,2 mio. kr. Co- teaching på Krogårdskolen 0,3 mio. kr. Finansiering af nye initiativer i 2025: Tidlig opsporing og kvalitet på dagtilbudsområdet 1,1 mio. kr. Et mere praksisnært PPR 0,3 mio. kr. Kompetencestrategi på børne- og ungeområdet 1,8 mio. kr. KaMiBe 0,3 mio. kr. Økonomiske konsekvenser I 2025 er der i alt afsat 5 mio. kr. til implementering af tiltag under den specialpædagogiske analyse. Med beslutningen af denne sag er den fulde økonomi disponeret. Høring Der er ikke høringspligt i denne sag.", "source_path": "data/greve/raw_dagsordener/Skole-, Børne- og Ungeudvalget_2025-02-04T08:15:00+01:00_05bcf945-68d6-4b6b-868a-f7bcfdbd1581.json"}
{"document_id": "05bcf945-68d6-4b6b-868a-f7bcfdbd1581", "committee": "Skole-, Børne- og Ungeudvalget", "meeting_date": "2025-02-04T08:15:00+01:00", "section_type": "html_fragment", "section_title": "Udmøntning af midler fra læringsmiljøpuljen", "case_number": "25-000510", "agenda_index": 4, "text": "Beslutning Taget til efterretning, undtaget ansøgningen fra Hedelyklasserne. Udvalget ønsker at få uddybet denne ansøgning, da ansøgningen i høj grad beror på lønkroner, og derfor ønsker udvalget at genvurdere den på næste udvalgsmøde. Fraværende: Linda Heegaard Fremstilling Sagsprocedure Skole-, Børne- og Ungeudvalget. Resume I sagen fremlægges administrationens anbefalinger til udvælgelse af ansøgningerne til læringsmiljøpuljen på i alt 2 mio. kr. i 2025. Indstilling Administrationen indstiller, at anbefalinger til udvælgelse af ansøgninger, jf. bilag, tages til efterretning. Baggrund Der er i alt afsat 6 mio. kr. til udmøntning af de fysiske dele af læringsmiljøet på skole- og dagtilbudsområdet, samt for klubber og andre institutioner, som understøtter Analyse af det specialpædagogiske område. I 2024 blev de første 500.00 kr. udmøntet. Administrationen har udsendt ansøgningsskemaer til alle skoler og institutioner om del af puljen for 2025 på i alt 2 mio. kr. Medlemmerne af udvalget har ønsket, at administrationen skal angive deres anbefalinger til fordeling af midlerne fra læringspuljen. Anbefalingerne fremgår af bilag 3 \"Administrationens anbefalinger\". Efter politisk beslutning uddeles alle midler til de udvalgte modtagere. Til samme pulje er der afsat 2 mio. kr. i 2026: og 1,5 mio. kr. i 2027. Lovgrundlag Folkeskoleloven, dagtilbudsloven og specialundervisningsbekendtgørelsen. Økonomiske konsekvenser Sagen forventes ikke at have økonomiske konsekvenser for Greve Kommune, da midlerne er afsat i vedtagne budget for 2025.", "source_path": "data/greve/raw_dagsordener/Skole-, Børne- og Ungeudvalget_2025-02-04T08:15:00+01:00_05bcf945-68d6-4b6b-868a-f7bcfdbd1581.json"}
{"document_id": "05bcf945-68d6-4b6b-868a-f7bcfdbd1581", "committee": "Skole-, Børne- og Ungeudvalget", "meeting_date": "2025-02-04T08:15:00+01:00", "section_type": "html_fragment", "section_title": "Reform - kommunal onlineundervisning for elever med langvarigt og bekymrende skolefravær - et forsøg i regi af Undervisningsministeriet", "case_number": "25-000688", "agenda_index": 5, "text": "Beslutning Godkendt. Fraværende: Linda Heegaard Fremstilling Sagsprocedure Skole-, Børne- og Ungeudvalget. Resume Administration stiller forslag om, at Greve Kommune ansøger om deltagelse i et nationalt forsøg med onlineundervisning for elever i grundskolen med langvarigt bekymrende fravær. Forsøget forslås iværksat i sammenhæng med den generelle fraværsindsats på skoleområdet. Sammen skal de to indsatser hjælpe elever med at vende tilbage til fysisk undervisning gennem kombinationen af onlineundervisning og andre pædagogiske, sociale og sundhedsmæssige indsatser. Udvalget skal i sagen træffe beslutning om deltagelse i forsøget. Indstilling Administrationen indstiller, at der ansøges hos Børne- og Undervisningsministeriet om deltagelse i forsøg med onlineundervisning for elever med langvarigt bekymrende fravær, besluttes. Sagsbeskrivelse Styrelsen for Undervisning og Kvalitet (STUK) har udmeldt et nyt rammeforsøg med kommunal onlineundervisning målrettet elever i grundskolen med langvarigt bekymrende fravær. Forsøget gennemføres over en fireårig periode fra start 2025 til udgangen af 2028. Formålet er at afprøve kommunale onlineundervisningstilbud, hvor elever med langvarigt bekymrende fravær får undervisning, trænes i at deltage i et socialt fællesskab og oplever en skolehverdag. Forsøget skal også undersøge, om disse tilbud kan understøtte elevernes hurtigere tilbagevenden til fysisk undervisning. Deltagelse kræver politisk godkendelse, samt at minimum en skolebestyrelse i kommunen ved ansøgningstidspunktet har tilkendegivet et ønske om at deltage. Forslaget til deltagelse i forsøget er sendt til godkendelse i samtlige skolebestyrelser, Deltagelse i forsøget vil give Greve Kommune mulighed for at: Udvide tilbudsviften i folkeskolen for at imødekomme elever med langvarigt bekymrende fravær. Bidrage til udvikling af ny viden om onlineundervisning som en del af en helhedsorienteret indsats. Deltage i nationale netværksmøder og modtage faglig sparring fra Styrelsen for Undervisning og Kvalitet (STUK). Administrationen vil sammenkoble forsøget med den nuværende fraværsindsats på skoleområdet, som forventes intensiveret i 2025. Lovgrundlag Forsøget gennemføres efter folkeskolelovens § 55 og bekendtgørelse nr. 694 af 20/06/2014 om sygeundervisning af elever i folkeskolen og frie grundskoler. Deltagende kommuner får mulighed for at fravige visse bestemmelser, herunder folkeskolelovens § 16 c, stk. 3, 1. pkt., og § 6 i bekendtgørelse om sygeundervisning. Økonomiske konsekvenser Sagen har ingen økonomiske konsekvenser for Greve Kommune. Høring Der skal også ske tilslutning fra skolebestyrelserne. Grundet kort ansøgningsfrist er forslaget om deltagelse i forsøget sendt til samtlige skolebestyrelser, samtidig med indstillingen til Skole-, Børne- og Ungeudvalget. Tidsplan Ansøgningsfrist: 3. marts 2025. Opstartswebinar: April 2025. Forsøgsperiode: Start 2025 til udgangen af 2028.", "source_path": "data/greve/raw_dagsordener/Skole-, Børne- og Ungeudvalget_2025-02-04T08:15:00+01:00_05bcf945-68d6-4b6b-868a-f7bcfdbd1581.json"}
{"document_id": "05bcf945-68d6-4b6b-868a-f7bcfdbd1581", "committee": "Skole-, Børne- og Ungeudvalget", "meeting_date": "2025-02-04T08:15:00+01:00", "section_type": "html_fragment", "section_title": "Inkluderende dagbehandlere på skoleområdet - evaluering og forslag til videreførsel", "case_number": "24-001051", "agenda_index": 6, "text": "Beslutning Godkendt idet udvalget ønsker en sag, der beskriver den lovgivningsmæssige ramme for de inkluderende dagbehandlere herunder stillingsbetegnelsen. Fraværende: Linda Heegaard Fremstilling Sagsprocedure Skole-, Børne- og Ungeudvalget. Resume Skole-, Børne- og Ungeudvalget besluttede på møde den 21. november 2023 at igangsætte anbefalingen fra den specialpædagogiske analyse om inkluderende dagbehandling. Der blev ansat to inkluderende dagbehandlere den 1. april 2024. I sagen fremlægges resultater fra en midtvejsevaluering af ordningen. Skole-, Børne- og Ungeudvalget skal med sagen tage stilling til om ordningen skal fortsætte. Indstilling Administrationen indstiller, at ordningen i sin nuværende form fortsætter godkendes. Sagsbeskrivelse Byrådet godkendte den 4. september 2023 anbefalingerne i den specialpædagogiske analyse og Skole-, Børne- og Ungeudvalget besluttede på møde den 21. november 2023 at igangsætte anbefalingen om inkluderende dagbehandling. Inkluderende dagbehandling i eller tæt på almenmiljøet handler om, at lave lettere behandlingsmæssige indsatser i enten almenmiljøet eller specialklassemiljøet. Dette med henblik på at give hjælp og støtte rundt om omkring hele barnets dagligdag. Der blev i første omgang ansat to inkluderende dagbehandlere pr. 1. april 2024, én på en almenskole, Damagerskolen , og en i en specialklasserække, A-klasserne på Arenaskolen. I sagen fremlægges resultater af en midtvejsevaluering foretaget i december 2024, med henblik på at beslutte det videre arbejde med inkluderende dagbehandling. Midtvejsevaluering Der er i december 2024 gennemført en midtvejsevaluering af funktionen inkluderende dagbehandling. Midtvejsevalueringen blev gennemført som en spørgeskemaundersøgelse med deltagere, der i dagligdagen samarbejder med de inkluderende dagbehandlere. Det vil sige ledere og medarbejdere i A-klasserne og på Damagerskolen samt fra PPR og Familierådgivningen. I alt har 27 personer svaret på undersøgelsen. Spørgsmålene handler om: Oplevelse af om funktionen har bidraget til det forebyggende arbejde. Oplevelsen af den største gevinst ved funktionen. Forslag til tilpasninger der kan øge udbyttet/ kvaliteten. Opmærksomhedspunkter i forhold til samarbejde og snitflader. Midtvejskonklusioner Der er overordnet en oplevelse af, at den inkluderende dagbehandler giver mulighed for, at børn og unge kan tale med en voksen om deres vanskeligheder samme dag eller uge. Det tages hurtigere hånd om børnenes problemstillinger, og de profiterer af, at det er en udenforstående person. Den inkluderende dagbehandler har selv forældresamtaler og kan fungere som koordinator mellem mange fagpersoner til gavn for forældrene. I flere situationer har den inkluderende dagbehandler også været bindeled og sparringspartner for personalet ift. svære samtaler med forældre, hvilket bidrager til at lette lærernes arbejde. Nogle respondenter næver ligeledes positiv feedback fra nogle af de involverede forældre. Den inkluderende dagbehandler har en positiv betydning for den pædagogiske praksis og inklusion, og der opleves en lettere adgang for skolens personale til sparring om faglige problemstillinger. Alle respondenter har fokus på fortsat udvikling af samarbejdet mellem de fagprofessionelle og afklaringen af snitflader og samarbejdsrum. Opmærksomhedspunkter Som flere af respondenterne giver udtryk for i deres besvarelse, har ordningen virket i for kort tid til at foretage endelige vurderinger og konklusioner om effekten af ordningen. Samtidig er antallet af respondenter opdelt på afdelinger og funktioner, for få i hver kategori til at undersøgelsen er repræsentativ. Derfor fremgår besvarelserne ikke i bilag. Fortsat arbejde med inkluderende dagbehandling Ordningen fortsætter uændret med de nuværende ansættelser i 2025. Administrationen foreslår, at der udarbejdes en ny evaluering ultimo 2025 med henblik på stillingtagen til evt. udvidelse. Økonomiske konsekvenser Med videreførelse af ordningen prioriteres der 1,2 millioner årligt kr. fra midlerne til implementering af anbefalingerne fra den specialpædagogiske analyse. Høring Der er ikke høringspligt i denne sag . Tidsplan Det anbefales, at der igangsættes en ny evaluering ultimo 2025. Øvrige forhold Inkluderende dagbehandling er en af de 17 anbefalinger i den specialpædagogiske analyse. Anbefalingerne bidrager samlet set til arbejdet med den ønskede effekt i Greve Kommunes Børne- og Ungepolitik, der lyder ” Flere børn og unge modtager relevant støtte og opnår deltagelsesmuligheder enten i almenmiljøet eller tættere koblet til almenmiljøet”.", "source_path": "data/greve/raw_dagsordener/Skole-, Børne- og Ungeudvalget_2025-02-04T08:15:00+01:00_05bcf945-68d6-4b6b-868a-f7bcfdbd1581.json"}
{"document_id": "05bcf945-68d6-4b6b-868a-f7bcfdbd1581", "committee": "Skole-, Børne- og Ungeudvalget", "meeting_date": "2025-02-04T08:15:00+01:00", "section_type": "html_fragment", "section_title": "Fondsmidler til naturfaglig udvikling på fire folkeskoler - bevillingssag", "case_number": "24-001975", "agenda_index": 7, "text": "Beslutning 1.-3. Anbefales. Fraværende: Linda Heegaard Fremstilling Sagsprocedure Skole-, Børne- og Ungeudvalget, Økonomiudvalget og Byrådet. Resume Villumfonden har meddelt, at Greve Kommune tildeles i alt 1.698.030 kr. til projektet Naturfag på tur. I sagen orienteres om projektet, der involverer fire skoler. Det skal besluttes, om projektet skal igangsættes, og at indtægter og udgifter bliver optaget på Skole-, Børne- og Ungeudvalgets budgetområde i 2025-2027. Puljen fra Villumfonden har til formål at skabe undersøgende, virkelighedsnær og praktisk undervisning i naturvidenskab og teknologi i folkeskolen. Direktionen har tidligere godkendt ansøgningen med inddragelse af fire skoler. Indstilling Administrationen indstiller, at tillægsbevilling til modtagelse af indtægter fra Villumfonden vedrørende projektet på 1.055.206 kr. i 2025, 489.238 kr. i 2026, 153.586 kr. i 2027 godkendes, at tillægsbevilling til afholdelse af udgifter vedrørende projektet på 1.055.206 kr. i 2025, 489.238 kr. i 2026, 153.586 kr. i 2027, der finansieres af de modtagne indtægter fra Villumfonden, godkendes og at tillægsbevilling til afholdelse af udgifter til fondsmoms på 184.661,05 i 2025, 85.616,65 kr. i 2026 og 26.877,55 kr. i 2027, der finansieres af Center for Dagtilbud og Skolers ramme, godkendes. Sagsbeskrivelse Fondens fokus I 1.-6. klasse skal undervisningen i natur/ teknologi udvikle naturfaglige kompetencer, viden og færdigheder - med udgangspunkt i børnenes glæde, nysgerrighed, undren og forståelse for deres omverden. Faget er dermed centralt for Villum Fondens arbejde for mere og bedre undersøgende, virkelighedsnær og praktisk undervisning i naturvidenskab og teknologi. Fonden støtter læringsmiljøer til natur/ teknologi herunder indretning, samlinger og udstyr til undervisningen samt midler til opbygning og organisering af faglige fællesskaber i natur/ teknologi lokalt og kommunalt, og kompetenceudvikling i forbindelse med projektet og skolens natur/ teknologiundervisning. Motivation for ansøgningen Naturfagets undersøgende og nysgerrige praksis styrker børnenes motivation og deltagelsesmuligheder. Med det perspektiv ønsker vi at anvende fondsmidlerne, idet vi i øvrigt lægger til grund: Faldende naturfaglige kompetencer hos børnene. Svigtende søgning til STEM-fag i uddannelse og på arbejdsmarkedet (Science, Technology, Engineering, Mathematics – det vil sige naturvidenskabelige fag). Mangel på naturfagsuddannede lærere og svært at rekruttere kvalificerede lærere. Klimaudfordring kalder på naturfaglig indsigt. Midlerne anvendes til : Grej/ materialer til forløb på skolen og i nærområdet (materialer). Timer til lærere i indskoling og på mellemtrin (løn). Faglig inspiration og samarbejdspartnere (andet). Budgettets hovedposter fordelt på de tre udgiftstyper udfoldes nedenfor. Ansøgning er udarbejdet i samarbejde med skolerne Vi har søgt som kommune i et samarbejde med Hedely -, Karlslunde-, Krogård- og Strandskolen. Forankring og udbredelse på skolerne efter endt projektperiode er en forudsætning fra fondens side. Med det afsæt udarbejdes ansøgningen i samarbejde med de involverede skoler sådan, at projektet baseres på lokale prioriteringer og medansvar. Økonomiske konsekvenser Bevilling fra Villumfonden Hovedposter, hele projektperioden Kroner Tidsforbrug lærere og vejledere (løn), i alt 713.675 Udstyr og materialer, i alt 756.000 Andet; honorar til samarbejdspartnere, konferencer m.m., i alt 228.354 I alt 1.698.030 Fondsmoms År Bevilling (kr.) Fondsmoms (kr.) 2025 1.055.206 184.661,05 2026 489.238 85.616,65 2027 153.586 26.877,55 I alt 1.698.030 297.155,25 Tilskud fra Villumfonden er fra 2025 underlagt fondsmoms. Det indebærer, at vi skal betale 17,5 % af bevillingen. Dette sker for at sikre, at kommunerne ikke får dobbelt finansiering for afholdte udgifter både fra fonden og fra den normale momsrefusion fra staten på momsbelagte ydelser. Dette er fastsat i bekendtgørelse om momsrefusion for kommuner og regioner § 5, stk. 1, og er uafhængig af, hvad fondsmidlerne anvendes til i det konkrete tilfælde. Når Greve Kommune modtager 1.698.030 kr. i årene 2025-2027, betyder det som udgangspunkt, at der skal afsættes 297.155,25 kr. til at betale fondsmoms. Villumfonden vil som de fleste andre fonde ikke acceptere, at deres tilskud går til betaling af denne fondsmoms til staten, hvorfor beløbet reelt er en kommunal egenfinansiering. Administrationen anbefaler, at beløbet til fondsmoms på 297.155,25 kr. i alt i projektperioden 2025-2027 finansieres inden for Center for Dagtilbud og Skolers egen ramme. Derudover er den ingen egenfinansiering. Høring Der er ikke høringspligt i denne sag . Tidsplan Projektet strækker sig over tre skoleår fra efteråret 2024 til juli 2027.", "source_path": "data/greve/raw_dagsordener/Skole-, Børne- og Ungeudvalget_2025-02-04T08:15:00+01:00_05bcf945-68d6-4b6b-868a-f7bcfdbd1581.json"}
{"document_id": "05bcf945-68d6-4b6b-868a-f7bcfdbd1581", "committee": "Skole-, Børne- og Ungeudvalget", "meeting_date": "2025-02-04T08:15:00+01:00", "section_type": "html_fragment", "section_title": "Fondsmidler fra udviklingspulje til læselyst - bevilling", "case_number": "24-009573", "agenda_index": 8, "text": "Beslutning 1.-2. Anbefales. Fraværende: Linda Heegaard Fremstilling Sagsprocedure Skole-, Børne- og Ungeudvalget, Kultur- og Fritidsudvalget, Økonomiudvalget og Byrådet. Resume Kulturministeriet har meddelt, at Greve Kommune tildeles i alt 495.00 kr. til indkøb af bøger. I sagen orienteres om projektet, der involverer fem skoler. Det skal besluttes, om projektet skal igangsættes, og at indtægter og udgifter bliver optaget på Skole-, Børne- og Ungeudvalgets budgetområde i 2025. Direktionen har tidligere godkendt ansøgningen. Indstilling Administrationen indstiller, at projektet \"Et styrket samarbejde mellem pædagogiske læringscentre (PLC’er) og folkebiblioteker om bøger og læseglæde\" igangsættes som beskrevet i sagen og i overensstemmelse med den modtagne tilsagnsskrivelse eller tilskudsbrev godkendes og at indtægtsbevilling på 0,495 mio. kr. i 2025 til modtagelse af indtægter fra Kulturministeriet og en tilsvarende udgiftsbevilling i 2025 til afholdelse af udgifter vedrørende projektet godkendes. Sagsbeskrivelse Administrationen har søgt om og modtaget midler til en étårig indsats med fokus på indkøb af bøger og formidling af litteratur til børn og unge. Puljens formål og kriterier: Flere fysiske bøger til fri- og fritidslæsning funderet i skolens egen bogsamling Inspirerende vejledning og formidling af litteratur inden for alle genrer til børn og unge At elever inddrages i både udvælgelsen, formidlingen af bøger og fællesskabet omkring litteratur At skabe grobund for mere varige, lokalt forankrede samarbejdsrelationer mellem skole og folkebibliotek om læsekulturen i børn og unges hverdag. De modtagne midler fordeles mellem følgende skoler, der er medansøgere i projektet: Tune Skole og Tunegrupperne, Arenaskolen og A-klasserne , Hedelyklasserne, Krogårdskolen samt Bugtskolen. Ansøgningskriterierne udstikker krav om, at 85-90 % af de ansøgte midler er til materialer, hvor max 10-15 % kan anvendes til medarbejdertid. Der er ikke noget formelt krav om medfinansiering, men en forventning om, at der indgår egen betalt tid til udvælgelse af bøger, indkøb og formidling. Midlerne anvendes til: Bogindkøb Timer til udvælgelse af bøger, indkøb og formidling Økonomiske konsekvenser Poster Beløb Materialer 450.000 kr. Lønmidler 45.000 kr. I alt 405.000 kr. Høring Der er ikke høringspligt i denne sag . Tidsplan Midlerne skal anvendes i 2025. Sagens forløb 03/02/2025 Kultur- og Fritidsudvalget 1.-2. Anbefales.", "source_path": "data/greve/raw_dagsordener/Skole-, Børne- og Ungeudvalget_2025-02-04T08:15:00+01:00_05bcf945-68d6-4b6b-868a-f7bcfdbd1581.json"}
{"document_id": "05bcf945-68d6-4b6b-868a-f7bcfdbd1581", "committee": "Skole-, Børne- og Ungeudvalget", "meeting_date": "2025-02-04T08:15:00+01:00", "section_type": "html_fragment", "section_title": "Lukket: Henvendelser til formanden", "case_number": "", "agenda_index": 9, "text": "Orienteringen blev taget til efterretning. Fraværende: Linda Heegaard", "source_path": "data/greve/raw_dagsordener/Skole-, Børne- og Ungeudvalget_2025-02-04T08:15:00+01:00_05bcf945-68d6-4b6b-868a-f7bcfdbd1581.json"}
{"document_id": "05bcf945-68d6-4b6b-868a-f7bcfdbd1581", "committee": "Skole-, Børne- og Ungeudvalget", "meeting_date": "2025-02-04T08:15:00+01:00", "section_type": "html_fragment", "section_title": "Orientering fra formanden og gensidig orientering", "case_number": "", "agenda_index": 10, "text": "Beslutning Orienteringen blev taget til efterretning. Orientering om besøg på Krogårdskolen. Orientering om normering på dagtilbudsområdet. Udvalget ønsker en sag på et kommende udvalgsmøde der belyser, hvilke muligheder der er i relation til de generelle Fraværende: Linda Heegaard Fremstilling Sagsprocedure Skole- og Børne- og Ungeudvalget. Resume Udvalgsformanden og udvalgets medlemmer orienterer om aktuelle emner. Indstilling Administrationen indstiller, at orienteringer tages til efterretning. Sagsbeskrivelse Formanden orienterer om:", "source_path": "data/greve/raw_dagsordener/Skole-, Børne- og Ungeudvalget_2025-02-04T08:15:00+01:00_05bcf945-68d6-4b6b-868a-f7bcfdbd1581.json"}
{"document_id": "05bcf945-68d6-4b6b-868a-f7bcfdbd1581", "committee": "Skole-, Børne- og Ungeudvalget", "meeting_date": "2025-02-04T08:15:00+01:00", "section_type": "html_fragment", "section_title": "Huskeliste og orientering fra administrationen", "case_number": "", "agenda_index": 11, "text": "Beslutning Orienteringen blev taget til efterretning. Fraværende: Linda Heegaard Fremstilling Sagsprocedure Skole-, Børne- og Ungeudvalget. Resume Administrationen giver et kort overblik over orienteringspunkter, og hvis der er emner på udvalgets huskeliste, vil de blive vedlagt som bilag. Indstilling Administrationen indstiller, at orienteringen tages til efterretning. Sagsbeskrivelse Administrationen har følgende til orientering: - Der forelægges en sag til Plan- og Tryghedsudvalget om Velfærdsborgersamlingens anbefalinger - videre arbejde ad to spor. - Henvendelse fra Fonden for entreprenørskab vedr. ønske om et mere formaliseret samarbejde med Greve Kommune samt anvisning af fondsansøgningsmuligheder. - Orientering om proces for at drøfte Fremtidens Dagpleje. - Status på skoleindskrivning til skolestart august 2025. - Status på proces i relation til naturbus, herunder fælles overflytning af børn, håndtering af eventuel forlængelse af byggeproces mv.", "source_path": "data/greve/raw_dagsordener/Skole-, Børne- og Ungeudvalget_2025-02-04T08:15:00+01:00_05bcf945-68d6-4b6b-868a-f7bcfdbd1581.json"}
{"document_id": "05bcf945-68d6-4b6b-868a-f7bcfdbd1581", "committee": "Skole-, Børne- og Ungeudvalget", "meeting_date": "2025-02-04T08:15:00+01:00", "section_type": "html_fragment", "section_title": "Skole-, Børne- og Ungeudvalgets møde- og aktivitetskalender 2025", "case_number": "", "agenda_index": 12, "text": "Beslutning Orienteringen blev taget til efterretning. Fraværende: Linda Heegaard Fremstilling Sagsprocedure Skole-, Børne- og Ungeudvalget. Resume I sagen gives et overblik over Skole-, Børne- og Ungeudvalgets møder og aktiviteter i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Møde- og aktivitetskalenderen til Skole-, Børne- og Ungeudvalget er vedhæftet som bilag.", "source_path": "data/greve/raw_dagsordener/Skole-, Børne- og Ungeudvalget_2025-02-04T08:15:00+01:00_05bcf945-68d6-4b6b-868a-f7bcfdbd1581.json"}
{"document_id": "05bcf945-68d6-4b6b-868a-f7bcfdbd1581", "committee": "Skole-, Børne- og Ungeudvalget", "meeting_date": "2025-02-04T08:15:00+01:00", "section_type": "html_fragment", "section_title": "Underskriftsark", "case_number": "", "agenda_index": 13, "text": "Fremstilling Sagsprocedure Skole-, Børne- og Ungeudvalget. Resume Elektronisk underskriftsark.", "source_path": "data/greve/raw_dagsordener/Skole-, Børne- og Ungeudvalget_2025-02-04T08:15:00+01:00_05bcf945-68d6-4b6b-868a-f7bcfdbd1581.json"}
