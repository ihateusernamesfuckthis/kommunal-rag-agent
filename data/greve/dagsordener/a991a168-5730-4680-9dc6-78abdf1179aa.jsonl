{"document_id": "a991a168-5730-4680-9dc6-78abdf1179aa", "committee": "Byråd 2022-2025", "meeting_date": "2025-05-05T07:45:00+02:00", "section_type": "html_fragment", "section_title": "Godkendelse af dagsorden", "case_number": "", "agenda_index": 0, "text": "Beslutning Godkendt. Afbud: Ronni Mark Nielsen Fremstilling Sagsprocedure Byrådet. Resume Godkendelse af dagsorden. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Byråd 2022-2025_2025-05-05T07:45:00+02:00_a991a168-5730-4680-9dc6-78abdf1179aa.json"}
{"document_id": "a991a168-5730-4680-9dc6-78abdf1179aa", "committee": "Byråd 2022-2025", "meeting_date": "2025-05-05T07:45:00+02:00", "section_type": "html_fragment", "section_title": "Godkendelse af orlov og stedfortræder", "case_number": "25-005027", "agenda_index": 1, "text": "Beslutning Godkendt. Godkendt. Taget til efterretning. Afbud: Ronni Mark Nielsen Fremstilling Sagsprocedure Byrådet. Resume Sagen indeholder en anmodning om fritagelse fra hvervet som medlem af Byrådet fra Ronni Mark Nielsen (V) i en periode, og godkendelse af stedfortræders Jesper Fini Khure (V) indtræden i Byrådet og udpegning til de hverv, som Ronni Mark Nielsen varetager. Indstilling Administrationen indstiller, at fritagelse af byrådsmedlem Ronni Mark Nielsen til og med 29. maj 2025 fra varetagelse af sit kommunale hverv godkendes, at indtrædelse af stedfortræder Jesper Fini Khure godkendes og at orienteringen om, at Valggruppe 1 udpeger stedfortræderen Jesper Fini Khure til alle Ronni Mark Nielsens hverv tages til efterretning. Sagsbeskrivelse Administrationen har fra borgmesteren modtaget meddelelse om, at Ronni Mark Nielsen fra den 25. april 2025 til og med 29. maj 2025 vil være forhindret i at varetage sit hverv som medlem af Byrådet i Greve Kommune. Udgangspunktet er, at et medlem af Byrådet er forpligtet til at varetage sit hverv i funktionsperioden. Et medlem af Byrådet kan dog efter anmodning fritages for sit hverv, hvis den pågældende har rimelig grund til at blive fritaget, og derved har lovligt forfald. Byrådet skal ifølge styrelseslovens § 15, stk. 4, træffe beslutning om, hvorvidt betingelserne for stedfortræders indtræden er til stede. Byrådet skal herved tage stilling til, om der foreligger lovligt forfald for Ronni Mark Nielsen, og om dette berettiger til indkaldelse af stedfortræder samt om stedfortræderen er rette stedfortræder og valgbar til Byrådet. Det følger af styrelseslovens § 15, stk. 2, at der skal indkaldes en stedfortræder for et medlem af Byrådet, som i en forventet periode af mindst én måneds varighed er forhindret i at varetage sine kommunale hverv på grund af bl.a. sin helbredstilstand, varetagelse af andre offentlige hverv, forretninger eller lignende. Der henvises til bilag 1 notat om lovligt forfald. Stedfortræderindkaldelse Stedfortræderen for Ronni Mark Nielsen er Jesper Fini Khure . Jesper Fini Khure er valgbar. Konstituering Når et medlem af Byrådet har forfald i mindst 1 måned, da kan den valggruppe, som på det konstituerende møde den 1. december 2021 udpegede medlemmet til hvervene bestemme, hvilket medlem der skal indtræde i hvervene, så længe medlemmet er forhindret og bevilliget orlov. Hvis byrådet godkender Ronni Mark Nielsens lovlige forfald og stedfortræderen Jesper Fini Khures indtræden, kan Valggruppe 1 udpege, hvem der skal varetage de hverv, som Ronni Mark Nielsen er udpeget til. Valggruppe 1 har oplyst, at stedfortræderen Jesper Fini Khure indtræder i alle Ronni Mark Nielsens hverv, som er: Udvalg Titel Klima-, Teknik- og Miljøudvalget Medlem Beskæftigelses- og Erhvervsudvalget Medlem Ekspropriationskommission vedr. fast ejendom Medlem KL - Kommunalpolitisk Topmøde Suppleant for Pernille Beckmann (V) Natur- og Miljøråd Medlem (Formand) S/I Greve Marina, bestyrelse Medlem Valgbestyrelse for valg til skolebestyrelser Medlem - Holmeagerskolen Vestegnens Kraftvarmeselskab I/S (VEKS) Suppleant for Hans-Jørgen Kirstein (M) Lovgrundlag Lov om kommunale og regionale valg § 103, stk. 1 og 2, kommunestyrelsesloven § 15 og 28, vederlagsbekendtgørelsen § 31. Økonomiske konsekvenser Medlem af Byrådet Ronni Mark Nielsen vil med henvisning til fraværsgrunden have ret til vederlag for sit hverv i op til 9 måneder. Samtidig skal der betales vederlag til stedfortræderen Jesper Fini Khure. Der vil således være dobbelt vederlagsudgift i perioden. Udgiften afholdes af Byrådets vederlagskonto. Høring Der er ikke høringspligt i denne sag . Kommunikation Administrationen vil efter sagens behandling opdatere kommunens hjemmeside, give eksterne råd og organisationer m.m. besked samt opdatere mødeindkaldelser.", "source_path": "data/greve/raw_dagsordener/Byråd 2022-2025_2025-05-05T07:45:00+02:00_a991a168-5730-4680-9dc6-78abdf1179aa.json"}
{"document_id": "a991a168-5730-4680-9dc6-78abdf1179aa", "committee": "Byråd 2022-2025", "meeting_date": "2025-05-05T07:45:00+02:00", "section_type": "html_fragment", "section_title": "Underskriftsark", "case_number": "", "agenda_index": 2, "text": "Beslutning Afbud: Ronni Mark Nielsen Fremstilling Sagsprocedure Byrådet. Resume Elektronisk underskriftsark.", "source_path": "data/greve/raw_dagsordener/Byråd 2022-2025_2025-05-05T07:45:00+02:00_a991a168-5730-4680-9dc6-78abdf1179aa.json"}
