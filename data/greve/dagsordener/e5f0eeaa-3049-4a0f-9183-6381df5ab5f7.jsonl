{"document_id": "e5f0eeaa-3049-4a0f-9183-6381df5ab5f7", "committee": "Skole-, Børne- og Ungeudvalget", "meeting_date": "2024-06-04T08:15:00+02:00", "section_type": "html_fragment", "section_title": "Godkendelse af dagsorden", "case_number": "21-014470", "agenda_index": 0, "text": "Beslutning Godkendt. Afbud: Marc Genning Fremstilling Sagsprocedure Skole-, Børne- og Ungeudvalget Resume Godkendelse af dagsorden for mødet den 4. juni 2024. Indstilling Administrationen indstiller, at dagsordenen godkendes", "source_path": "data/greve/raw_dagsordener/Skole-, Børne- og Ungeudvalget_2024-06-04T08:15:00+02:00_e5f0eeaa-3049-4a0f-9183-6381df5ab5f7.json"}
{"document_id": "e5f0eeaa-3049-4a0f-9183-6381df5ab5f7", "committee": "Skole-, Børne- og Ungeudvalget", "meeting_date": "2024-06-04T08:15:00+02:00", "section_type": "html_fragment", "section_title": "Temamøde om ledelseskompleksitet", "case_number": "24-004678", "agenda_index": 1, "text": "Beslutning Udvalget drøftede sagen og var optaget af ledelse på dagtilbudsområdet. Dette dels set i lyset af, at dagtilbudsområdet ligger lavt på ledelsesnormeringen og dels set i lyset af den nye udviklingsretning i form af den specialpædagogiske analyse, som stiller store krav til den tidlige indsats. Derfor opfordrer Skole-, Børne- og Ungeudvalget til, at Økonomiudvalget drøfter muligheden for at oversende et forslag om udvidelse af ledelsesressourcen på dagtilbudsområdet til budgetforhandlingerne. Herudover drøftede udvalget talentopsporing blandt egne medarbejdere i relation til ledelsesrekruttering, hvordan byråd og udvalg kan understøtte ledelse, eksempelvis ved støtte og anerkendelse i den offentlige debat, muligheden for at tænke bredere i forhold til lederes faglige baggrund i rekrutteringsprocessen og nærværende ledelse i dagligdagen. Afbud: Marc Genning Fremstilling Sagsprocedure Skole-, Børne- og Ungeudvalget. Resume I sagen redegøres der for rammer for ledelse på udvalgets område og de behov og udfordringer, der ses nu og i de kommende år. Sagen fremlægges i rammen af et temamøde og som opfølgning på Økonomiudvalgets protokol den 10. april 2024 (pkt. 2). Indstilling Der skal ikke træffes beslutning på temamødet. Temamødet bruges til drøftelse, orientering og dialog om rammer for ledelse på udvalgets område. Sagsfremstilling Baggrund På Økonomiudvalgets møde den 24. januar 2024 (pkt. 32) bestilte udvalget om en sag om ledelse i Greve Kommune og administrationen fremlagde derfor en generel sag om emnet på udvalgets møde den 10. april 2024 (pkt. 2). Udvalget besluttede, at der skal fremlægges sager for alle fagudvalg med henblik på at drøfte ledelse på udvalgets område indenfor den eksisterende økonomiske ramme. Denne sag beskriver således ledelse på Skole-, Børne- og Ungeudvalgs område. Pointer er fremlagt i kort punktopstilling og understøttes på temamødet med oplæg fra administrationen. Oplæg vedlægges efterfølgende protokollen. Alle udvalgsprotokoller samles og fremlægges i samlet sag for Økonomiudvalget, der er Byrådets personaleudvalg. I sagen der blev fremlagt for økonomiudvalget den 10. april 2024 blev ledelse beskrevet i sondring mellem faglig ledelse, administrativ ledelse og tværgående ledelse. Denne sondring er fastholdt i alle fagudvalgssager for at understøtte en tværgående og fælles forståelse af rammer for ledelse, ledelsesdilemmaer og understøtte et fælles sprog om ledelse. Nedenfor følger eksempler inden for udvalgets område inden for hver af de tre ledelsesdiscipliner; Faglig ledelse En række reformer på børne- og ungeområdet har igennem de seneste år set dagens lys. På dagtilbudsområdet er der eksempelvis tale om reformer i relation til normeringer, kvalitetsudvikling- og vurdering og ændret tilsynspraksis. På skoleområdet har der ligeledes igennem årtier været reformer, der ændrer ved den indholdsmæssige praksis, og som kræver faglig ledelse i implementeringen. På børne- og familieområdet er der også en række reformer og nationale ændringer, som kræver faglig ledelse. Aktuelt er det implementering af Barnets Lov. Det er efter administrationens vurdering, én af de største ændringer af serviceloven nogensinde set og som bevirker, at der skal arbejdes markant anderledes. Det lader sig alene gøre igennem faglig ledelse, der korrigerer nuværende metoder og arbejdsgange således, at den Barnets Lov implementeres efter hensigten. Lokalt har Byrådet besluttet en ny udviklingsretning i relation til den specialpædagogiske analyse og implementering af en række anbefalinger, som skal pågå over de kommende år. En mere inkluderende praksis kommer ikke af sig selv og det kræver faglig ledelse ind i kerneopgaven, hvis nye måder at arbejde på skal få en reel effekt. Udviklingsretningen hviler først og fremmest på dygtige medarbejdere, men kræver også en tæt sammenhæng i ledelseskæden og et markant ledelsesmæssigt træk i implementeringen. Der opleves i disse år et stort forventningspres fra borgere samtidig med, at stadig flere børn og unge er i udfordringer. Det forhold møder den enkelte medarbejder i hverdagen - det betyder, at der er behov for løbende sparring med nærmeste leder omkring den konkrete opgaveløsning. Administrativ ledelse Noget administration er rent ”rugbrødsarbejde”, eksempelvis i relation til lønskemaer, ansættelsesprocesser, sygefraværsindberetninger etc. Andet administrativt arbejde er grundforudsætningen for at lykkes med kerneopgaven. Det kan eksempelvis handle om optimal arbejdstidsplanlægning, økonomistyring og strategisk prioritering af økonomien, understøttelse af elevråd og bestyrelser etc. På såvel det specialiserede børne- og ungeområde som på de almene områder, knytter der sig ledelsesmæssige opgaver i at indberette en række data til den samlede nationale statistik på området. Det kan handle om data i relationen til udviklingen af antallet af anbragte børn og unge i forskellige anbringelsesformer, uddannelsesstatistik til uddannelsesstatistik.dk (som både dækker dagtilbud og skoler) samt en række tilsyn af både lovgivningsbestemt lokal og national karakter. Økonomien er en kompleks størrelse i store institutioner og centralt pågår aktuelt et arbejde med at omlægge den økonomiske praksis og udvikle nye økonomiske styringsmodeller, der understøtter såvel de nationale som lokale dagsordener. Alle dele af den administrative ledelsesopgave kræver ledelsesmæssig nærhed og akkuratesse og er en væsentlig del af ledelsesopgaven. En anden administrativ opgave, der kræver vedvarende ledelsestid er fastholdelse, udvikling og tiltrækning af dygtige ledere Det samme gør sig gældende i forhold til fastholdelse, udvikling og tiltrækning af medarbejdere. En opgave der kræver tid og nærværende ledelse, og som til tider er presset pga. de mange andre ledelsesopgaver. Tværgående ledelse Traditionelt set har de enkelte områder inden for Skole-, Børne- og Ungeudvalgets område lukket sig om sig selv og været drevet som siloopdelt drift og udvikling uden særlige meget relation til hinanden. Helhedsorienterede indsatser kræver tværgående ledelse og nedbrydning af gammel vant silotænkning. Det er med udviklingsretningen lagt i skarpe rammer, at eksempelvis PPR skal lave færre undersøgelser og udøve en mere praksisnær og handlingsorienteret indsats ude i kommunens dagtilbud og skoler. Dagtilbud og skoler er organiseret i ét center under én ledelse og PPR i et andet center, under en anden ledelse. Det betyder også, at der både administrativt og politisk skal anvises nye rammer for ledelse og nogle steder er der også behov for at skrue op for de ledelsesmæssige rammer, eksempelvis på dagtilbudsområdet, som udvalget tidligere har drøftet. Børn og unges udfordringer er komplekse og det kalder også på indsatser, der går på tværs af de traditionelle forvaltningsmæssige skel. Der arbejdes derfor med at øge den tværgående koordinering, og finde løsninger der kræver indsatser på tværs. Det kalder på tværgående ledelse og bliver en større og større ledelsesopgave. Økonomiske konsekvenser Sagen har ingen økonomiske konsekvenser for Greve Kommune.", "source_path": "data/greve/raw_dagsordener/Skole-, Børne- og Ungeudvalget_2024-06-04T08:15:00+02:00_e5f0eeaa-3049-4a0f-9183-6381df5ab5f7.json"}
{"document_id": "e5f0eeaa-3049-4a0f-9183-6381df5ab5f7", "committee": "Skole-, Børne- og Ungeudvalget", "meeting_date": "2024-06-04T08:15:00+02:00", "section_type": "html_fragment", "section_title": "Kantineordning på kommunens folkeskoler", "case_number": "24-005272", "agenda_index": 2, "text": "Beslutning Udvalget ønsker, at sagen genoptages, hvor det belyses hvilke reelle omkostninger, der vil være ved at fastholde kantinedriften på kommunens skoler. Herunder ønskes det belyst, hvilke pædagogiske overvejelser der ligger bag kantinens tilstedeværelse på den enkelte skole, og om det er muligt at drive kantine med en øget involvering af eleverne. Det ønskes samtidig oplyst, hvad de respektive kantiner serverer i dag. Afbud: Marc Genning Fremstilling Sagsprocedure Skole, Børne - og Ungeudvalget. Resume I Greve Kommunes budget for 2024-2027 er det besluttet at reducere midlerne til skolemælk og kantinedrift med 1 mio. kr., hvilket udgør halvdelen af budgettet til formålet. Med beslutningen har hver skoles bestyrelse drøftet mulighederne for at videreføre kantinedriften på egen skole. Et flertal af skolerne ønsker at nedlægge kantinen permanent, og i sagen her skal der træffes beslutning om, hvorvidt skolerne skal bemyndigelse til selv at beslutte videreførelse af kantinedriften eller ej. Indstilling Administrationen indstiller, at Skole, Børne- og Ungeudvalget bemyndiger skolerne til at træffe beslutning om videreførelse af kantinedriften eller ej. Sagsbeskrivelse Med budgetbeslutningen om at reducere den samlede sum til skolekantiner og mælkeordning på kommunens folkeskoler fra i alt 2 mio. kr. til 1. mio. kr. har skolernes bestyrelser på hver skole drøftet mulighederne for videre drift af skolekantinen indenfor den resterende lønsum. Som en del af skolernes vurderinger har det samtidig været drøftet, om kantinen kan videreføres i en minimumsudgave, og med mulig involvering af elever i driften. På seks ud af ni skoler er det ledelsens og skolebestyrelsens vurdering, at der ikke ønskes kantine fremadrettet, da udgifterne ikke kan rummes indenfor budgettet, og der ses ikke mulighed for at fortsætte driften på et lavere niveau end for nuværende. De seks skoler er Hedelyskolen, Holmeagerskolen, Krogårdskolen, Tune Skole, Strandskolen og Mosedeskolen (de to sidstnævnte har allerede i dag ikke en kantine). Samlet for skolerne gælder det, at der ikke ses en løsning, hvor eleverne i højere grad viderefører kantinen. På flere af skolerne er eleverne allerede i dag involveret i kantinearbejdet. Den involvering skal være styret af en medarbejder, og ressourcen hertil ønskes anderledes anvendt. På tre af skolerne ønskes kantinen videreført. Det er på Karlslunde Skole, Damagerskolen og Arenaskolen. De tre skoler har vurderet, at det et pædagogisk aktiv at have kantinerne, og derigennem sikre alle elever adgang til muligheden for at kunne kunne købe et måltid på skolen. For de tre skoler gælder også, at det ikke er muligt at videreføre kantinen for de midler, der er målrettet hertil. Det er ligeledes vurderingen, at kantinen ikke kan køres videre på et lavere niveau og med yderligere elevinvolvering indenfor rammen. Det økonomiske grundlag på de tre skoler skabes ved at anvende midler fra den samlede lønsum, der tildeles skolen til pædagogisk personale og drift. Økonomiske konsekvenser De af skolerne, der nedlægger deres kantinedrift, skal tilbageføre den resterende del af budgettet til kantineordningen. Det vil kunne ske med virkning fra 1. november 2024 og indgå budgetopfølgningen herefter.", "source_path": "data/greve/raw_dagsordener/Skole-, Børne- og Ungeudvalget_2024-06-04T08:15:00+02:00_e5f0eeaa-3049-4a0f-9183-6381df5ab5f7.json"}
{"document_id": "e5f0eeaa-3049-4a0f-9183-6381df5ab5f7", "committee": "Skole-, Børne- og Ungeudvalget", "meeting_date": "2024-06-04T08:15:00+02:00", "section_type": "html_fragment", "section_title": "Beredskabsplan til forebyggelse, opsporing og håndtering af ekstremisme", "case_number": "24-004961", "agenda_index": 3, "text": "Beslutning Anbefales idet udvalget ønsker, at der udarbejdes et Action Card til brug for den konkrete administrative håndtering af arbejdet med radikalisering og ekstremisme. Afbud: Marc Genning Fremstilling Sagsprocedure Social- og Handicapudvalget, Skole-, Børne- og Ungeudvalget, Plan- og Tryghedsudvalget, Økonomiudvalget og Byrådet. Resume Sagen handler om, at kommunalbestyrelsen jf. barnets lov skal godkende en beredskabsplan for forebyggelse, opsporing og håndtering af ekstremisme blandt børn, unge og deres familier. Administrationen har udarbejdet beredskabsplanen med rådgivning fra Center for Dokumentation og Indsats mod Ekstremisme, der er en del af Udlændingestyrelsen. Beredskabsplanen understøtter Børne - og Ungepolitikken, der fokuserer på forebyggelse, opsporing og tidlig indsats målrettet børn og unge. Derudover understøtter den også Integrations- og Hjemsendelsespolitikken, som har fokus på inklusion i fællesskaber, som bidrager til gensidig forståelse for samarbejde, normer, tillid, respekt og demokratiske spilleregler i det samfund, man er en del af. Indstilling Administrationen indstiller; at Skole-, Børne- og Ungeudvalget; anbefaler at beredskabsplanen for forebyggelse, opsporing og håndtering af ekstremisme godkendes at Plan- og Tryghedsudvalget tager orienteringen til efterretning. at Social- og Handicapudvalget tager orienteringen til efterretning Sagsbeskrivelse Kommunen skal jf. Barnets Lov udarbejde et beredskab til forebyggelse, opsporing og håndtering af ekstremisme blandt børn, unge og deres familier. Beredskabet skal udformes skriftligt, vedtages af kommunalbestyrelsen og offentliggøres. Kommunalbestyrelsen skal revidere beredskabet løbende efter behov, dog som minimum hvert fjerde år. Proces Greve Kommune har udarbejdet en beredskabsplan med rådgivning fra Center for Dokumentation og Indsats mod Ekstremisme (CDE). National Center Mod Æresrelateret Konflikter anbefaler, at beredskabsplanen dækker både børn, unge og voksne for at sikre en helhedsorienteret tilgang. Derudover anbefaler de, at der udarbejdes en særskilt beredskabsplan for ekstremisme, selvom både denne plan og beredskabsplanen for æresrelateret konflikter og negativ social kontrol udspringer af samme lovgivning. Formål og indhold Formålet med beredskabsplanen er at sikre et grundlæggende vidensniveau hos fagpersoner og myndighedspersoner i Greve Kommune i forhold til forebyggelse, opsporing og håndtering af sager om ekstremisme og radikalisering. Beredskabsplanen henvender sig til alle fagpersoner i Greve Kommune, der arbejder med børn, unge og voksne. Den omfatter begrebsforklaringer samt beskrivelser af bekymringstegn hos børn, unge og voksne. Beredskabsplanen skal sikre en professionel tilgang og håndtering i situationer, hvor fagpersoner opdager eller får mistanke om tegn på ekstremisme og radikalisering hos et barn, ung eller voksen. Beredskabsplanen indeholder klare procedurer og fastlægger rammerne for, hvordan fagpersoner skal handle og samarbejde, herunder hvordan infohus-samarbejdet inddrages, og hvordan Greve Kommune er organiseret i arbejdet med ekstremisme. Forankring Efter godkendelse af beredskabsplanen i Skole-, Børne- og Ungeudvalget vil administrationen påbegynde implementeringsprocessen i Greve Kommune, og beredskabsplanen introduceres for fagpersoner, der arbejder med børn, unge og voksne. Beredskabsplanen offentliggøres på handleguide.dk, som er den hjemmeside, som fagprofessionelle søger viden og information om. Samarbejdet med borgere, boligorganisationer, foreningslivet og lignende på dette område, kan ske ved dialogmøder. Greve Kommune kan tilbyde at deltage i informationsmøder og dialoger om opsporing, forebyggelse og håndtering i de tilfælde, der er et behov for det. Lovgrundlag Barnets lov Lov om Socialservice Økonomiske konsekvenser Sagen har ingen økonomiske konsekvenser for Greve Kommune. Tidsplan Beredskabsplanen gælder for 2024-2028 og skal revideres inden 1. maj 2028.", "source_path": "data/greve/raw_dagsordener/Skole-, Børne- og Ungeudvalget_2024-06-04T08:15:00+02:00_e5f0eeaa-3049-4a0f-9183-6381df5ab5f7.json"}
{"document_id": "e5f0eeaa-3049-4a0f-9183-6381df5ab5f7", "committee": "Skole-, Børne- og Ungeudvalget", "meeting_date": "2024-06-04T08:15:00+02:00", "section_type": "html_fragment", "section_title": "Godkendelse af kvalitetsaftalerne for Skolen Sputnik og Karlslunde dagskole", "case_number": "24-004973", "agenda_index": 4, "text": "Beslutning Anbefales Anbefales Afbud: Marc Genning Fremstilling Sagsprocedure Skole-, Børne- og Ungeudvalget, Økonomiudvalget og Byrådet. Resume I denne sag skal udvalget godkende kvalitetsaftalerne for Skolen Sputnik og Karlslunde dagskole. I henhold til en ny lov om behandlings – og specialundersvisningstilbud til børn og Unge, skal Greve Kommune godkende behandlings – og specialundervisningstilbud beliggende i Greve Kommune. Godkendelsen sker ved indgåelse af en kvalitetsaftale mellem Greve kommune og det pågældende tilbud. Der ligger to private dagbehandlings – og specialundervisningstilbud i Greve, Skolen Sputnik og Karlslunde dagskole. Indstilling Administrationen indstiller, at Skole-, Børne- og Ungeudvalget 1. godkender kvalitetsaftale mellem Greve Kommune og Karlslunde dagskole, hhv. Gammeltoftegaard og Hulbækgaard 2. g odkender kvalitetsaftale mellem Greve Kommune og Skolen Sputnik. Sagsbeskrivelse Den 1. januar 2024 trådte en ny lov i kraft vedrørende behandlings- og specialundervisningstilbud til børn og unge. Loven omfatter tilbud, der tilbyder både pædagogisk støtte og behandling i overensstemmelse med barnets lov samt specialundervisning og andre former for specialpædagogisk støtte i henhold til folkeskoleloven, til børn og unge, der har behov for begge typer tilbud. Behandlings- og specialundervisningstilbud er også kendt under betegnelsen ”dagbehandling”. For at kunne modtage børn og unge skal behandlings- og specialundervisningstilbuddet være godkendt af den kommune, hvor det er placeret (beliggenhedskommunen). Godkendelsen opnås gennem indgåelse af en kvalitetsaftale mellem det pågældende behandlings- og specialundervisningstilbud og beliggenhedskommunen. Eksisterende dagbehandlingstilbud skal indsende en ansøgning til beliggenhedskommunen om en sådan aftale inden den 1. april 2024. Ansøgningen skal være godkendt, og en kvalitetsaftale skal derfor være indgået mellem det enkelte tilbud og beliggenhedskommunen senest den 30. juni 2024. Karlslunde dagskole og Sputnik har indtil nu haft en undervisningsoverenskomst med Greve Kommune i overensstemmelse med tidligere lovgivning. Kvalitetsaftalen Tilbuddet skal have den nødvendige kvalitet, før en kvalitetsaftale kan indgås, og som opfylder betingelserne herfor. Kvaliteten af et behandlings- og specialundervisningstilbud vurderes inden for følgende temaer: Undervisningens organisering, tilrettelæggelse og indhold mv. Organisation og ledelse Elevernes selvstændighed og relationer Målgrupper, metoder og resultater Kompetencer hos medarbejdere, der varetager støttende indsatser i form af pædagogisk støtte og behandling efter barnets lov · Økonomiske forhold Fysiske rammer Behandlings- og specialundervisningstilbuddets samarbejde med de relevante kommunale myndigheder Greve Kommune, Center for Dagtilbud og Skoler har modtaget ansøgning om kvalitetsaftale fra henholdsvis skolen Sputnik og Karlslunde dagskole. Greve kommune har afholdt møder med Skolen Sputnik og Karlslunde dagskole. Ansøgningerne om kvalitetsaftalerne er gennemgået og administrationen anbefaler at Skole, Børne - og Ungeudvalget godkender ansøgningerne. Lovgrundlag Lov om behandlings- og specialundervisningstilbud til børn og unge. Økonomiske konsekvenser Beliggenhedskommunen har ansvaret for at føre tilsyn med overholdelse af kvalitetsaftalerne. Greve kommuner har indgået aftale med Socialtilsyn Øst om at de udfører fagligt tilsyn med kvaliteten af støttende indsatser i form af pædagogisk støtte og behandling tilsyn på Skolen Sputnik og Karlslunde dagskoles to matrikler. Taksten er ikke fastsat endnu men udgiften er estimeret til 250.000 kr. Greve Kommune forventer at gennemføre tilsyn med behandlingsdelen og støttende indsatser hvert andet år, hvorfor den gennemsnitlige årlige udgift til Socialtilsyn Øst er estimeret 125.000 kr. Indgåelse af kvalitetsaftaler medfører herudover en administrativ opgave for Greve Kommune i forbindelse med vurdering af andre kommuners visitation af elever, samt betalinger, indhentning af refusion mv. Finansiering af området (DUT-kompensation) indgår i forhandlingen af økonomiaftalen for 2025 (inkl. midtvejsregulering for 2024). Greve Kommune kender endnu ikke kompensationen for 2024 og frem til håndteringen af denne opgave. Tidsplan Kvalitetsaftalerne mellem Greve Kommune og Behandlings - og specialundervisningsstilbud skal være indgået senest den 30. juni 2024.", "source_path": "data/greve/raw_dagsordener/Skole-, Børne- og Ungeudvalget_2024-06-04T08:15:00+02:00_e5f0eeaa-3049-4a0f-9183-6381df5ab5f7.json"}
{"document_id": "e5f0eeaa-3049-4a0f-9183-6381df5ab5f7", "committee": "Skole-, Børne- og Ungeudvalget", "meeting_date": "2024-06-04T08:15:00+02:00", "section_type": "html_fragment", "section_title": "Prognose for dagtilbuds-, sfo og klubområdet", "case_number": "24-004993", "agenda_index": 5, "text": "Beslutning Orienteringen blev taget til efterretning. Afbud: Marc Genning Fremstilling Sagsprocedure Skole-, Børne-, og Ungeudvalget. Resume I denne sag fremlægges den årlige kapacitetsvurdering for den fremtidige efterspørgsel efter pladser på dagtilbuds-, sfo- og klubområdet. Vurderingen danner grundlag for eventuelle tilpasninger af kapaciteten for at imødekomme fremtidige behov. Sagen konkluderer, at den planlagte kapacitet er tilstrækkelig i relation til den forventede efterspørgsel. Indstilling Administrationen indstiller, at orienteringen tages til efterretning Sagsbeskrivelse Greve Kommune følger løbende kapacitetsbehovet på dagtilbudsområdet i forlængelse af de årlige befolkningsprognoser. Befolkningsprognosen giver viden om, hvor mange børn der forventes og kapacitetsvurderingen vurderer det konkrete behov for antal pladser i de kommunale dagtilbud. Greve Kommune har i de senere år arbejdet med tilpasning af kapaciteten på dagtilbudsområdet som reaktion på et forventet stigende behov. Tilbage fra kapacitetsprognosen fra 2017 har det været forventningen, at der ville være kapacitetsudfordringer de kommende år. I anlægskataloget til budget 2021-2024 blev der estimeret ca. 275 manglende daginstitutionspladser i 2023-2024, og på den baggrund blev der afsat midler til opførelse af ny daginstitution. Dette resulterede i beslutningen om at bygge et nyt dagtilbud i Greve midt, ved Borgerhuset, med 150 pladser. Det er ligeledes besluttet, at der med renoveringen af Lunas Ark også sker en udvidelse af kapaciteten. Derudover er der bygget et privat dagtilbud i Greve Nord (Klax Greve). Kapacitetsvurdering Kapacitetsvurderingen er en sammenlægning af befolkningsprognosen og den faktiske og forventerede kapacitet. Den anvendte kapacitet i analysen består af kommunale og selvejende dagtilbud herunder dagplejen, privatinstitutioner, private dagplejer, private pasningsordninger og tilskud til pasning af egne børn. Allerede planlagte udvidelser er medregnet. Kapacitetstallene opdateres forud for den årlige analyse og der tages dermed højde for ændringen i antal pladser i den enkelte institutioner, i antallet af kommunale og private dagplejere og i antallet af private passere og familier, der passer eget barn. Den nye befolkningsprognose nedjusterer de forventede fødselstal med 10-20 børn per årgang for årgangene 2024-2027 sammenlignet med den tidligere befolkningsprognose. Det betyder et forventet mindre pres på kapaciteten. Kapacitetsvurderingen i 2024 viser, at der fortsat er pres på kapaciteten på 0-2 års området, dette er særligt gældende i indeværende år, hvor der frem til oktober forventes at mangle mellem 22 og 52 pladser, mens der i de kommende år vurderes at være mindre pres. Prognosen forudser et behov meget tæt på kapaciteten, således kan selv små udsving give behov for tilvejebringelse af yderligere kapacitet. På 3-5 års området ser ud til, at de planlagte udvidelser sammen med de eksisterende muligheder for kortvarige overbelægninger kan dække behovet frem til 2032. Denne vurdering bygger på den forudsætning, at Greve Kommune på dagtilbudsområdet er ét samlet distrikt. Hermed får familier tilbudt en dagtilbudsplads, men ikke nødvendigvis en plads i det ønskede område eller den ønskede institution. Dette er en vigtig forudsætning, da der i perioder er mangel på pladser i enkelte områder og samtidig overskydende plads i andre områder. Konklusion bygger på nedenstående oversigter over udviklingen år for år. Analysen er foretaget med udgangspunkt i data måned for måned på henholdsvis behov og kapacitet. Der er fastlagt en kapacitet i hvert dagtilbud som tager højde for blandt andet institutionens indretning, pædagogisk bæredygtighed og naturlig inddeling i vuggestue- og børnehavegrupper. Derudover er der i en række institutioner mulighed for at udvide med enkelte sæsonpladser i en kortere periode (som regel fra januar og frem til skolestart 1. april). 0-2 års området samlet for Greve Kommune Årstal* Forventet behov Kapacitet Afvigelser mellem kapacitet og behov 2025 1124 1131 +7 2026 1123 1131 +8 2027 1133 1174 +41 2028 1171 1174 +3 2029 1174 1174 0 2030 1179 1174 -5 2031 1179 1174 -5 2032 1177 1174 -3 * Der tages udgangspunkt i tallet for december året før, som grundlag for behov og kapacitet i det kommende år. 3-5 års området samlet for Greve Kommune Årstal* Forventet behov Kapacitet Afvigelser mellem kapacitet og behov 2025 1832 1852 +20 2026 1867 1852 -15 2027 1857 1951 +94 2028 1780 1951 +171 2029 1790 1951 +161 2030 1817 1951 +134 2031 1852 1951 +99 2032 1871 1951 +80 * Der tages udgangspunkt i tallet for december året før, som grundlag for behov og kapacitet i det kommende år. Skønnet er forholdsvis sikkert i de første år af kapacitetsvurderingen, mens usikkerhedsforholdet stiger i den sidste del af perioden. Det forventes at de manglende pladser på 0-2 årsområdet, kan tilvejebringes ved løsninger, der allerede arbejdes med i indeværende år. Det er fx midlertidig omlægning børnehavepladser til vuggestuepladser, inddragelse af lokaler andre steder og udnyttelse af sæsonpladser i en længere periode af året. Ændringerne i den faktiske kapacitet bygger på nedenstående politiske beslutninger; • Ultimo 2025: Pavillon ved Solstrålen lukker: -20 pladser 3-5 år • Ultimo 2025: Ny kommunal institution ved borgerhuset: +60 pladser 0-2 år, +90 pladser 3-5 år. • Ultimo 2025: Udvidelse af Lunas ark: +31 pladser 0-2 år, +46 pladser 3-5 år. • Ultimo 2025: Pavillon ved Lillebo lukker: -16 pladser 3-5 år. *Tidligere beregninger viser, at ca. 80% af pladserne i en privat institution man forventes besat af greveborgere, så den fordelingsnøgle er også anvendt her Den videre proces Administrationen arbejder løbende på at udvikle gode løsninger i dagligdagen, som bevirker at Greve Kommune udnytter den eksisterende kapacitet optimalt. Kapacitetsvurderingen viser, at der kan være et mindre behov for at øge kapaciteten yderligere end den allerede planlagte, men grundet den usikkerhed, der altid er forbundet med prognoser, er det ikke muligt at klarlægge størrelsen af et sådant behov. Administrationen vurderer på nuværende tidspunkt, at det er overvejende sandsynligt, at dette kan løses med justering af de nuværende tiltag. Prognose for sfo- og klubområdet Den nuværende kapacitet på både sfo- og klubområdet er tilstrækkelig til at rumme det vurderede behov. Der fremlægges derfor ikke yderligere analyse af området. Lovgrundlag Bygningsreglementet. Dagtilbudsloven. Økonomiske konsekvenser Budgettildelingen på kommuneniveau tilpasses i forbindelse med budgetlægningen. Derudover kan der være økonomiske konsekvenser ved midlertidigt at omdanne børnehavepladser til vuggestuepladser, da det eksempelvis kræver pusleborde og plads til at sove til middag (liggehaller).", "source_path": "data/greve/raw_dagsordener/Skole-, Børne- og Ungeudvalget_2024-06-04T08:15:00+02:00_e5f0eeaa-3049-4a0f-9183-6381df5ab5f7.json"}
{"document_id": "e5f0eeaa-3049-4a0f-9183-6381df5ab5f7", "committee": "Skole-, Børne- og Ungeudvalget", "meeting_date": "2024-06-04T08:15:00+02:00", "section_type": "html_fragment", "section_title": "Kapacitetsvurdering på skoleområdet, 2024", "case_number": "24-005014", "agenda_index": 6, "text": "Beslutning Orienteringen blev taget til efterretning. Afbud: Marc Genning Fremstilling Sagsprocedure Skole-, Børne- og Ungeudvalget. Resume På baggrund af befolkningsanalyse og skoleprognose har administrationen udarbejdet en kapacitetsvurdering for det fremtidige behov for plads på skoleområdet. Vurderingen af kapaciteten viser overordnet, at der er den nødvendige kapacitet til rådighed for at håndtere efterspørgslen. Indstilling Administrationen indstiller, at orienteringen tages til efterretning Sagsbeskrivelse Kapacitetsvurderingen laves ud fra årets skoleprognose. Kapacitetsvurderingen viser skønnet over behovet for antal klasselokaler i perioden august 2024 til udgangen af skoleåret 2034/35. Kapacitet vurderes ud fra antallet af potentielle klasselokaler, der er rådighed på skolerne, i forhold til det antal klasselokaler, der er nødvendig på de respektive skoler i relation til elevtallet. Kapacitetsanalysen dækker ikke skolernes totale anvendelse af lokalekapaciteten; der er ikke taget hensyn til virkninger af den indskrænkning i lokaler til andet brug, som resultat af det stigende antal stamklasser og dermed antal klasselokaler. Tilsvarende er der ikke vurderet på muligt behov for flere faglokaler, som et resultat af stigende elevtal og antal stamklasser. Kapacitetsvurderingen er relativ sikker for den nære fremtids vedkommende, mens der er større usikkerheder sidst i perioden. Forudsætninger for prognosen Kapacitetsvurderingen laves ud fra årets skoleprognose, der giver et bud på de kommende 10 skoleårs elevantal og -fordeling på de enkelte skoler. Befolkningsprognosen, der danner baggrund for skoleprognosen, er et resultat af en vurdering af de kommende 10 års boligbyggeri og mellemkommunale flyttemønstre. Flydende skolestart skaber bedre kapacitetsudnyttelse Ved skolestart i 0. klasse er kravet om optagelse på distriktsskolen suspenderet til fordel for en ”flydende” indskrivning. En sådan indskrivning giver mulighed for at skabe en bedre kapacitetsudnyttelse på tværs af skolesystemet. Tune Skole – og dermed skoledistriktet – indgår ikke i denne flydende indskrivning på grund af sin beliggenhed, relativt langt fra de øvrige skoler. Da ændringen i antal klasser op gennem skoleforløbet er meget lille, bliver antallet af klasser ved skolestart den vigtigste forudsætning for en skoleprognose. Fordelingen af børn til skolestart Beslutning om fordeling af elever og klasser skal være afgjort i god tid inden børnenes start i SFO pr. april i det givne år. Denne fordeling skal ske under krav om opfyldelse af en række formelle og strukturelle forhold. Men samtidig også under det vilkår at fordelingen ikke i væsentlig grad kommer på tværs af forældrenes ønsker om lavest mulige afstand til skolen. De formelle og strukturelle forhold hvor placeringen af børn ikke er fleksibel er f.eks. omgængere, elever med et ikke uvæsentligt behov for sprogstøtte samt søskende. Hertil kommer, at antal elever til start i 0. klasser skal kunne bære et mindre antal tilfældige tilflyttere uden at komme over det i folkeskoleloven fastsatte maksimum antal elever i klasserne. Ved en fordeling af eleverne på skolerne hvor der er så tæt på 25 elever som praktisk muligt i hver klasse, vil naturligt nok altid føre til, at der vil være enkelte ledige pladser på skolernes 0. klassetrin. Erfaringen fra den endelige fordeling af eleverne på klasser viser, at det er vanskeligt at komme under 25 sådanne ledige pladser. Elevprognosen tager derfor udgangspunkt i, at der på hver årgang etableres et antal klasser der svarer til, at der bliver én klasse mere, end hvad der svarer til det formelt – matematisk - mindst mulige antal klasser. Skoleprognosen og kapacitetsvurderingen 2024 - 2035 Tabellen herunder viser skoleprognosen for kommunens ni almenskoler. Der er således ikke medtaget kapaciteter i forhold til specialspor og modtageklasser. Prognosen er delt i to dele, der svarer til den geografiske udfordring i kommunen: Tune Skole bliver betragtet for sig selv, og ”Øvrige” udgør derfor de resterende otte almenskoler. Kapaciteterne er de samme som opført i den tilsvarende skoleprognose og kapacitetsvurdering i 2023. Skoleprognosen viser henholdsvis antal elever og antal stamklasser for Greve (det samlede skolevæsen), Øvrige (almenskolerne undtagen Tune Skole) og Tune (Tune Skole). Antal er angivet for de respektive skoleår. KAPACITET viser skolernes angivne kapaciteter i form af lokaler til brug som stamklasselokaler. Ledige lokaler viser antal lokaler, der fortsat er til rådighed som stamklasselokaler. Disse lokaler er, når de ikke er brugt til stamklasselokaler, i brug til en lang række andre formål i relation til undervisningen. Klassekvotient angiver den gennemsnitlige klassekvotient for alle klasser blandt Øvrige samt for Tune Skole i de respektive skoleår. Konklusion på skoleprognosen Kapaciteten bliver ikke udfordret over perioden fra 2024/25 til 2034/35. Der er dog en mindre usikkerhed sidst i perioden i Tune. Her skal der i de kommende år være opmærksomhed på udviklingen i prognosen. Det kan imidlertid blive en udfordring, at det stigende antal stamklasser og dermed klasselokaler (fra 195 til 208) vil øge presset på en række af skolernes faglokaler f.eks. idrætssale, fysik/kemi, håndværk/design og øvrige faglokaler til praktisk-musiske valgfag. Det gælder særligt i det omfang, hvor det på grund af de eksisterende lokalers størrelse eller pædagogiske hensyn er nødvendigt med delehold. Det vil kræve et større arbejde at afdække disse lokale sammenhænge i relation til kapaciteten på de enkelte skoler. Prognosen giver erfaringsmæssig et retvisende billede i den nære fremtid. Mod slutningen af den angivne periode, er eleverne i de yngste klasser endnu ikke født, hvilket naturligt nok gør den betydelig mindre sikker. Klassekvotienten falder gennem skoleforløbet Det fremgår af tabellen, at antal elever i gruppen ”Øvrige” stiger med ca. 60 fra start til slut af den 10-/11-årige periode, mens antallet af klasser stiger med 13. Dette forhold afspejler et fald i den gennemsnitlige klassekvotient fra 22,8 elever i hver klasse til 21,7. Forud for skoleårets start bliver der foretaget en vurdering af de konkrete, lokale klassekvotienter med henblik på evt. at styrke kapacitetsudnyttelsen gennem sammenlægninger af klasser. Sammenlægning af klasser på tværs af skoler kan kun ske, hvis der ændres i skolestrukturen, f.eks. ved at henføre udskolingsklasser til separate skoler. Det specialpædagogiske område Der er ikke til denne kapacitetsvurdering udarbejdet en detaljeret analyse af udviklingen på det specialpædagogiske område. Dette indgår i den igangværende afdækning af det specialpædagogiske område for dagtilbud, skoler og fritid. Analysen herfra afventes derfor. Økonomiske konsekvenser Det stigende børnetal og dermed antal elever og klasser, har væsentlig indflydelse på den løbende regulering af skolernes løn- og materialebudgetter, og ligeledes for den løbende regulering af budgetter for SFO og klubberne. Flere elever og flere klasser vil med de nuværende reguleringsmekanismer føre til at udgifterne vokser tilsvarende.", "source_path": "data/greve/raw_dagsordener/Skole-, Børne- og Ungeudvalget_2024-06-04T08:15:00+02:00_e5f0eeaa-3049-4a0f-9183-6381df5ab5f7.json"}
{"document_id": "e5f0eeaa-3049-4a0f-9183-6381df5ab5f7", "committee": "Skole-, Børne- og Ungeudvalget", "meeting_date": "2024-06-04T08:15:00+02:00", "section_type": "html_fragment", "section_title": "Budgetopfølgning 1 (2024) - Skole-, Børne- og Ungeudvalget", "case_number": "23-013403", "agenda_index": 7, "text": "Beslutning Orienteringen blev taget til efterretning. Afbud: Marc Genning Fremstilling Sagsprocedure Skole-, Børne- og Ungeudvalget. Resume I denne sag orienteres fagudvalget om indholdet i budgetopfølgning 1 2024 inden for eget udvalgsområde. Budgetopfølgning 1 2024 blev behandlet i Byrådet den 22. maj 2024. Indstilling Administrationen indstiller, at sagen tages til efterretning. Sagsbeskrivelse Denne sag skal ses i sammenhæng med den samlede budgetopfølgning 1 2024, som er udarbejdet pr. 29. februar 2024 og bliver behandlet i Byrådet den 22. maj 2024. Det korrigerede budget for Skole-, Børne- og Ungeudvalget var pr. 29. februar 2024 på 995,0 mio. kr., hvoraf 994,9 mio. kr. ligger inden for servicerammen. Afvigelser på udvalgets område gennemgås nedenfor. Områder under Skole-, Børne- og Ungeudvalget Inden for udvalgets område forventes et samlet merforbrug på 40,8 mio. kr. Drift inden for servicerammen Indenfor servicerammen på drift forventes merudgifter på 44,7 mio. kr. De væsentligste afvigelser er følgende: Forebyggende foranstaltninger og anbringelser af børn og unge: På det specialiserede børneområde forventes der et samlet merforbrug på 16,9 mio. kr. Daginstitutionsområdet: Der forventes et merforbrug på 2,5 mio. kr., der primært skyldes øgede udgifter til tilskud til privat pasning af børn, samt mindreudgifter på dagplejen, og ændring i forventningerne til børnetal i dagtilbud. Skoleområdet: Der forventes et merforbrug på samlet 20,5 mio. kr. Stigningen skyldes primært to forhold. Det første forhold er en stigning i almenskolernes udgifter til finansiering af køb af specialundervisningstilbud eksternt, og det andet forhold er en forøgelse af udgifterne på 7,1 mio. kr. på mellemkommunale betalinger for skoler og SFO'er. Det specialiserede børneområde: Der forventes samlet merudgift på 3,6 mio. kr. for specialundervisningstilbud for anbragte børn, samt øvrige specialtilbud på undervisning. Merudgifter til fordrevne fra Ukraine: Administrationen forventer i alt ekstraudgifter forbundet med fordrevne fra Ukraine på 11,0 mio. kr. i 2024. Merudgiften indgår ikke i det samlede resultat af budgetopfølgning 1, da kommunerne forventes kompenseret for udgifter til fordrevne fra Ukraine ifm. Økonomiaftalen mellem Regeringen og KL. Isoleret på Skole-, Børne- og Ungeudvalgets område forventes merforbrug forbundet med fordrevne fra Ukraine på 3,1 mio. kr. Disse indgår i det samlede resultat på 11,0 mio. kr. Drift udenfor servicerammen Afvigelse udenfor servicerammen er en merindtægt på refusioner for særligt dyre enkeltsager på -3,9 mio. kr. Alle enkeltafvigelser inden for udvalgets område kan ses i bilag 1. Aktivitetstal på det børnesociale område Af bilag 2 fremgår aktivitetstal på det børnesociale område. Disse aktivitetstal fremlægges altid sammen med budgetopfølgningerne og gennemgås på mødet. Økonomiske konsekvenser Sagen har ingen selvstændige økonomiske konsekvenser, da disse ligger i bevillingssagen til budgetopfølgning 1, som blev behandlet af Byrådet den 22. maj 2024.", "source_path": "data/greve/raw_dagsordener/Skole-, Børne- og Ungeudvalget_2024-06-04T08:15:00+02:00_e5f0eeaa-3049-4a0f-9183-6381df5ab5f7.json"}
{"document_id": "e5f0eeaa-3049-4a0f-9183-6381df5ab5f7", "committee": "Skole-, Børne- og Ungeudvalget", "meeting_date": "2024-06-04T08:15:00+02:00", "section_type": "html_fragment", "section_title": "Orientering fra formanden og gensidig orientering", "case_number": "21-014467", "agenda_index": 8, "text": "Beslutning Orienteringen blev taget til efterretning. Afbud: Marc Genning Fremstilling Sagsprocedure Skole-, Børne- og Ungeudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning. - Orientering henvendelse til børne- og undervisningsministeren fra udvalgsformænd i Region Sjælland Henvendelsen er vedlagt som bilag 1. - Opfølgning på møder Børne- og Skoleråd", "source_path": "data/greve/raw_dagsordener/Skole-, Børne- og Ungeudvalget_2024-06-04T08:15:00+02:00_e5f0eeaa-3049-4a0f-9183-6381df5ab5f7.json"}
{"document_id": "e5f0eeaa-3049-4a0f-9183-6381df5ab5f7", "committee": "Skole-, Børne- og Ungeudvalget", "meeting_date": "2024-06-04T08:15:00+02:00", "section_type": "html_fragment", "section_title": "Huskeliste og orientering fra administrationen", "case_number": "21-013716", "agenda_index": 9, "text": "Beslutning Orientering om henvendelse fra Dansk Skolemælk. Afbud: Marc Genning Fremstilling Sagsprocedure Skole-, Børne- og Ungeudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil de blive vedlagt som bilag. Indstilling Administrationen indstiller, at orienteringen tages til efterretning. Sagsbeskrivelse Administrationen har følgende til orientering: - Orientering om udviklingsprojekt med Dansk Skoleidræt - Orientering om udmøntning af midler fra læringsmiljøpuljen - Dialog mellem Skole-, Børne- og Ungeudvalget og skoleledere, skoleudviklingssamtaler - Orientering om seneste status på efterlevelse af påbud fra Datatilsynet ift. Google Workspace for Education, ChromeOS og Chromebrowser, herunder svar fra digitaliserings- og ligestillingsministeren, børne- og undervisningsministeren og justitsministeren Se vedlagte bilag: Bilag 1. Svar fra digitaliserings- og ligestillingsministeren, børne- og undervisningsministeren og justitsministeren. Bilag 2. Orientering til K98 om status i Chromebooksag. - Mulighed for afholdes af udvalgsmøde den 10. september hos EUC Sjælland - Realisering af folkeskolens kvalitetsprogram Se vedlagte bilag: Bilag 3. Brev til skolechefer og direktører om realisering af folkeskolens kvalitetsprogram. Bilag 4. Oversigt over initiativers ikrafttrædelse.", "source_path": "data/greve/raw_dagsordener/Skole-, Børne- og Ungeudvalget_2024-06-04T08:15:00+02:00_e5f0eeaa-3049-4a0f-9183-6381df5ab5f7.json"}
{"document_id": "e5f0eeaa-3049-4a0f-9183-6381df5ab5f7", "committee": "Skole-, Børne- og Ungeudvalget", "meeting_date": "2024-06-04T08:15:00+02:00", "section_type": "html_fragment", "section_title": "Skole-, Børne- og Ungeudvalget - mødekalender 2024", "case_number": "21-014469", "agenda_index": 10, "text": "Beslutning Udvalgsmøde den 10. september 2024 afholdes hos EUC Sjælland. Afbud: Marc Genning Fremstilling Sagsprocedure Skole-, Børne- og Ungeudvalget. Resume I sagen gives et overblik over Skole-, Børne- og Ungeudvalgets møder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Mødekalenderen er vedhæftet som bilag.", "source_path": "data/greve/raw_dagsordener/Skole-, Børne- og Ungeudvalget_2024-06-04T08:15:00+02:00_e5f0eeaa-3049-4a0f-9183-6381df5ab5f7.json"}
{"document_id": "e5f0eeaa-3049-4a0f-9183-6381df5ab5f7", "committee": "Skole-, Børne- og Ungeudvalget", "meeting_date": "2024-06-04T08:15:00+02:00", "section_type": "html_fragment", "section_title": "Underskriftsark", "case_number": "21-014468", "agenda_index": 11, "text": "Beslutning Afbud: Marc Genning Fremstilling Sagsprocedure Skole-, Børne- og Ungeudvalget. Resume Elektronisk underskriftsark.", "source_path": "data/greve/raw_dagsordener/Skole-, Børne- og Ungeudvalget_2024-06-04T08:15:00+02:00_e5f0eeaa-3049-4a0f-9183-6381df5ab5f7.json"}
