{"document_id": "b6bd96f9-f74d-4ec1-8cc2-50aa32f3b776", "committee": "Beskæftigelses- og Erhvervsudvalget", "meeting_date": "2024-02-05T08:00:00+01:00", "section_type": "html_fragment", "section_title": "Godkendelse af dagsorden", "case_number": "21-014448", "agenda_index": 0, "text": "Beslutning Godkendt. Afbud: Liselott Blixt Fremstilling Sagsprocedure Beskæftigelses- og Erhvervsudvalget. Resume Godkendelse af dagsorden for mødet den 5. februar 2024. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Beskæftigelses- og Erhvervsudvalget_2024-02-05T08:00:00+01:00_b6bd96f9-f74d-4ec1-8cc2-50aa32f3b776.json"}
{"document_id": "b6bd96f9-f74d-4ec1-8cc2-50aa32f3b776", "committee": "Beskæftigelses- og Erhvervsudvalget", "meeting_date": "2024-02-05T08:00:00+01:00", "section_type": "html_fragment", "section_title": "Ændring af vedtægterne for ErhvervsCentret Greve", "case_number": "24-000603", "agenda_index": 1, "text": "Beslutning Godkendt. Afbud: Liselott Blixt Fremstilling Sagsprocedure Beskæftigelses- og Erhvervsudvalget, Økonomiudvalget, Byrådet. Resume ErhvervsCenter Greve afrapporterer om sit arbejde til Beskæftigelses- og Erhvervsudvalget. Dette sker i overensstemmelse med udvalgets årshjul og i et dialogbaseret format. I ErhvervsCentrets vedtægter fremgår, at der desuden skal udarbejdes en årlig skriftlig status for ErhvervsCentrets virksomhed, som skal forelægges fagudvalg og byråd. Efter ønske fra bestyrelsen for ErhvervsCentret foreslår denne sag, at den årlige skriftlige status udgår. Indstilling Administrationen indstiller, at vedtægtsændringerne godkendes, derved at §7, stk. 3 i vedtægterne for ErhvervsCentret Greve udgår. Sagsbeskrivelse Økonomiudvalget har fokus på at afbureaukratisere og regelforenkle. Denne sag om ændring af ErhversCentrets vedtægter understøtter dette. Det fremgår af §7, stk. 3 i vedtægterne (bilag 1 med gældende vedtægter) for ErhvervsCentret, at erhvervschefen sammen med bestyrelsen inden udgangen af april skal udarbejde en status for institutionens virksomhed i det forgangne år. Denne status skal forelægges Beskæftigelses- og Erhvervsudvalget samt Greve Byråd til orientering. I henhold til selvforvaltningsaftalen, skal ErhvervsCentret desuden udarbejde en årlig handlingsplan, der omsætter Greve Kommunes Vækst og Erhvervspolitik til konkret handling indenfor politikkens fire pejlemærker. Beskæftigelses- og Erhvervsudvalgets orienteres to gange årligt om status på ErhvervsCentrets indsatser i handlingsplanen. Dette sker i henhold til udvalgets årshjul. På udvalgets møde i juni måned, giver erhvervschefen en halvårsstatus. På udvalgets møde i november måned, giver bestyrelsen en status på implementering af handlingsplanen og forelægger det kommende års handlingsplan til drøftelse med udvalget. Desuden deltager erhvervschefen i alle udvalgets møder og orienterer efter behov og udvalgets ønsker om ErhvervsCentret Greves aktiviteter. Bestyrelsen for ErhvervsCentret Greve finder, at den dialogbaserede status for ErhvervsCentret Greves virke, der passer ind i Beskæftigelses- og Erhvervsudvalgets og bestyrelsens årshjul, giver mere værdi end udarbejdelse af en årlig skriftlig status i april måned. På denne baggrund foreslås, at §7, stk. 3 i vedtægterne for ErhvervsCentret om udarbejdelse af en årlig status for organisationens virke udgår (bilag 2 med ændrede). Det vil bidrage til regelforenkling og en administrativ lettelse af ErhvervsCentrets arbejde. Økonomiske konsekvenser Sagen har ingen økonomiske konsekvenser for Greve Kommune. Sagens forløb 24-01-2024 Økonomiudvalget Beslutning ikke frigivet 29-01-2024 Byråd 2022-2025 Beslutning ikke frigivet", "source_path": "data/greve/raw_dagsordener/Beskæftigelses- og Erhvervsudvalget_2024-02-05T08:00:00+01:00_b6bd96f9-f74d-4ec1-8cc2-50aa32f3b776.json"}
{"document_id": "b6bd96f9-f74d-4ec1-8cc2-50aa32f3b776", "committee": "Beskæftigelses- og Erhvervsudvalget", "meeting_date": "2024-02-05T08:00:00+01:00", "section_type": "html_fragment", "section_title": "Puljeprojekt om Jobformidling Først", "case_number": "24-000717", "agenda_index": 2, "text": "Beslutning Godkendt med en bemærkning om, at udvalget ønsker at fremsende sagens hovedpointer til ekspertgruppen for fremtidens beskæftigelsesområde med en opfordring til, at ekspertgruppen medtager erfaringerne i deres arbejde. Fremsendelsen skal ske på vegne af udvalget. Afbud: Liselott Blixt Fremstilling Sagsprocedure Beskæftigelses- og Erhvervsudvalget. Resume Sagen handler om, at Beskæftigelses- og Erhvervsudvalget orienteres om resultatet af puljeprojektet Jobformidling Først, som Greve kommune har deltaget i sammen med 13 øvrige sjællandske kommuner i perioden april 2022 til december 2023. Indstilling Administrationen indstiller at udvalget godkender, at ret og pligt vejledning forankres i Greve Kommune som e-læring for de jobparate kontanthjælpsmodtagere og dagpengemodtagere. Sagsbeskrivelse Som en del af Trepartsaftale om mangel på arbejdskraft, blev ”Pulje til styrket fokus på jobformidling i kommuner og a-kasser” udmøntet i 2022 og 2023. Formålet med puljen var at styrke fokus på god jobformidling, og at understøtte jobcentre og a-kassers arbejde med at håndtere jobordrer fra virksomheder. I perioden april 2022 til december 2023 har Sorø, Solrød, Vordingborg, Ringsted, Køge, Stevns, Guldborgsund, Lolland, Næstved, Lejre, Slagelse, Faxe, Roskilde og Greve kommune sammen afviklet projektet ”Jobformidling Først”. I det følgende gives et udpluk af projektets resultater. Digital vejledning i ret og pligt før mødet i Jobcentret Et af de emner der fylder på første samtale i Jobcentret med de jobparate borgere, og som dermed tager tid fra det jobrettede, er vejledningen om ret og pligt. Derfor har projektet udviklet og afprøvet ret og pligt vejledning som e-læring, som borgerne gennemfører forud for første samtale med Jobcentret. Det betyder, at borgerne har fået vejledningen om deres rettigheder og pligter, inden de har deres første samtale. Samtidig har deres sagsbehandler ved hjælp af løsningen fået besked om, hvorvidt borgeren har forstået vejledningen. E-læringen er blevet taget godt i mod hos medarbejdere og borgere, som har givet positiv feedback. De adspurgte borgere giver e-læringen en score på 4,4 ud af 5. Den tid det frigiver på første samtale, bruger medarbejderne på at tale med borgerne om konkrete ledige job, som borgeren kan søge. Derudover er responsen fra medarbejdere og borgere, at det er bedre for udbyttet af mødet og samarbejdet med Jobcentret, at første samtale handler om job (formidling af job, motivation, brancheskift mv.) frem for regler. På baggrund af de positive erfaringer, anbefaler administrationen at ret og pligt vejledning som e-læring for de jobparate kontanthjælpsmodtagere og a-dagpengemodtagere fastholdes. Mere systematisk samarbejde om jobordrer på tværs af kommunerne Et andet element i projektet har været at forbedre samarbejdet om formidling af kandidater til jobordrer på tværs af projektkommunerne. Der har været særligt fokus på at nedbryde de kommunale grænser og agere som et regionalt arbejdsmarked, hvilket er lykkes på flere parametre. Blandt andet er erfaringen, at kommunerne i projektperioden har delt jobordrer med hinanden i langt højere grad end hidtil og derfor opererer med et regionalt arbejdsmarked til gavn for både borgere og virksomheder, som dermed får flere henholdsvis job og kandidater i spil. Fremtidigt forpligtende samarbejde om jobformidling Ud over de primære formål med projektet, er der også blevet etableret et stærkere samarbejde mellem de deltagende kommuner både på chef-, leder- og medarbejderniveau. De deltagende kommuner er enige om, at fremtiden byder på et fortsat forpligtende samarbejde om jobformidling kommunerne imellem, selvom projektet er afsluttet. Lovgrundlag Lov om aktiv beskæftigelsesindsats. Økonomiske konsekvenser Det koster 25.000 kr. at videreføre den digitale e-læringsløsning og kan afholdes indenfor det afsatte budget til den aktive beskæftigelsesindsats.", "source_path": "data/greve/raw_dagsordener/Beskæftigelses- og Erhvervsudvalget_2024-02-05T08:00:00+01:00_b6bd96f9-f74d-4ec1-8cc2-50aa32f3b776.json"}
{"document_id": "b6bd96f9-f74d-4ec1-8cc2-50aa32f3b776", "committee": "Beskæftigelses- og Erhvervsudvalget", "meeting_date": "2024-02-05T08:00:00+01:00", "section_type": "html_fragment", "section_title": "Rådighedssanktioner i Jobcenter Greve i perioden 4. kvartal 2022 til 3. kvartal 2023", "case_number": "24-000871", "agenda_index": 3, "text": "Beslutning 1. og 2. Godkendt. Afbud: Liselott Blixt Fremstilling Sagsprocedure Beskæftigelses- og Erhvervsudvalget. Resume Formålet med sagen er at give Beskæftigelses- og Erhvervsudvalget en status på anvendelsen af sanktioner i Greve Kommune for modtagere af kontant- og uddannelseshjælp, selvforsørgelses- og hjemrejseydelse, overgangsydelse og modtagere af a-dagpenge. I aktuelle opgørelsesperiode er andelen af sanktionerede kontanthjælpsmodtagere faldet og andelen af sanktionerede på uddannelseshjælp og selvforsørgelses- og hjemrejseydelse er steget. Indstilling Administrationen indstiller; 1.at udvalget tager orienteringen til efterretning 2.at udvalget træffer beslutning om, at de får forelagt en ny opgørelse over tildelte sanktioner for perioden 2. kvartal 2023 - 1. kvartal 2024, om et halvt år. Sagsbeskrivelse På udvalgsmødet den 14. august 2023 besluttede udvalget, at den halvårlige status om anvendelsen og tildelingen af sanktioner på kontanthjælps-, uddannelseshjælps- og a-dagpengeområdet, som udvalget har fået siden 2015, skal fortsætte. Denne status handler om tildelte sanktioner for 4. kvartal 2022 – 3. kvartal 2023 for henholdsvis kontanthjælps-, og uddannelseshjælpsmodtagere, selvforsørgelses- og hjemrejseydelsesmodtagere, overgangsydelse og a-dagpengemodtagere. I de vedlagte bilag fremgår antallet og andelen af de sanktionerede ydelsesmodtagere. Bilag et til fire indeholder en oversigt over sanktioner for den nuværende opgørelsesperiode og for opgørelsesperioden 2. kvartal. 2022 - 1. kvartal.2023, som udvalget fik forelagt den 14. august 2023. Markeringer med rødt angiver hvor stor en andel indenfor et år på de forskellige ydelsesgrupper, som er blevet tildelt en eller flere sanktioner. Der hvor der i bilagene er angivet en prik, er der ikke skrevet hvor mange personer det vedrører. Af diskretionshensyn opgøres tal under tre ikke. Tildelte sanktioner Sammenlignet med forrige opgørelse (2. kvartal 2022 - 1.kvartal 2023) er der for denne opgørelsesperiode for kontanthjælpsmodtagere og a-dagpengemodtagere sket et fald. Derimod er der for uddannelseshjælpsmodtagere, selvforsørgelses- og hjemrejseydelse samt overgangsydelsesmodtagere sket en stigning i andelen af sanktionerede. Andelen af sanktionerede kontanthjælpsmodtagere I Greve Kommune har 8,6 procent af alle kontanthjælpsmodtagere for denne opgørelsesperiode, fået tildelt en eller flere sanktioner. Året før var det 13,9 procent (Bilag 1). For denne opgørelsesperiode er der givet 90 sanktioner mod 95 i forrige opgørelsesperiode. Selvom der umiddelbart er sket et stort fald i andelen af sanktionerede (fra 13,9 til 8,6) er der stort set givet det samme antal sanktioner for denne opgørelsesperiode, sammenlignet med forrige. For gennemsnittet i hele landet er andelen af sanktionerede for denne opgørelsesperiode på 10,6 procent hvor den i Greve er på 8,6 %. Greve Kommune har således en lidt lavere andel af sanktionerede end gennemsnittet for hele landet. Andelen af sanktionerede uddannelseshjælpsmodtagere Andelen af sanktionerede uddannelseshjælpsmodtagere i Greve Kommune, er i denne opgørelsesperiode på 16,1 procent. Året før var den på 11,7 procent (Bilag 2). For denne opgørelsesperiode er der givet 167 sanktioner mod 159 i forrige opgørelsesperiode. Dette er stort set på samme niveau, som ved forrige opgørelsesperiode. For gennemsnittet i hele landet er andelen på 16,0 procent i denne opgørelsesperiode, hvor det i Greve Kommune er 16,1 %. Greve ligger således på niveau med gennemsnittet for hele landet. Andelen af sanktionerede selvforsørgelses- og hjemrejseydelse- samt overgangsydelsesmodtagere Andelen af sanktionerede selvforsørgelses- og hjemrejseydelse samt overgangsydelsesmodtagere er i denne opgørelsesperiode steget lidt i forhold til forrige opgørelsesperiode. I denne opgørelsesperiode er andelen af sanktionerede på 19,1 procent, hvor den i forrige periode var på 18,2 procent (Bilag 3). For gennemsnittet i hele landet er andelen på 13,0 procent i denne opgørelsesperiode. Greve Kommune har således en del højere andel sanktionerede end gennemsnittet for hele landet. Andelen af sanktionerede a-dagpengemodtagere Andelen af sanktionerede a-dagpengemodtagere er i denne opgørelsesperiode i Greve Kommune på 13,2 procent. Året før var den på 12,4 procent (Bilag 4). For gennemsnittet i hele landet er andelen på 13,8 procent i denne opgørelsesperiode. Greve Kommune ligger således stort set på niveau med gennemsnittet for hele landet. For a-dagpengemodtagere er det ikke kommunen, men derimod den lediges a-kasse der træffer beslutning om tildeling af sanktion. Kommunen kan dog indberette en ledig a-dagpengemodtager til den pågældendes a-kasse, hvis kommunen vurderer, at den ledige ikke overholder rådighedsforpligtigelsen. Lovgrundlag Lov om Aktiv Socialpolitik Lov om Integration Økonomiske konsekvenser Der er ingen økonomiske konsekvenser for Greve Kommune. Kommunikation Administrationen vil om et halvt år forelægge en ny opgørelse over tildelte sanktioner for perioden 2. kvartal 2023- 1. kvartal 2024.", "source_path": "data/greve/raw_dagsordener/Beskæftigelses- og Erhvervsudvalget_2024-02-05T08:00:00+01:00_b6bd96f9-f74d-4ec1-8cc2-50aa32f3b776.json"}
{"document_id": "b6bd96f9-f74d-4ec1-8cc2-50aa32f3b776", "committee": "Beskæftigelses- og Erhvervsudvalget", "meeting_date": "2024-02-05T08:00:00+01:00", "section_type": "html_fragment", "section_title": "Implementering af anden delaftale om nytænkning af beskæftigelsesindsatsen på a-dagpengeområdet", "case_number": "24-000719", "agenda_index": 4, "text": "Beslutning Orienteringen taget til efterretning med en bemærkning om, at den på mødet anvendte præsentation vedlægges protokollen som bilag. Udvalget ønsker endvidere, at følge udviklingen tæt – i første omgang med en status på udvalgets møde i august 2024. Afbud: Liselott Blixt Fremstilling Sagsprocedure Beskæftigelses- og Erhvervsudvalget. Resume Administrationen holder et oplæg om implementeringen af anden delaftale om nytænkning af beskæftigelsesindsatsen på a-dagpengeområdet. Med oplægget får udvalget en status på den nye opgavefordeling mellem a-kasserne og Jobcentret fra 1. januar 2024. Udvalget får lejlighed til en dialog og til at stille spørgsmål. Indstilling Administrationen indstiller, at orienteringen tages til efterretning. Sagsbeskrivelse I forbindelse med anden delaftale om nytænkning af beskæftigelsesindsatsen, har a-kasserne fra den 1. januar 2024 fået ansvaret for kontaktforløbet i de første tre måneder af ledighedsforløbet. A-kasserne skal i denne periode hjælpe de ledige med at finde job og hjælpe arbejdsgivere med rekruttering og jobformidling. På udvalgsmødet vil administrationen holde et oplæg om den nye opgavefordeling mellem a-kasserne og Jobcentret, og om hvordan samarbejdet er kommet i gang. Leder for Job og Virksomhedsservice Susan Jørgensen deltager under punktet. Lovgrundlag Lov om Aktiv Beskæftigelsespolitik. Økonomiske konsekvenser Sagen har ingen økonomiske konsekvenser for Greve Kommune.", "source_path": "data/greve/raw_dagsordener/Beskæftigelses- og Erhvervsudvalget_2024-02-05T08:00:00+01:00_b6bd96f9-f74d-4ec1-8cc2-50aa32f3b776.json"}
{"document_id": "b6bd96f9-f74d-4ec1-8cc2-50aa32f3b776", "committee": "Beskæftigelses- og Erhvervsudvalget", "meeting_date": "2024-02-05T08:00:00+01:00", "section_type": "html_fragment", "section_title": "Lukket: Henvendelser til formanden", "case_number": "21-016102", "agenda_index": 5, "text": "Orienteringen taget til efterretning. Afbud: Liselott Blixt", "source_path": "data/greve/raw_dagsordener/Beskæftigelses- og Erhvervsudvalget_2024-02-05T08:00:00+01:00_b6bd96f9-f74d-4ec1-8cc2-50aa32f3b776.json"}
{"document_id": "b6bd96f9-f74d-4ec1-8cc2-50aa32f3b776", "committee": "Beskæftigelses- og Erhvervsudvalget", "meeting_date": "2024-02-05T08:00:00+01:00", "section_type": "html_fragment", "section_title": "Orientering fra formanden / gensidig orientering", "case_number": "21-013722", "agenda_index": 6, "text": "Beslutning Udvalget drøftede deltagelse i KL ́s Jobcamp 2024 den 7. og 8. november og besluttede at genoptage dialogen på et kommende møde. Endvidere blev der givet status på mobilitetsprojektet. Afbud: Liselott Blixt Fremstilling Sagsprocedure Beskæftigelses- og Erhvervsudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning.", "source_path": "data/greve/raw_dagsordener/Beskæftigelses- og Erhvervsudvalget_2024-02-05T08:00:00+01:00_b6bd96f9-f74d-4ec1-8cc2-50aa32f3b776.json"}
{"document_id": "b6bd96f9-f74d-4ec1-8cc2-50aa32f3b776", "committee": "Beskæftigelses- og Erhvervsudvalget", "meeting_date": "2024-02-05T08:00:00+01:00", "section_type": "html_fragment", "section_title": "Huskeliste og orientering fra administrationen", "case_number": "21-013719", "agenda_index": 7, "text": "Beslutning Orienteringerne blev taget til efterretning. Afbud: Liselott Blixt Fremstilling Sagsprocedure Beskæftigelses- og Erhvervsudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil de blive vedlagt som bilag. Indstilling Administrationen indstiller, at orienteringen tages til efterretning. Sagsbeskrivelse Administrationen har følgende til orientering: Deltagelse i KL's tværkommunale borgerundersøgelse på beskæftigelsesområdet. Jobcenter Greve deltager i KL's tværkommunale borgerundersøgelse på beskæftigelsesområdet, som planlægges gennemført i foråret 2024. Planlægning af transport til udvalgsmødet den 18. marts 2024, som afholdes i Erhvervshus Sjælland. Jobcamp den 7.-8. november 2024 . Status på virksomhedsbesøg den 22. april 2024.", "source_path": "data/greve/raw_dagsordener/Beskæftigelses- og Erhvervsudvalget_2024-02-05T08:00:00+01:00_b6bd96f9-f74d-4ec1-8cc2-50aa32f3b776.json"}
{"document_id": "b6bd96f9-f74d-4ec1-8cc2-50aa32f3b776", "committee": "Beskæftigelses- og Erhvervsudvalget", "meeting_date": "2024-02-05T08:00:00+01:00", "section_type": "html_fragment", "section_title": "Beskæftigelses- og Erhvervsudvalgets mødekalender 2024", "case_number": "21-013723", "agenda_index": 8, "text": "Beslutning Orienteringen blev taget til efterretning. Afbud: Liselott Blixt Fremstilling Sagsprocedure Beskæftigelses- og Erhvervsudvalget. Resume I sagen gives et overblik overblik over Beskæftigelses- og Erhvervsudvalgets møder og møder i tilknytning til udvalget. Indstilling Administrationen indstiller, at orienteringen tages til efterretning Sagsbeskrivelse Mødekalenderen vedlægges som bilag.", "source_path": "data/greve/raw_dagsordener/Beskæftigelses- og Erhvervsudvalget_2024-02-05T08:00:00+01:00_b6bd96f9-f74d-4ec1-8cc2-50aa32f3b776.json"}
{"document_id": "b6bd96f9-f74d-4ec1-8cc2-50aa32f3b776", "committee": "Beskæftigelses- og Erhvervsudvalget", "meeting_date": "2024-02-05T08:00:00+01:00", "section_type": "html_fragment", "section_title": "Underskriftsark", "case_number": "21-012521", "agenda_index": 9, "text": "Beslutning Afbud: Liselott Blixt Fremstilling Sagsprocedure Beskæftigelses- og Erhvervsudvalget. Resume Elektronisk underskriftsblad.", "source_path": "data/greve/raw_dagsordener/Beskæftigelses- og Erhvervsudvalget_2024-02-05T08:00:00+01:00_b6bd96f9-f74d-4ec1-8cc2-50aa32f3b776.json"}
