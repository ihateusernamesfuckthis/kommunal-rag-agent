{"document_id": "8ef570b0-988d-4310-adc2-8f88c074c568", "committee": "Skole-, Børne- og Ungeudvalget", "meeting_date": "2023-10-10T08:15:00+02:00", "section_type": "html_fragment", "section_title": "Godkendelse af dagsorden", "case_number": "21-014470", "agenda_index": 0, "text": "Beslutning Udvalget godkendte at optage nyt bilag på dagsordenen i relation til sag nr. 10 således, at bilag 3 udgår af sagen og erstattes med nyt bilag vedr. Børnehuset Karlslunde Strand. Fremstilling Sagsprocedure Skole,- Børne- og Ungeudvalget. Resume Godkendelse af dagsorden for mødet den 10. oktober 2023. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Skole-, Børne- og Ungeudvalget_2023-10-10T08:15:00+02:00_8ef570b0-988d-4310-adc2-8f88c074c568.json"}
{"document_id": "8ef570b0-988d-4310-adc2-8f88c074c568", "committee": "Skole-, Børne- og Ungeudvalget", "meeting_date": "2023-10-10T08:15:00+02:00", "section_type": "html_fragment", "section_title": "Oplæg om KaMiBe", "case_number": "23-007330", "agenda_index": 1, "text": "Beslutning Orienteringen blev taget til efterretning. Fremstilling Sagsprocedure Skole-, Børne- og Ungeudvalget. Resume Byrådet godkendte den 30. januar 2023 projektet KaMiBe, som er et motorisk projekt der drives af Idræts- og FritidsSekretariatet (IFS). Projektet henvender sig til børn i alderen 5-7 år. Indstilling Administrationen indstiller, at orienteringen tages til efterretning. Sagsbeskrivelse Der er udarbejdet et projekt med fokus på karakterstyrke, mindfulness og bevægelse (KaMiBe). Siden februar 2023 er der arbejdet med en konkret plan for KaMiBe som pilotprojekt for børn i alderen 5-7 år. I samarbejde med Center for Dagtilbud og Skoler og UC Syd er planlægningen af projektets afvikling igangsat. Økonomiske konsekvenser Rammebeløbet for projektet er fastsat til 0,5 mio. kr. Midlerne forventes brugt i 2023 og 2024. Størstedelen af midlerne er afsat til afholdelse af oplæg, uddannelse og sparring fra UC Syd samt vikardækning for fagpersonale, der deltager i workshops. Den øvrige økonomi forventes brugt på materialer, mødeafholdelse og øvrige driftsudgifter. Dertil forventer Idræts- og Fritidssekretariatet at afsætte økonomi til udbredelse og forankring af KaMiBe i Greve Kommune i 3. og 4. kvartal 2024. Øvrige konsekvenser Fagpersoner fra SFO og Skole og Dagtilbud vil i projektperioden skulle afsætte arbejdstid til deltagelse på workshop, supervision og afslutning. Det samme forventes af personale fra øvrige kommunale intuitioner, som deltager i workshops og mødeafvikling fra juni 2023 til juni 2024. Kristian Rasmussen fra Syddansk Universitet giver en orientering om projektets indhold og formål.", "source_path": "data/greve/raw_dagsordener/Skole-, Børne- og Ungeudvalget_2023-10-10T08:15:00+02:00_8ef570b0-988d-4310-adc2-8f88c074c568.json"}
{"document_id": "8ef570b0-988d-4310-adc2-8f88c074c568", "committee": "Skole-, Børne- og Ungeudvalget", "meeting_date": "2023-10-10T08:15:00+02:00", "section_type": "html_fragment", "section_title": "Godkendelse af vedtægtsændring for Lundegårdens Frie Børnehave", "case_number": "22-007967", "agenda_index": 2, "text": "Beslutning Godkendt. Fremstilling Sagsprocedure Skole-, Børne- og Ungeudvalget. Resume Den private daginstitution Lundegårdens Frie Børnehave har ændret deres vedtægter. Vedtægter er en del af godkendelsesgrundlaget for en privatinstitution. De skal derfor godkendes af kommunen, når de bliver ændret. Indstilling Administrationen indstiller, at Lundegårdens Frie Børnehaves nye vedtægter godkendes, som en del af grundlaget for driften af privatinstitution. Sagsbeskrivelse Lundegårdens Frie Børnehave har fremsendt nye vedtægter for institutionen til godkendelse, besluttet på deres generalforsamling den 24. april 2023. Administrationen har, som dokumentation, modtaget et referat af generalforsamlingen, dateret 18. august 2023. De væsentligste nye ændringer omhandler følgende: Privatinstitutionen er nu medlem af Børneringen, og ikke Landsforeningen Frie Børnehaver og Fritidshjem, der gik konkurs. Formålsafsnittet vedr. Landsforeningen Frie Børnehaver og Fritidshjem er udgået. Antallet af bestyrelsesmedlemmer er reduceret fra 6 til 5, dette som følge af, at landsforeningens lokalrepræsentant ikke skal være repræsenteret i bestyrelsen. Der skal vælges en næstformand for bestyrelsen – og ikke kun eventuelt. Hertil kommer mindre sproglige justeringer af teksten i vedtægten. I forbindelse sagsbehandlingen af den ønskede vedtægtsændring blev administrationen opmærksom på, at Lundegårdens Frie Børnehave ikke havde indarbejdet to gamle vedtægtsændringer, som blev politisk besluttet i 2014. Det drejer sig om følgende: Den daværende formulering vedr. eksklusion af børn fra institutionen skulle udgå. Opfordring til at lade formuleringen, ”Institutionen hæfter med foreningens formue”, til at indgå i institutionens vedtægter igen. Med Lundegårdens Frie Børnehaves nye vedtægter, besluttet på generalforsamlingen den 24. april 2023, er både de nye og gamle ændringer nu indarbejdet. De nye vedtægter er vedlagt sagen. Lovgrundlag Dagtilbudsloven § 20. Økonomiske konsekvenser Sagen har ingen økonomiske konsekvenser for Greve Kommune. Kommunikation Administrationen orienterer Lundegårdens Frie Børnehave om udvalgets beslutning om godkendelse af de nye vedtægter. Tidsplan Lundegårdens Frie Børnehaves nye vedtægter træder i kraft med Skole-, Børne- og Ungeudvalgets godkendelse.", "source_path": "data/greve/raw_dagsordener/Skole-, Børne- og Ungeudvalget_2023-10-10T08:15:00+02:00_8ef570b0-988d-4310-adc2-8f88c074c568.json"}
{"document_id": "8ef570b0-988d-4310-adc2-8f88c074c568", "committee": "Skole-, Børne- og Ungeudvalget", "meeting_date": "2023-10-10T08:15:00+02:00", "section_type": "html_fragment", "section_title": "Omlægning til flere og mere forebyggende indsatser", "case_number": "23-010658", "agenda_index": 3, "text": "Beslutning Godkendt med bemærkning om, at udvalget på kommende ordinære møde i november 2023 i forbindelse med sag om implementeringsplan af den specialpædagogiske analyse ønsker fremlagt forslag til hvordan indsatsen kan følges af udvalget. Fremstilling Sagsprocedure Skole-, Børne- og Ungeudvalget. Resume Byrådet vedtog den 4. september 2023 anbefalingerne i den specialpædagogiske analyse. På det kommende udvalgsmøde den 14. november fremlægges en sag med forslag til, hvilke indsatser der implementeres i 2024. Administrationen arbejder i øjeblikket med at inddrage relevante parter forud for denne sag således, at der kvitteres for ønskerne i høringssvarene om at være inddraget i beslutningsprocessen. Det er administrationens vurdering, at der allerede nu er brug for at sætte flere og mere forebyggende indsatser i gang og derfor fremlægges denne sag. Sagen handler om at frigøre ressourcer i Pædagogisk Psykologisk Rådgivning (PPR) og administrationen til at arbejde endnu mere praksisnært og dermed flere og mere forebyggende indsatser ude hos børnene. Som en konsekvens heraf ændres hyppigheden i visitationspraksis. Indstilling Administrationen indstiller, at Skole-, Børne- og Ungeudvalget godkender omlægningen af medarbejderressourcer til flere og mere forbyggende indsatser. Sagsbeskrivelse Byrådet har med budgettet for 2024-27 besluttet, at understøtte implementeringen af anbefalingerne i den specialpædagogiske analyse med henholdsvis 2 mio. i 2024, 5 mio. i 2025 og 5 mio. i 2026. Dette for at understøtte en udviklingsproces, hvor børn og unge tidligere og mere forebyggende hjælpes så tæt på almenmiljøet som muligt. Midlerne og løbende omlægning af arbejdsopgaver skal være medvirkende til at sikre målet om, at flere børn og unge er i trivsel og i højere grad, kan tilbringe deres børne- og ungeliv i det nærmiljø, som de vokser op i. Dagtilbud, skoler og PPR arbejder allerede i dag godt og målrettet med at lave indsatser, som har til formål at hjælpe børn og unge i udfordringer. Den specialpædagogiske analyse peger på nye initiativer som skal hjælpe og understøtte yderligere. Én af disse initiativer er et endnu mere praksisnært PPR. I dag bruges en forholdsmæssig stor andel af PPR-ressourcerne på at udarbejde Pædagogisk Psykologiske Vurderinger (PPV'er) af børn med henblik på, at børnene skal på visitationsmøder og visiteres væk fra almenmiljøet. Det behov vil fortsat være der fremadrettet, men administrationen vurderer, at medarbejdernes tid i højere grad skal anvendes på at hjælpe børn, unge og medarbejdere i praksis og i mindre grad at udarbejde PPV'er. Det tager ca. 20-30 timer at udarbejde en PPV og en del af denne ressource ønskes bragt i spil i forhold til konkrete indsatser i institutions- og klassemiljøer. Eksempler på hvordan ressourcen kan bringes i spil på nye måder kan være; Konkret hjælp og støtte i dagligdagen til barnet/den unge Observation i institutions- og klassemiljøer med henblik på at vejlede lærere og pædagogisk personale Kursusvirksomhed for medarbejdere i dagtilbud og på skoler med nyeste viden og forskning om, hvordan børn og unge i udfordringer bedst støttes Sparring med forældre om hjælp og støtte til barnet/den unge Sparring med medarbejdere og ledelse om klasserumsledelse og udvikling af læringsmiljøer og mellemformer Ovenstående udgør ikke en udtømmende liste. I takt med at udviklingsretningen grundlagt i anbefalingerne i den specialpædagogiske analyse implementeres, vil der blive frigivet tid på institutioner og skoler, som ligeledes kan bidrage til praksisnær hjælp til børn, unge og medarbejdere. For at frigive ressourcer til et mere praksisnært PPR foreslås det, jf. anbefaling i den specialpædagogiske analyse om ændret visitationspraksis i det centrale visitationsudvalg (CVI), at ændre hyppigheden af møder i visitationsudvalget. I dag afholdes der visitionsmøder hver 14. dag, og det foreslås at ændre hyppigheden således, at der afholdes visitationsmøder én gang halvårlig og herudover, hvis der opstår særlige behov. Særlige behov kan eksempelvis være ved akut opstået udfordringer, ved tilflyttere etc. Den frigivne mødevirksomhedstid skal fremadrettet ligeledes bruges på at arbejde med ovenstående praksisnære indsatser i stedet for. Der er allerede indstillet en række børn til visitationsvurderinger i det centrale visitationsudvalg. Derfor foreslås det, at den ændrede visitationspraksis først træder i kraft pr. 1. januar 2024, og at møderne planlægges til at blive gennemført i det sene efterår og i foråret (april/maj) således, at fremtidig skolegang efter sommerferien kan afklares her. På udvalgets møde den 14. november 2023 forelægges en sag med forslag til implementeringsplan for 2024. Her vil ovenstående omlægning af medarbejdernes arbejdstid i PPR blive suppleret med forslag til, hvilke anbefalinger der yderligere skal implementeres i 2024, og hvordan de afsatte midler hertil kan understøtte udviklingen yderligere. Det kan eksempelvis være igennem anbefalingen om inkluderende dagbehandling, afprøvning af co-teachning på andre skoler end Holmeagerskolen, investering i læringsmiljøer etc. Der henledes opmærksomhed på, at udvalget på mødet den 10. oktober 2023 ligeledes skal behandle en sag om, at Greve Kommune indgår partnerskab i det såkaldte STIME-projekt. STIME står for Styrket Tværsektoriel Indsats for børn og unges Mentale sundhed. STIME-projektet skal ligeledes medvirke til, at børn og unge bliver hjulpet tidligere og bedre med henblik på, at flere børn og unge kommer i trivsel og kan hjælpes tættere på deres nærmiljø. Det er således summen af en række indsatser, der skal bidrage til tidligere og mere forebyggende indsatser fremfor sene og mere indgribende indsatser. Lovgrundlag Lov om folkeskolen. Økonomiske konsekvenser Sagen har ingen økonomiske konsekvenser for Greve Kommune.", "source_path": "data/greve/raw_dagsordener/Skole-, Børne- og Ungeudvalget_2023-10-10T08:15:00+02:00_8ef570b0-988d-4310-adc2-8f88c074c568.json"}
{"document_id": "8ef570b0-988d-4310-adc2-8f88c074c568", "committee": "Skole-, Børne- og Ungeudvalget", "meeting_date": "2023-10-10T08:15:00+02:00", "section_type": "html_fragment", "section_title": "Styrket tværsektoriel indsats for børn og unges mentale sundhed (STIME)", "case_number": "23-010610", "agenda_index": 4, "text": "Beslutning Godkendt Godkendt Fremstilling Sagsprocedure Skole-, Børne- og Ungeudvalget. Resume Byrådet vedtog den 4. september 2023 anbefalingerne i den specialpædagogiske analyse. På det kommende udvalgsmøde den 14. november fremlægges en sag med forslag til, hvilke indsatser der implementeres i 2024. Administrationen arbejder i øjeblikket med at inddrage relevante parter forud for denne sag således, at der kvitteres for ønskerne i høringssvarene om at være inddraget i beslutningsprocessen. Der er dog allerede nu brug for, at der bliver truffet konkret beslutning om en indsats, som understøtter flere af anbefalingerne i den specialpædagogiske analyse. Det er der fordi, at Greve Kommune skal give tilsagn nu om deltagelse i ”Styrket tværsektoriel indsats for børn og unges mentale sundhed” (STIME). Indsatsen vil være medvirkende til at flere børn og unge hjælpes tidligere og mere forebyggende og dermed bidrager til ambitionen om, at flere børn og unge hjælpes tættere på deres nærmiljø. Indstilling Administrationen indstiller, at Skole-, Børne og Ungeudvalget godkender at Greve Kommune tilsluttes STIME partnerskabet i Region Sjælland STIME finansieres med DUT-midler til implementeringen af 10 årsplanen for psykiatrie Sagsbeskrivelse STIME er et program udviklet af Børne- og Ungdomspsykiatrisk Center (BUC) og syv kommuner i Region Hovedstaden i 2018-2021. I samarbejdet er der udviklet en helhedsorienteret og relevant indsats til en ny målgruppe i kommunerne, der bygger på tre gensidigt afhængige grundsten: Lettere behandlingsindsatser Vejledning i læringsmiljøet Kompetenceudvikling af fagprofessionelle. Som partnerkommune får Greve Kommune mulighed for at deltage i et ligeværdigt samarbejde med andre kommuner og Region Sjællands Børne og Ungdomspsykiatri, hvor STIME-programmerne implementeres, og hvor den fælles viden bruges til justering af egne indsatser og fælles udvikling af nye tilbud. Regeringens 10-årsplan for psykiatrien Regeringens 10-årsplan for psykiatrien peger i høj grad på et øget kommunalt fokus og ydelser og langt tættere koordineret samarbejde på tværs for at forebygge, at børn og unge kommer i mistrivsel og har behov for psykiatrien. I Greve Kommune er der gennem de seneste år set en stigning i andelen af børn og unge med diagnoser indenfor autisme, angst, depression, spiseforstyrrelser og selvskade. Det samme billede ses på landsplan. Udvikling af diagnoser i Greve Kommune: 10-årsplanen for psykiatrien peger på, at der fremover skal arbejdes mere lokalt med tidligt forbyggende indsatser. STIME medvirker til, at børn og unge hurtigt visiteres til det rette tilbud i kommunalt eller regionalt regi, og at børn, unge og deres familier, som ikke har behov for udredning og behandling i regionalt regi, får hurtig, relevant og koordineret hjælp i deres nærmiljø. Dette lægger sig fint i forlængelse af Greve Kommunes Børne- og Ungepolitik. Det forventes, at det samlede arbejde vil betyde, at der sker en opbremsning i den øgede eksklusion. Dermed understøtter STIME-indsatsen også implementeringen af anbefalingerne i den specialpædagogisk analyse, hvor STIME projektet blandt andet understøtter følgende anbefalinger; Kompetenceudvikling inden for såvel almen- som specialområdet Model for førvisitation Et praksisnært PPR Inkluderende dagbehandling Mellemformer Tidlig opsporing STIME i Greve Kommune Som partner i STIME vil Greve Kommune tilbyde følgende STIME-indsatser Forældrepiloterne - Et forældretræningsprogram til børn i alderen 3-10 år, hvor uro og impulsivitet er en udfordring - 30 gruppeforløb årligt EMO - Lettere behandling af unge i alderen 13-17 år, hvor bekymring eller tristhed fylder for meget -12 individuelle forløb årligt Selvskade - Lettere behandling af unge i alderen 12-17 år, der skader sig selv - 3 individuelle forløb årligt SPIS- Lettere behandling af børn og unge i alderen 10-17 år, hvor tanker om krop og mad fylder for meget- 3 individuelle forløb årligt Implementeringen af STIME igangsættes umiddelbart efter en politiske behandling. STIME forventes fuldt implementeret medio 2025. Implementeringen sker gradvist og kadencen fastsættes af Region Sjællands Børne- og Ungdomspsykiatri, der udbyder uddannelsesforløbene. Det er planlagt, at kommunerne kan tilgå uddannelsesforløb og sideløbende igangsætte behandlingsforløb indenfor følgende tidsplan: Januar 2024: Forældrepiloterne Foråret 2024: EMO Efteråret 2024: Selvskade Primo 2025: SPIS STIME forankres i Pædagogisk Psykologisk Rådgivning (PPR) og implementeres i samarbejde med skoler og dagtilbud. Lovgrundlag Lov om Social Service §11.3 Kommunalbestyrelsen skal tilbyde en forebyggende indsats til barnet, den unge eller familien, når det vurderes, at støtte efter nr.1-4 kan imødekomme barnets eller den unges behov. Kommunalbestyrelsen kan tilbyde følgende forebyggende indsatser: 1) Konsulentbistand, herunder familierettede indsatser. 2) Netværks- eller samtalegrupper. 3) Rådgivning om familieplanlægning. 4) Andre indsatser, der har til formål at forebygge et barns eller en ungs eller familiens vanskeligheder. Økonomiske konsekvenser De samlede udgifter til implementering og efterfølgende drift i PPR: Finansieringen af STIME afholdes med DUT-midler til implementeringen af 10-årsplan for psykiatrien “let tilgængelige tilbud i kommunerne til børn og unge med psykisk mistrivsel og psykiske symptomer”. Kommunikation Der vil løbende ske en kommunikationsindsats således, at børn, unge og familier som vil profitere af indsatsen hjælpes.", "source_path": "data/greve/raw_dagsordener/Skole-, Børne- og Ungeudvalget_2023-10-10T08:15:00+02:00_8ef570b0-988d-4310-adc2-8f88c074c568.json"}
{"document_id": "8ef570b0-988d-4310-adc2-8f88c074c568", "committee": "Skole-, Børne- og Ungeudvalget", "meeting_date": "2023-10-10T08:15:00+02:00", "section_type": "html_fragment", "section_title": "Præcisering af retningslinjer for fravalg af frokostordning i Greve Kommunes daginstitutioner gældende fra 2024", "case_number": "23-010015", "agenda_index": 5, "text": "Beslutning Godkendt Godkendt Fremstilling Sagsprocedure Skole-, Børne- og Ungeudvalget. Resume Sagen handler om en præcisering af retningslinjerne for fravalg af frokostordning i daginstitutioner i Greve Kommune, da administrationen er blevet opmærksom på, at retningslinjerne kan fremstå misvisende i forhold til forældrenes egenbetaling for morgenmad, frokost og mellemmåltider til vuggestuebørnene. Indstilling Administrationen indstiller, 1. at retningslinjerne for fravalg af frokostordning for vuggestue- og børnehavebørn præciseres og godkendes, som de fremgår af sagen, 2. at retningslinjerne træder i kraft, så de er gældende for det kommende valg af frokostordning i Greve Kommunes daginstitutioner. Sagsbeskrivelse Skole-, Børne- og Ungeudvalget godkendte en revidering af Greve Kommunes retningslinjer for fravalg af mad- og frokostordning på udvalgets møde den 15. august 2023. Baggrunden for ændringen af retningslinjerne skete primært som følge af den nye dagtilbudsstruktur, som trådte i kraft den 1. august 2023, hvor de kommunale dagtilbudsdistrikter blev nedlagt. Fremadrettet er det de nye kommunale forældrebestyrelser, som har kompetencen til at fravælge frokostordningen efter dialog med forældrene, i lighed med de fleste selvejende daginstitutioner. Administrationen er blevet opmærksom på, at retningslinjerne kan fremstå misvisende, hvad angår forældrenes egenbetaling. Derfor præciseres retningslinjerne for fravalget med nærværende sag, så det tydeligt fremgår, at fravalget alene omhandler et sundt frokostmåltid for både vuggestue- og børnehavebørn. I de eksisterende retningslinjer fremgår det, at vuggestuebørnene tilbydes madordning bestående af morgenmad, frokost og mellemmåltider, mod fuld forældrebetaling. Det er korrekt, at vuggestuebørnene i Greve Kommune tilbydes fuld kost (morgenmad, frokost og mellemmåltider). Men der opkræves alene 100 % forældrebetaling af frokostmåltidet. Morgenmad og mellemmåltider er indregnet i betalingen for daginstitutionspladsen med 25 %, og kan dermed ikke fravælges. Den eksisterende særlige takst for såvel vuggestue- og børnehavebørn i Greve Kommune omhandler derfor alene frokostmåltidet, hvor der opkræves 100 % forældrebetaling i henhold til dagtilbudslovens regler herom. De præciserede retningslinjer for forældrenes fravalg af et sundt frokostmåltid fremgår af bilag. Der er desuden til orientering vedlagt en oversigt over, hvem der har beslutningskompetencen i forhold til fravalg af frokostordningen i de enkelte institutioner, og om frokostordningen tilbydes som egenproduktion eller levering fra ekstern leverandør. Lovgrundlag Dagtilbudslovens § 16 a og 16 b. Økonomiske konsekvenser Retningslinjerne for fravalg har frokostordning i Greve Kommune har ingen økonomiske konsekvenser for Greve Kommune. Øvrige konsekvenser Administrationen vil til den politiske møderække i november 2023 udarbejde en sag med forslag om, at der fastsættes en ens frokosttakts for vuggestue- og børnehavebørn. Når der foreligger en politisk beslutning herom, kan der gennemføres beslutning om fravalg af frokostordning blandt forældrebestyrelser/forældre, forventelig i januar 2024. Samtidig kan der varsles en takstændringen med tre måneders varsel, således at den ensartede frokosttakst kan træde i kraft 1. april 2024. I forhold til ekstern levering af frokostordning vil der blive foretaget en markedsafdækning af mulige relevante leverandører på markedet. Når det præcise antal institutioner/børn, der skal have frokostordning, er kendt efter beslutningen om fravalg af frokostordning i institutionerne, kan der indgås en kontrakt med en ekstern leverandør om levering af frokostordning. Kommunikation De præciserede retningslinjer vil blive lagt på kommunens hjemmeside og blive kommunikeret til forældrebestyrelserne i forbindelse med beslutningen om fravalg af frokostordning for perioden 2024 og 2025. Tidsplan De præciserede retningslinjer for fravalg træder i kraft efter Skole-, Børne- og Ungeudvalgets godkendelse og vil gælde for den kommende fravalgsafstemning for perioden 2024 og 2025.", "source_path": "data/greve/raw_dagsordener/Skole-, Børne- og Ungeudvalget_2023-10-10T08:15:00+02:00_8ef570b0-988d-4310-adc2-8f88c074c568.json"}
{"document_id": "8ef570b0-988d-4310-adc2-8f88c074c568", "committee": "Skole-, Børne- og Ungeudvalget", "meeting_date": "2023-10-10T08:15:00+02:00", "section_type": "html_fragment", "section_title": "Behandlingsmæssigt fripladstilskud", "case_number": "23-010611", "agenda_index": 6, "text": "Beslutning Anbefales Anbefales Anbefales Anbefales Fremstilling Sagsprocedure Skole- Børne- og Ungeudvalget, Økonomiudvalget og Byrådet. Resume Administrationen er blevet opmærksomme på, at praksis for behandlingsmæssigt fripladstilskud ikke har været i overensstemmelse med lovgivningen. Administrationen har på den baggrund bedt om en ekstern juridisk vurdering og Horten Advokater har konkluderet, at der er en tilbagebetalingspligt 3 år tilbage fra en fastsat suspensionsfrist. Udgiften vurderes at blive omkring 2 millioner kroner. Indstilling Administrationen indstiller, at der sker tilbagebetaling til de berørte forældre at forældelsesfristen suspenderes med virkning fra 1. november 2023, således forældelsesfristen i alle tilfælde vil være 3 år tilbage derfra at de samlede økonomiske konsekvenser af tilbagebetalingen og de afledte omkostninger vil blive endeligt opgjort og indarbejdet i budgetopfølgninger for 2024 at mindreindtægten vedr. forældrebetaling for 2025 og frem indarbejdes som teknisk korrektion til budget 2025-28 Sagsbeskrivelse Baggrund Behandlingsmæssigt fripladstilskud er et økonomisk tilskud til forældre til børn i kommunale pasningstilbud. Der er ifølge dagtilbudsloven samt folkeskoleloven to betingelser som begge skal opfyldes, for at forældre kan få behandlingsmæssigt fripladstilskud. Betingelserne er, at barnet har en betydelig og varigt nedsat fysisk eller psykisk funktionsevne og benytter pladsen i pasningstilbuddet af behandlingsmæssige grunde. Behandlingsmæssigt fripladstilskud udgør 50 procent af egenbetalingen til børn med ophold i dagtilbud, fritidshjem og SFO/skolefritidsordning efter dagtilbudsloven, folkeskoleloven og lov om kommunale internationale grundskoler. Det gælder også for børn med ophold i en særlig gruppe, og børn med ophold i en SFO, der er tilknyttet en specialskole. Vurderingen af behandlingsmæssigt fripladstilskud er ikke betinget af ansøgning, hvilket betyder at administrationen, pædagogisk psykologisk rådgivning, af sig selv skal foretage vurderingen og give tilskuddet i de tilfælde, hvor betingelserne er opfyldt. Greve Kommune modtog i november 2022 en henvendelse fra Danske handicaporganisationer vedrørende Greve kommunes praksis for behandlingsmæssigt fripladstilskud. Administrationen er blevet opmærksomme på, at behandlingsmæssigt fripladstilskud ikke er blevet tildelt alle de berettigede målgrupper. Det betyder, at de berørte familier ikke har fået den lovgivningsmæssige besparelse på 50 % af den forældrebetaling, der almindeligvis betales, når et barn går i et kommunalt pasningstilbud. De berørte familier har således betalt den samme forældrebetaling, som øvrige familier betaler. Juridisk notat I juridisk notat fra Horten af den 31. august 2023 bliver det konkluderet, at Greve Kommunes praksis for behandlingsmæssigt fripladstilskud ikke har været i overensstemmelse med lovgivningen, ligesom Greve Kommune er forpligtet til at tilbagebetale de berørte familier med en forældelsesfrist på 3 år. Forældelsesfristen pågår løbende, hvorfor forældelsesfristen som udgangspunkt gør, at der skal ske tilbagebetaling 3 år tilbage fra tidspunktet for tilbagebetalingen. Forældelsesfristen løber derfor fortsat. Det er beskrevet i det juridiske notat, at der efter endelig beslutning af tilbagebetaling kan ske suspendering af forældelsesfristen. Det betyder, at det kan besluttes, at forældelsesfristen suspenderes, det vil sige sættes i bero pr. en dato, hvorfra der skal tilbagebetales 3 år tilbage fra den dato og i perioden frem til der reelt sker tilbagebetaling. Dette vil betyde, at risikoen for sagsbehandlingstiden for tilbagebetaling overgår fra borgeren til kommunen. Omfang Det vurderes, at 150-200 børn er i målgruppen for at modtage behandlingsmæssig friplads, hvoraf 55-65 børns forældre ikke har fået bevilliget behandlingsmæssigt fripladstilskud. Omfanget kendes ikke præcist, da det afhænger af flere forskellige faktorer eksempelvis økonomisk friplads, samt at antallet af familier, der er i målgruppen for behandlingsmæssigt fripladstilskud, er en konkret og individuel vurdering. Fremadrettet procedure Greve Kommune, Pædagogisk Psykologisk Rådgivning, har udarbejdet en procedurebeskrivelse således, at gældende lovgivning for behandlingsmæssigt fripladsskud fremadrettet overholdes. Proces for tilbagebetaling Efter politisk behandling af denne sag vil administrationen, på baggrund af Hortens konklusion, genoptage de sager, hvor der kan være tale om, at forældre fejlagtigt ikke har fået behandlingsmæssigt fripladstilskud. Som supplement hertil vil der ske annoncering på kommunens hjemmeside. Herefter vil der blive foretaget individuelle beregninger for de berørte familier, som vil modtage brev med beskrivelse af den individuelle beregning. Det tilstræbes, at tilbagebetalingerne igangsættes og afsluttes inden udgangen af 2023. Lovgrundlag Folkeskolelovens 50, stk. 1 og Dagtilbudslovens § 43, stk. 1, nr. 2 og § 63, nr. 3. Økonomiske konsekvenser Den samlede økonomiske konsekvens kendes ikke præcist, da det afhænger af flere forskellige faktorer. Det vil have betydning hvor mange familier, der har været berettiget til fripladstilskud og hvor mange af disse som faktisk ikke har fået tilskuddet, ligesom det vil have betydning, om nogle af disse familier allerede har fået økonomisk- eller andet fripladstilskud, og om der har været søskenderabat. Derudover kan det have betydning, om de berørte familier i forvejen har gæld til kommunen. Den økonomiske konsekvens for de berørte familier er estimeret til ca. 11.700 kr. årligt. I nogle tilfælde kan der dog være tale om større beløb. Der vil også være udgifter forbundet med hele tilbagebetalingsprocessen – udgifter til systemadgang og betaling for merarbejde til medarbejdere, formentlig i omegnen af 50-75.000 kr. Derudover er omkostningerne forbundet med juridisk notat fra Horten estimeret til 110.000 kr. Den samlede administrative omkostning udgør derfor estimeret cirka 160.000-185.000 kr. Det betyder, at den økonomiske konsekvens for Greve Kommune er estimeret til cirka 2,2 millioner kroner for en tilbagebetalingsperiode på 3 år. Fremadrettet vil det have en økonomisk betydning for Greve Kommune, idet der skal forventes en mindre forældrebetaling på estimeret 1 million kr. pr. år. Mindreindtægten vedr. forældrebetaling indarbejdes i 2024 i en budgetopfølgning, og for 2025 og frem indarbejdes den som teknisk korrektion til budget 2025-28.", "source_path": "data/greve/raw_dagsordener/Skole-, Børne- og Ungeudvalget_2023-10-10T08:15:00+02:00_8ef570b0-988d-4310-adc2-8f88c074c568.json"}
{"document_id": "8ef570b0-988d-4310-adc2-8f88c074c568", "committee": "Skole-, Børne- og Ungeudvalget", "meeting_date": "2023-10-10T08:15:00+02:00", "section_type": "html_fragment", "section_title": "Greve Kommunes behandling af Det sociale Danmarkskort", "case_number": "23-010897", "agenda_index": 7, "text": "Beslutning Orienteringen blev taget til efterretning. Fremstilling Sagsprocedure Sundheds- og Omsorgsudvalget, Social- og Handicapudvalget og Skole- Børne- og Ungeudvalget. Resume Greve Kommune har modtaget brev fra Ankestyrelsen vedrørende kommunens behandling af Det sociale Danmarkskort. Sagen er relevant fordi der tidligere har været stillet spørgsmål ved kommunens behandling. Indstilling Administrationen indstiller, at orienteringen tages til efterretning. Sagsbeskrivelse I foråret 2022 blev der i medierne stillet spørgsmål ved kommunernes politiske behandling af Det sociale Danmarkskort, dette især på baggrund af en politiker fra Solrød, der gjorde gældende, at landets kommuner, herunder Greve Kommune foretog ulovlig politisk behandling heraf. Ankestyrelsen sendte et brev den 13. september 2022 til samtlige af landets kommuner og bad kommunerne om at indsende referatet fra det kommunalbestyrelsesmøde, hvor Danmarkskortet 2022 var blevet behandlet. Greve Kommune har nu modtaget svar fra Ankestyrelsen på baggrund af det indsendte referat (jf. bilag 1). Ankestyrelsen konkluderer, at Greve Kommune har foretaget korrekt og lovlig politisk behandling af Det sociale Danmarkskort. Ankestyrelsen har fundet, at der ikke er anledning til at gøre yderligere i forhold til 85 af landets 98 kommuner, herunder Greve Kommune. Lovgrundlag Retssikkerhedslovens § 79 b, jf. § 84 a Økonomiske konsekvenser Sagen har ingen økonomiske konsekvenser for Greve Kommune. Sagens forløb 09-10-2023 Sundheds- og Omsorgsudvalget Orienteringen blev taget til efterretning. 09-10-2023 Social- og Handicapudvalget Orienteringen blev taget til efterretning.", "source_path": "data/greve/raw_dagsordener/Skole-, Børne- og Ungeudvalget_2023-10-10T08:15:00+02:00_8ef570b0-988d-4310-adc2-8f88c074c568.json"}
{"document_id": "8ef570b0-988d-4310-adc2-8f88c074c568", "committee": "Skole-, Børne- og Ungeudvalget", "meeting_date": "2023-10-10T08:15:00+02:00", "section_type": "html_fragment", "section_title": "Klagesager på det sociale område i Greve Kommune i 2022", "case_number": "23-008635", "agenda_index": 8, "text": "Beslutning Anbefales Anbefales Anbefales Fremstilling Sagsprocedure Sundheds- og Omsorgsudvalget, Social- og Handicapudvalget, Skole-, Børne- og Ungeudvalget, Økonomiudvalget og Byrådet. Resume Hvert år udgiver Social-, Bolig- og Ældreministeriet et kommuneopdelt Danmarkskort, som indeholder en opgørelse over antal og udfald af de klager som Ankestyrelsen behandler. I sagen orienteres der om klagesagerne for Greve Kommune i 2022 og om udviklingen de sidste fem år. I sagen er der et oplæg til beslutning om udarbejdelse af en handlingsplan på baggrund af opgørelsen. Indstilling Administrationen indstiller, 1. at orienteringen om Danmarkskortet tages til efterretning., 2. at Byrådet godkender at have drøftet sagen i overensstemmelse med lovgivningens anvisninger 3. at der ikke udarbejdes en handlingsplan på hele socialområdet, på voksenhandicapområdet eller på børnehandicapområdet Sagsbeskrivelse Danmarkskortet med opgørelse over antal og udfald af de klager som Ankestyrelsen behandler kan tilgås her . Nedenfor er der en gennemgang af klagesager og Danmarkskortet samt et oplæg til beslutning om handlingsplan. Klagesager og Danmarkskortet Borgeren har mulighed for at klage til Ankestyrelsen over de afgørelser, som kommunen træffer efter lov om social service, på en række områder. Det er for eksempel afgørelser om personlig hjælp og pleje, hjælpemidler, botilbud, handicapbiler, tabt arbejdsfortjeneste og merudgifter. Når en borger klager, så gennemgår kommunen sagen igen. Hvis kommunen fastholder afgørelsen, sendes sagen videre til Ankestyrelsen. Her kan der komme tre udfald: 1. Stadfæstet (Ankestyrelsen finder sagen tilstrækkeligt oplyst og er enige i afgørelsen) 2. Ændret afgørelse (Ankestyrelsen finder sagen tilstrækkeligt oplyst, men er uenige i afgørelsen og ændrer den eller ophæver den) 3. Hjemvist (Ankestyrelsen hjemviser sagen, der kan for eksempel mangle oplysninger i sagen og sagen skal genbehandles af kommunen) Når Ankestyrelsen ændrer en afgørelse, så kan det skyldes flere forhold. Det kan være fordi Ankestyrelsens juridiske vurdering af sagen falder anderledes ud end kommunens. Når Ankestyrelsen hjemviser en afgørelse, så kan det skyldes flere forhold. Det kan være fordi, der er sket en fejl i sagen, som for eksempel manglende partshøring. Ankestyrelsen kan også hjemvise en afgørelse, hvis der kommer nye oplysninger i sagen, eller hvis Ankestyrelsen vurderer, at der mangler væsentlige oplysninger i sagen. Ved hjemvisninger skal kommunen genoptage sagen og afgøre den på ny. Ankestyrelsen kan også hjemvise en sag med én ændring i en del af sagen, herefter skal kommunen arbejde videre med sagen med Ankestyrelsens ændring. De ændrede sager (2) og de hjemviste sager (3) udgør tilsammen de omgjorte sager, som omgørelsesprocenten beregnes ud fra. I opgørelsen er der fokus på de omgjorte sager og omgørelsesprocenten. Omgørelsesprocenten viser, hvorvidt de, der klager til Ankestyrelsen, enten har ret i deres klage eller har ret til at få genbehandlet deres sag. Opgørelsen viser derimod ikke, om der er fejl og mangler i de øvrige sager, der behandles i kommunen, det vil sige de sager, som der ikke klages over. Antal sager i alt på det sociale område i 2021 i Greve Kommune Danmarkskortet viser ikke antallet af sager, der behandles på området samlet set i Greve Kommune. Det har administrationen undersøgt pr. august 2023: I Greve Kommune administreres og sagsbehandles der i fire fagcentre som tilsammen har ca. 9.400 sager årligt, der som udgangspunkt omhandler lov om social service. Det er derfor kun et lille udsnit af sagerne, som der klages over og offentliggøres i forbindelse med Danmarkskortet (jf. bilag 2). Ankestyrelsens opgørelse for klagesager i 2022 - Greve Kommune Ankestyrelsen behandlede i alt 67 sager i 2022, som enten blev stadfæstet, ændret eller hjemvist til Greve Kommune. Resultatet fremgår af nedenstående oversigt. Antal klagesager Stad-fæstede klagesager Ændrede klagesager Hjemviste klagesager Omgørelses-procent Lands-gennemsnit Hele socialområdet 67 49 4 14 27 % 37,5 % Heraf børnehandicap 19 15 0 4 21 % 48,8 % Heraf voksenhandicap 3 2 1 0 33 % 38,9 % På hele socialområdet har Greve Kommune en omgørelsesprocent på 27 % i 2022. Omgørelsesprocenten er faldet siden sidste år, hvor den lå 35 %. Omgørelsesprocenten for Greve Kommune er nu lavere end på landsplan. Udviklingen de sidste fem år i Greve og på landsplan Udviklingen i omgørelsesprocenten for hele socialområdet de sidste fem år viser en stigning på landsplan på 1,5 procentpoint, mens der i Greve Kommune er sket et fald på 11 procentpoint. Det viser en positiv udvikling. Især på børnehandicapområdet er der sket en markant positiv udvikling i Greve Kommune med et fald på 25 procentpoint, hvor der på landsplan er en stigning på 1,8 procentpoint. Resultatet fremgår af nedenstående tabel. 2018 2019 2020 2021 2022 Greve Kommune hele socialområdet 38 % 39 % 40 % 35 % 27 % På landsplan hele socialområdet 36 % 41 % 36,3 % 31,8 % 37,5 % Greve Kommune børnehandicapområdet 46 % 66 % 61 % 45 % 21 % På landsplan børnehandicapområdet 47 % 51 % 52 % 35,9 % 48,8 % Greve Kommune voksenhandicapområdet 50 % 25 % 63 % 31 % 33 % På landsplan voksenhandicapområdet 32 % 46 % 42,4 % 34,3 % 38,9 % Områder med flest klagesager i 2020 og 2021 I Greve Kommune er der fem områder, der antalsmæssigt har flest klagesager samlet set i 2021 og 2022. De fremgår af nedenstående tabel. Antal klagesager 2021 Omgørelsesprocent 2021 Antal klagesager 2022 Omgørelsesprocent 2022 Tabt arbejdsfortjeneste + tilbagebetaling §§ 42 og 43 11 45,5 % 9 11 % Merudgifter + tilbagebetaling børnehandicapområdet § 41 7 57,2 % 8 37,5 % Biler §§ 114 og 115 3 66,7 % 2 0 % Hjælpemidler § 112 4 0 % 7 42,8 % Merudgifter, voksenområdet § 100 4 0 % 2 0 % På tre ud af de fem ovenstående områder er der sket et fald i omgørelsesprocenten. På området hjælpemidler er omgørelsesprocenten steget. Omgørelserne drejer sig om to hjemviste sager, hvor Ankestyrelsen vurderer, at sagerne har manglet oplysninger. I sagerne fik kommunen medhold i afgørelsen efter genbehandling af sagerne. Derudover er der en tredje klagesag fra 2020, hvor Ankestyrelsen på eget initiativ, har genoptaget sagen. I denne sag fik borgeren medhold i klagen. Fokuspunkter ud fra klagesager i Greve Kommune 2022 Greve Kommune har kontinuerligt fokus på at forbedre kvaliteten i sagsbehandlingen og i den forbindelse har administrationen undersøgt, om der er fælles træk i de hjemviste og ændrede klagesager fra 2022. For et udpluk af de hjemviste sager er fællesnævneren, at de hjemvises, fordi Ankestyrelsen har afgjort, at sagerne ikke er tilstrækkeligt oplyste. Det betyder, at Ankestyrelsen angiver helt konkrete faktorer i sagen, som de ønsker yderligere belyst. Det kan for eksempel være, at der skal indhentes udtalelser fra øvrige myndigheder, private aktører i sagen eller lignende. Faktorerne i sagerne er individuelle og konkrete, og det er ikke samme slags oplysninger, som Ankestyrelsen ønsker yderligere belyst i de forskellige sager. Der er et ekstra fokus på hjemviste klagesager i administrationen, da de udgør en særlig gene for borgerne og kræver ekstra ressourcer for kommunen. Sagsbehandlingstiden bliver unødig langtrukken, da der først er et sagsbehandlingsforløb, hvorefter der træffes afgørelsen efterfulgt af sagsbehandlingstid i Ankestyrelsen og så starter sagen ”forfra” i kommunen efter en hjemvisning. Der arbejdes i administrationen på at gennemgå de sager, der hjemvises eller ændres fra Ankestyrelsen. Ud fra den konkrete hjemvisning identificeres læringspunkter og særlige opmærksomhedspunkter, som udbredes i faggrupperne, for at sikre den løbende kvalitetsudvikling af kommunens sagsbehandling. Læs mere om hvordan der arbejdes med klagesagerne i fagcentrene i vedlagte bilag 1. Lovændring om en kommunal handlingsplan Der er ændret i lovgivningen på området med virkning fra den 1. juli 2022 og frem til den 1. januar 2026. Det betyder, at Byrådet udover behandlingen af den årlige opgørelse skal beslutte, hvorvidt der skal udarbejdes en kommunal handlingsplan til styrkelse af kommunens sagsbehandling. Der er ikke et krav om, at Byrådet skal godkende handlingsplanen. Ankestyrelsen skal orienteres om Byrådets beslutning. Med ændringen i lovgivningen på området kan Ankestyrelsen også vurdere, at der i en given kommune er et behov for en kommunal handlingsplan. Grundlaget for vurderingen er omgørelsesprocenterne for kommunen samt Ankestyrelsens øvrige kendskab til sagsbehandlingen i kommunen. Ankestyrelsen ser på omgørelsesprocenten i sammenhæng med andre faktorer, herunder det samlede antal afgørelser truffet af kommunen. Handlingsplan 2021 I oktober 2022 godkendte Byrådet (pkt. 17) administrationens indstilling om, at der ikke skulle udarbejdes handlingsplan på hele socialområdet eller voksenhandicapområdet. Byrådet godkendte samtidig, at der i Center for Børn & Familier skulle arbejdes videre efter handlingsplan på børnehandicapområdet med forbedring af den juridiske kvalitet i sagsbehandlingen. Handlingsplanen tog udgangspunkt i de fokuspunkter og initiativer, der blev arbejdet med på børnehandicapområdet i Familierådgivningen i Center for Børn & Familier for at styrke den juridiske kvalitet i sagsbehandlingen yderligere og sikre en kontinuerlig forbedring af omgørelsesprocenten. Omgørelsesprocenten er faldet fra 45 % i 2021 til 21 % i 2022. Handlingsplanen er vedlagt (jf. bilag 3). Handlingsplan Administrationen anbefaler ikke, at der udarbejdes en handlingsplan på hele socialområdet, på voksenhandicapområdet eller på børnehandicapområdet. Omgørelsesprocenten for Greve Kommune er lavere end sidste år på det samlede socialområde og væsentligt lavere på børnehandicapområdet. Desuden er omgørelsesprocenten for alle tre områder lavere end på landsplan. Disse to faktorer viser, at Greve Kommune er på rette vej med de fokuspunkter, der arbejdes med i sagsbehandlingen. Administrationen arbejder fortsat efter fokuspunkterne i handleplanen fra august 2022. Administrationen vil orientere Ankestyrelsen om Byrådets beslutning vedrørende handlingsplan. Lovgrundlag Ifølge § 84 a i retssikkerhedsloven skal ressortministeren hvert år inden den 1. juli offentliggøre et kommunefordelt Danmarkskort over omgørelsesprocenten i Ankestyrelsens afgørelser i klagesager efter lov om social service. Ifølge § 79 b i retssikkerhedsloven skal Danmarkskortet behandles på et møde i kommunalbestyrelsen inden udgangen af det år, hvor Danmarkskortet offentliggøres. Fra den 1. juli 2022 til den 1. januar 2026 er der som noget nyt: • Krav om, at kommunalbestyrelsen skal tage stilling til, hvorvidt der er behov for at udarbejde en handlingsplan til styrkelse af den juridiske kvalitet i kommunens sagsbehandling. • Krav om, at kommunalbestyrelsen skal orientere Ankestyrelsen, hvis kommunalbestyrelsen beslutter, at der ikke skal udarbejdes en handlingsplan. • Ankestyrelsen kan pålægge kommunalbestyrelsen at udarbejde en handlingsplan, hvis kommunalbestyrelsen ikke selv har truffet beslutning herom og omgørelsesprocenterne på socialområdet og Ankestyrelsens øvrige kendskab til sagsbehandlingen i kommunen tilsiger det. Ankestyrelsen fastsætter en frist for udarbejdelse af handlingsplanen. Økonomiske konsekvenser Sagen har ingen økonomiske konsekvenser i sig selv for Greve Kommune. Afgørelser i Ankestyrelsen kan imidlertid have økonomiske konsekvenser relateret til den enkelte sag eller sagstype. Tidsplan Næste Danmarkskort for 2023 offentliggøres senest 1. juli 2024 og præsenteres derefter for relevante fagudvalg og Byrådet. Sagen sendes i høring i Handicaprådet. Handicaprådets høringssvar præsenteres på fagudvalgsmøde og tilknyttes også til referatet. Øvrige forhold Fælles orientering fra Social- og Indenrigsministeriet og KL pr. juni 2020: \"Social- og Ældreministeriet offentliggør hvert år kommunefordelte danmarkskort over omgørelsesprocenter i Ankestyrelsens klagesager vedr. serviceloven. Med økonomiaftalen for 2020 blev det aftalt at igangsætte et arbejde med at tilvejebringe et forbedret datagrundlag, som fremadrettet skal sikre mere nuancerede danmarkskort og mere viden om kvaliteten af kommunernes sagsbehandling. Det er vurderingen, at det nye datagrundlag tidligst vil kunne indgå i danmarkskortene i 2023.\" Sagens forløb 09-10-2023 Sundheds- og Omsorgsudvalget Orienteringen blev taget til efterretning. Høringssvar fra DH blev taget til efterretning. Udvalget ønsker en sag på et kommende møde med eksempler på, hvad det er for klagesager, der er i Greve Kommune indenfor udvalgets område 09-10-2023 Social- og Handicapudvalget Orienteringen blev taget til efterretning Anbefales Anbefales med en bemærkning om, at dette sker på baggrund af faldende omgørelsesprocenter. Udvalget følger udviklingen på området tæt. Udvalget tager Dansk Handicapråds høringssvar til efterretning.", "source_path": "data/greve/raw_dagsordener/Skole-, Børne- og Ungeudvalget_2023-10-10T08:15:00+02:00_8ef570b0-988d-4310-adc2-8f88c074c568.json"}
{"document_id": "8ef570b0-988d-4310-adc2-8f88c074c568", "committee": "Skole-, Børne- og Ungeudvalget", "meeting_date": "2023-10-10T08:15:00+02:00", "section_type": "html_fragment", "section_title": "Budgetopfølgning 2 (2023) Skole-, Børne- og Ungeudvalget", "case_number": "23-003100", "agenda_index": 9, "text": "Beslutning Orienteringen blev taget til efterretning med bemærkning om, at udvalget ønsker at bilag 1 opdeles i budgetområder. Fremstilling Sagsprocedure Skole-, Børne- og Ungeudvalget. Resume I denne sag orienteres fagudvalget om indholdet i budgetopfølgning 2 2023 inden for eget udvalgsområde. Budgetopfølgning 2 2023 blev behandlet af Byrådet den 2. oktober 2023. Indstilling Administrationen indstiller at sagen tages til efterretning. Sagsbeskrivelse Denne sag skal ses i sammenhæng med den samlede budgetopfølgning 2 2023, som er udarbejdet pr. 31. juli 2023 og blev behandlet af Byrådet den 2. oktober 2023 (pkt. 10). Afvigelser på udvalgets område gennemgås nedenfor. Områder under Skole-, Børne- og Ungeudvalget Inden for udvalgets område forventes et merforbrug på 17,7 mio.kr. De væsentligste afvigelser er følgende: Forebyggende foranstaltninger og anbringelser af børn og unge: På det specialiserede børneområde forventes der et samlet merforbrug på 10,8 mio. kr. Skoleområdet: Der forventes et merforbrug på samlet 8,7 mio. kr. der primært omhandler specialtilbud på skoleområdet og mellemkommunale betalinger på skoler og SFO: Daginstitutionsområdet: Der forventes et merforbrug på 2,5 mio. kr., der primært skyldes tilskud til privat pasning af børn og langtidssygdom i kommunale daginstitutioner. Borgerrelateret kørsel: Der forventes en merudgift på 1,2 mio. kr. vedr. nyt udbud af borgerrelateret kørsler. De er dog stor usikkerhed omkring den reelle udfordring da den nye ordning først trådte i kraft pr. 1/8-2023. Der vil til BO3 komme et mere kvalificeret skønt. Ungdomsuddannelser, STU og Klubber: Der forventes samlet et mindreforbrug på -4,2 mio. kr. som fordeler sige på de øvrige områder indenfor udvalgets område. Merudgifter til fordrevne fra Ukraine: Af ovenstående samlede udgifter udgør de 3,7 mio. kr. ekstra udgifter forbundet med fordrevne fra Ukraine. Disse merudgifter kompenseres via midtvejsreguleringen og dermed ikke påvirker områdets samlede udfordringer. Alle enkeltafvigelser inden for udvalgets område kan ses i bilag 1. Økonomiske konsekvenser Sagen har ingen selvstændig økonomiske konsekvenser, da det bevillingsmæssige er besluttet i budgetopfølgning 2 (2023) Bevillingssag, som blev behandlet af Byrådet den 2. oktober (pkt. 11).", "source_path": "data/greve/raw_dagsordener/Skole-, Børne- og Ungeudvalget_2023-10-10T08:15:00+02:00_8ef570b0-988d-4310-adc2-8f88c074c568.json"}
{"document_id": "8ef570b0-988d-4310-adc2-8f88c074c568", "committee": "Skole-, Børne- og Ungeudvalget", "meeting_date": "2023-10-10T08:15:00+02:00", "section_type": "html_fragment", "section_title": "Børne - og Ungepolitik 2023-2026 - orientering", "case_number": "23-010630", "agenda_index": 10, "text": "Beslutning Orienteringen blev taget til efterretning. Fremstilling Sagsprocedure Skole-, Børne- og Ungeudvalget. Resume Administrationens orienterer om planer for arbejdet med Børne- og Ungepolitikken, i perioden fra 2023 til 2026. Arbejdet tager udgangspunkt i Greve Kommunes vision, politikkens temaer og de ønskede effekter, der er opstillet i politikken. Arbejdet bliver struktureret ud fra handleplaner, som ud over beskrivelse af relevante indsatser, beskriver indhold og frekvens af de opfølgninger, der fremlægges i fagudvalg og Byrådet. Indstilling Administrationen indstiller, at orienteringen tages til efterretning. Sagsbeskrivelse Byrådet vedtog den 23. maj 2022 (sag 17) vision for Greve Kommune i ”Naturligvis Greve – gennem helhedssyn og fællesskaber”. Til visionen er der formuleret i alt otte politikker, som sammen med strategier på planområdet, sætter retningen for Greve Kommunes planlægning og borgerettede indsatser. Byrådet godkendte den 15. maj 2023 den nye Børne- og Ungepolitik. Politikken tager udgangspunkt i Greve Kommunes vision og kobler mere specifikt til visionens temaer om velfærd i fællesskab og aktivt foreningsliv. I denne sag orienterer administrationen om arbejdet med Børne - og Ungepolitikken. Børne - og Ungepolitikken dækker flere fagområder i Greve Kommune, og administrationen vil på tværs arbejde med og følge op i forhold til de indsatser, der skal indfri politikkens ønskede effekter. Handleplansoversigt Arbejdet med politikkerne styres gennem administrationens handleplaner. Opfølgningen overfor fagudvalg og Byrådet fremlægges i handleplansoversigter, som giver overblik og status på tværs af de handleplaner og projektbeskrivelser administrationen arbejder med. Den til sagen vedlagte handleplansoversigt (jf. bilag 1), omhandler Børne- og Ungepolitikkens temaer og ønskede effekter. I status-kolonnen fremgår de handlinger de tre centre enten allerede gennemfører eller planlægger at gennemføre for at arbejde med Børne- og Ungepolitikken. Statuskolonnen oplyser endvidere , hvornår administrationen påtænker at orientere Skole-, Børne- og Ungeudvalget om arbejdet. Børne- og ungepolitikken har to ønskede effekter. Derudover fremgår der yderligere en række emner der skal arbejdes med med henblik på at skabe/sikre et godt børne- og ungeliv i Greve, og som samlet set leder frem til indfrielsen af de to ønskede effekter. De ønskede effekter er: Flere børn og unge opnår øget læring og trivsel Flere børn og unge med særlige behov modtager relevant støtte og opnår deltagelsesmuligheder enten i almenmiljøet eller tættere koblet til almen Byrådet bestilte med budgetanalyse 2022 en analyse af det specialpædagogiske område med det formål at skabe et overblik over området med henblik på at kunne vurdere behov for organisatoriske, faglige og økonomisk-strukturelle forandringer i Greve Kommune. Analysen udmundede i 17 forslag til forandringer omkring organisering, opsporing, ledelse, kompetenceudvikling samt økonomiske og fysiske rammer, der alle blev godkendt på Byrådsmøde den 4. september, og som vil blive sat i gang over de kommende år. Arbejdet med Børne - og Ungepolitikken sker blandt andet gennem arbejdet med disse anbefalinger. Arbejdet med den ønskede effekt om at flere børn opnår øget læring og trivsel, er allerede i dag bundet op på en lang række indsatser for de 0 – 18-årige i Greves dagtilbud, skoler, fritidsliv og andre tiltag for børn og unge. Økonomiske konsekvenser Sagen har ingen økonomiske konsekvenser for Greve Kommune. Opfølgningen på arbejdet med politikkerne bliver koordineret med budgetprocessen, så eventuelle økonomiske prioriteringer til indfrielse af ønskede effekter med videre kan fremsættes politisk. Tidsplan Administrationen udarbejder i løbet af andet halvår 2023 handleplaner for hver af de ønskede effekter, der har til formål at sikre en systematisk planlægning, gennemførelse og opfølgning. Opfølgningen på de ønskede effekter vil tilgå Skole-, Børne- og Ungeudvalget, gennem løbende orienteringspunkter på udvalgsmøderne.", "source_path": "data/greve/raw_dagsordener/Skole-, Børne- og Ungeudvalget_2023-10-10T08:15:00+02:00_8ef570b0-988d-4310-adc2-8f88c074c568.json"}
{"document_id": "8ef570b0-988d-4310-adc2-8f88c074c568", "committee": "Skole-, Børne- og Ungeudvalget", "meeting_date": "2023-10-10T08:15:00+02:00", "section_type": "html_fragment", "section_title": "Strandskolen, renovering af skolegårde og udskiftning af inventar - anlægsbevilling", "case_number": "23-008956", "agenda_index": 11, "text": "Beslutning 2. Orienteringen blev taget til efterretning. Fremstilling Sagsprocedure Klima-, Teknik- & Miljøudvalget, Skole-, Børne- og Ungeudvalget, Økonomiudvalget og Byrådet. Resume Der blev i budget 2022-2025 afsat rådighedsbeløb på 5,05 mio. kr. i årene 2022-2025 til renovering af skolegårde og udskiftning af inventar i forbindelse med renoveringen af Strandskolen. Der søges om frigivelse af rådighedsbeløbet til anvendelse i 2023-2025. Indstilling Administrationen indstiller, at Klima-, Teknik- og Miljøudvalget godkender 1. at der meddeles anlægsbevilling til det afsatte rådighedsbeløb på 5,05 mio.kr. i 2022-2025 til renovering af skolegårde og udskiftning af inventar på Strandskolen finansieret af det på inve steringsoversigten afsatte rådighedsbeløb til \"Strandskolen IT, inventar og skolegårde\". Administrationen indstiller, at Skole-, Børne- og Ungeudvalget 2. tager sagen til efterretning Sagsbeskrivelse I Budget 2022-2025 er der afsat i alt 5,05 mio. kr. til inventar og opdatering af skolegårdene i forbindelse med projektet for om-/tilbygning og renovering af Strandskolens fløje A, B og C. Det samlede afsatte budget på 5,05 mio. kr. omfatter 1,6 mio. kr. til skolemøbler til klasselokaler, fagkodede lokaler og faglokaler. Derudover er der afsat 3,45 mio. kr. til renovering af slidlag og legefaciliteter i skolegårdene. Strandskolens skolegårde er nedslidte og trænger til renovering. Brønde bør renoveres, og asfaltbelægninger bør have nyt slidlag. Lege-/idrætsfaciliteter til brug for indskoling, mellemtrin og udskoling skal opdateres og tilpasses med etablering af adskilte legeområder for de forskellige alderstrin. Lovgrundlag Byggeloven Økonomiske konsekvenser Der er afsat 5,05 mio. kr. til renovering af skolegårde og udskiftning af inventar på Strandskolen. Midlerne er oprindeligt afsat på Budget 2022-2025 med en fordeling af rådighedsbeløb på (0,4 mio. kr. i 2022), (0,58 mio. kr. i 2023), (2,21 mio. kr. i 2024) og (1,86 mio. kr. i 2025). Administrationen har ved en fejl antaget, at den første del af anlægsbeløbet på 0,4 mio. kr. var frigivet i 2022 med budgetvedtagelsen. Der er derfor allerede købt møbler finansieret af anlægsbudgettet i 2022 til den fløj der er taget i brug. Det betyder, at der pt. er brugt 186.096 kr. på projektet, som ikke har været bevilliget. Med frigivelsen bliver der rettet op på denne fejl. Med indstillingen søges frigivelse af den samlede anlægsbevilling på 5,05 mio. kr. med en fordeling af rådighedsbeløb som følger: 2023 2024 2025 449 - Strandskolen IT, inventar og skolegårde 0,656 2,534 1,860 Kommunikation Planlægning af arbejdet udføres i samarbejde med skoleledelsen og følger den generelle kommunikationsplan for renoveringen af Strandskolen, hvor skolebestyrelse og forældre løbende orienteres. Tidsplan Indkøb af inventar og renovering af skolegårde følger etaperne for om-/tilbygning og renovering af Strandskolens fløje A, B og C. Arbejdet udføres derved i 2023-25.", "source_path": "data/greve/raw_dagsordener/Skole-, Børne- og Ungeudvalget_2023-10-10T08:15:00+02:00_8ef570b0-988d-4310-adc2-8f88c074c568.json"}
{"document_id": "8ef570b0-988d-4310-adc2-8f88c074c568", "committee": "Skole-, Børne- og Ungeudvalget", "meeting_date": "2023-10-10T08:15:00+02:00", "section_type": "html_fragment", "section_title": "Birkelyparken, ungdomsboliger - ændret anvendelse", "case_number": "23-010617", "agenda_index": 12, "text": "Beslutning 5. Orienteringen blev taget til efterretning. Fremstilling Sagsprocedure Klima-, Teknik- og Miljøudvalget, Skole-, Børne-, og Ungeudvalget, Økonomiudvalget og Byrådet. Resume Byrådet besluttede den 4. april 2022, at Klub Havana skal udvides, når de fire særlige ungdomsboliger, der ligger i samme bygning, blev ledige. Boligerne er nu ledige og skal derfor have ændret anvendelse til klub. Der indstilles til frigivelse af den afsatte anlægsbevilling til udvidelse af Klub Havana samt sikring af brand og tilgængelighed i de nuværende lokaler. Indstilling Administrationen indstiller til Klima-, Teknik- og Miljøudvalget; 1. At der meddeles anlægsbevilling på 2,1 mio. kr. udover de 0,5 mio. kr. der allerede er bevilget, finansieret af det på investeringsoversigten afsatte rådighedsbeløb vedr. \" Midlertid. løsninger spec.område (Havana )\". Dermed frigives det fulde rådighedsbeløb på 2,6 mio. kr. Formålet er at ændre anvendelsen fra ungdomsboliger til dagtilbud/klub (Havana) samt gennemføre en mindre renovering og indretning af lokalerne og at sikre brand- og tilgængelighedsforhold i Havanas nuværende lokaler. 2. At den hidtidige indtægtsbevilling fra ungdomsboligerne/Birkelyparken på 0,15 mio. kr. om året nulstilles, finansieret delvist af driftsbevillingen på 0,43 mio. kr., der var afsat til drift af pavilloner. 3. At de øgede driftsudgifter, på 0,33 mio. kr. til rengøring, forbrug og vedligehold af lokalerne, finansieres delvist af driftsbevillingen, der var afsat til pavilloner på 0,43 mio. kr. til og med 2026. Herefter tilrettes budgettet med det fulde beløb på 0,33 mio. kr. til driften i 2027 og frem. 4. At det manglende budget på i alt 0,05 mio. kr. i 2023 vil indgå i de løbende budgetopfølgninger og der vil blive udarbejdet en teknisk rettelse til budget 2024-27 med konsekvenserne i budget- og overslagsår. Administrationen indstiller til Skole-, Børne- og Ungeudvalget; 5. At udvalget tager orienteringen til efterretning. Sagsbeskrivelse Baggrund Havana SFO/Klub er et fritidstilbud for børn og unge fra 0. klasse op til 23 år, med lettere psykiske/fysiske vanskeligheder. Sagen omhandler børn tilknyttet Havanas SFO tilbud , dvs. 0.-3. klasse. Børnene har deres skolegang i specialklasser eller specialskoler og kommer primært fra S-klasserne, Tunegrupperne og Kirkemosegård. Børnene visiteres til en plads i Havana via Greve Kommunes centrale visitationsudvalg (CVI). Når et barn visiteres til Havana, er det fordi, barnet er vurderet i målgruppen for special-fritidstilbud og fordi, der ikke er etableret special-fritidstilbud (SFO og Klub) i forlængelse af barnets skoletilbud. Det betyder, at børnene efter endt skoledag fysisk skifter lokation fra barnets respektive skoletilbud til Havana. Kapacitet Der har igennem længere tid været kapacitetsudfordringer ift. SFO/Klub Havana grundet stigende antal børn. Havana er oprindeligt normeret til 60 børn og der er pr. 1. september 2023 indskrevet 82 børn/unge. Kapacitetsudfordringerne er knyttet til målgruppen for SFO, da det særligt er i denne målgruppe der er visiteret flere børn til Havana end tidligere. Havanas målgruppe har fået mere komplekse behov, og der er kommet flere børn til i den yngste del af målgruppen, dvs. SFO-målgruppen, 0.-3. klasse. Det kræver flere ressourcer og kræver at børnene deles op i mindre grupper. Havana har derfor behov for mindre rum til at skabe de små miljøer, børnene har brug for, da børnene påvirkes af for meget ydre stimuli. Der er på nuværende tidspunkt for mange børn i samme lokale, hvilket er en udfordring. Klub Havana er derfor presset på kapaciteten i lokalerne, indtil en eventuel udvidelse er gennemført. Da de visiterede børn til Havana har særlige og komplekse behov, er det nødvendigt, at Havana kan tilbyde de nødvendige rammer for børnene. Hvis et barn ikke kan rummes inden for Havana, skal barnet visiteres til mere specialiseret tilbud, og barnet kommer derfor væk fra nærmiljøet. Dette er mere omkostningstungt og kan betyde transportudgifter. Det er kommunens forpligtelse at sørge for, at børn kan rummes i SFO/Klub tilbud. I budget 2022 afsatte Byrådet 2,6 mio. kr. til at opstille en pavillon ved Klub Havana. Da midlerne skulle udmøntes, besluttede Byrådet, at der ikke skulle etableres pavilloner. I stedet skulle de fire særlige ungdomsboliger, som ligger i samme bygning som Klub Havana, anvendes til udvidelsen, efter beboere var flyttet ud. Udvidelsen udgør ca. 239 m 2 . De særlige ungdomsboliger er nu ledige, hvorfor det er muligt at udvide Klub Havana. Anvendelsen er godkendt til boliger , og det kan derfor ikke anvendes til klub uden, at der søges om ændret anvendelse til klub/dagtilbud som følge af Bygningsreglementet. Når der søges om ændret anvendelse, vil lokalerne skulle leve op til krav i det nuværende Bygningsreglement. Det betyder, at lokalerne skal leve op til nutidige krav om brand, ventilation, handicaptilgængelighed og i et vist omfang også nuværende energikrav. Den primære udgift vil gå til at etablere tilstrækkelige brandforhold og ventilation i lokalerne. Der er ikke krav til, at brand og tilgængelighed i den øvrige del af bygningen skal løftes til de nuværende krav i bygningsreglementet, men dette anbefales gennemført, så hele bygningen lever op til samme standard. Der vil også være behov for en mindre renovering af lokalerne, herunder reparation af gulve, sanering af bolig, maling af vægge og lofter, samt tilretning af udearealer, så klubbens børn og unge kan anvende hele udeområdet. Desuden et mindre beløb til indkøb af inventar. Lovgrundlag Bygningsreglementet Dagtilbudsloven og Folkeskoleloven Økonomiske konsekvenser Der er afsat 2,6 mio. kr. til projektet, og Byrådet gav den 4. april 2022 (pkt. 21) mulighed for, at der kunne anvendes op til 0,5 mio. kr. til at etablere en midlertidig løsning, men det har der ikke været behov for. Det indstilles derfor, at der meddeles en anlægsbevilling på de resterende 2,1 mio. kr., og at det fulde beløb på 2,6 mio. kr. anvendes til at ændre anvendelsen fra ungdomsboliger til klub samt en mindre renovering og indretning af lokalerne. En del af budgettet planlægges desuden anvendt til, at også de eksisterende lokaler til Havana lever op til det gældende bygningsreglement ift. brand og tilgængelighed, selv om der ikke forventes krav om dette. Denne udgift udgør ca. 0,3 mio. Derudover skal driftsbudget til lokalerne tilrettes. For det første skal det indtægtsbudget på 0,15 mio. kr. der har været på boligerne nulstilles, da der ikke længere er tale om udlejning. Derudover skal der afsættes budget til forbrug, (som hidtil har været betalt delvist af lejerne), samt rengøring af lokalerne, og en mindre stigning i vedligeholdelse af lokalerne, som også delvist har været pålagt lejerne. Samlet set udgør udgifterne 0,24 mio. kr. til rengøring, 60.000 kr. til vedligehold og 30.000 kr. til forbrug svarende til 0,33 mio. kr. årligt. Udgifterne kan dækkes af det afsatte budget på 0,43 mio. kr. til leje, rengøring og vedligehold af pavillonerne som er budgetlagt i 2023-26. Modsat udgifterne til pavillonerne vil udgifterne til Havana dog være varige. Budgettet skal derfor tilrettes den varige udgift til drift i 2027 og frem. Tidsplan Behandling af ansøgning om ændret anvendelse vil tage ca. tre måneder, da dette kræver afklaring af brandtekniske forhold. Derefter vil en ombygning af lokalerne tage tre-fire måneder afhængig af omfanget af krav til brand og ventilation. Det forventes derfor, at lokalerne kan tages i brug i maj/juni 2024, medmindre der opstår andre uforudsete udfordringer som miljømæssige problemer eller leveranceproblemer på for eksempel ventilationsanlægget.", "source_path": "data/greve/raw_dagsordener/Skole-, Børne- og Ungeudvalget_2023-10-10T08:15:00+02:00_8ef570b0-988d-4310-adc2-8f88c074c568.json"}
{"document_id": "8ef570b0-988d-4310-adc2-8f88c074c568", "committee": "Skole-, Børne- og Ungeudvalget", "meeting_date": "2023-10-10T08:15:00+02:00", "section_type": "html_fragment", "section_title": "Lukket: Henvendelser til formanden", "case_number": "21-015028", "agenda_index": 13, "text": "Formanden orienterede om borgerhenvendelse i daginstitutionen Skattekisten.", "source_path": "data/greve/raw_dagsordener/Skole-, Børne- og Ungeudvalget_2023-10-10T08:15:00+02:00_8ef570b0-988d-4310-adc2-8f88c074c568.json"}
{"document_id": "8ef570b0-988d-4310-adc2-8f88c074c568", "committee": "Skole-, Børne- og Ungeudvalget", "meeting_date": "2023-10-10T08:15:00+02:00", "section_type": "html_fragment", "section_title": "Orientering fra formanden/gensidig orientering", "case_number": "21-014467", "agenda_index": 14, "text": "Beslutning Flere skolebestyrelsesformænd har henvendt sig med ønske om flytning af Skolerådet d. 31.10.2023. På den baggrund har Skole-, Børne – og Ungeudvalget besluttet, at det afklares på møde mellem formanden og repræsentanter for skolebestyrelserne, om mødet fastholdes eller lægges sammen med mødet i Børnerådet den 9. november. Øvrige orienteringer blev taget til efterretning. Fremstilling Sagsprocedure Skole-, Børne- og Ungeudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning. - Henvendelse fra skolebestyrelsesformænd med ønske om, at flytte det planlagte møde i Skolerådet den 31. oktober.", "source_path": "data/greve/raw_dagsordener/Skole-, Børne- og Ungeudvalget_2023-10-10T08:15:00+02:00_8ef570b0-988d-4310-adc2-8f88c074c568.json"}
{"document_id": "8ef570b0-988d-4310-adc2-8f88c074c568", "committee": "Skole-, Børne- og Ungeudvalget", "meeting_date": "2023-10-10T08:15:00+02:00", "section_type": "html_fragment", "section_title": "Huskeliste og orientering fra administrationen", "case_number": "21-013716", "agenda_index": 15, "text": "Beslutning Udvalget ønsker ikke at deltage i KL Børn og Unge Topmøde 2024.Udvalget ønsker en sag forelagt med forslag til studietur til Lillehammer med henblik på at undersøge arbejdet med tidlig indsats og inkluderende almenskole. Fremstilling Sagsprocedure Skole-, Børne- og Ungeudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil den blive vedlagt som bilag. Indstilling Administrationen indstiller, at eventuelle orienteringer tages til efterretning. Sagsbeskrivelse Administrationen har følgende til orientering: - Opfølgning på dialog om deltagelse i KL ́s Børne- og Unge Topmøde den 1. og 2. februar 2024 i Aalborg. - Opfølgning på henvendelse fra Faglig Klub Hedelyskolen . - Meddelelse om ministeriets gennemgang af revisionsberetninger for 2021, årsrapport for Social-, Bolig- og Ældreministeriets gennemgang af kommunernes revisionsberetning for regnskabet 2021 samt Orienteringsskrivelse - tabt arbejdsfortjeneste. Bilag vedlægges. - Godkendelse af Klax's institution \"Elefanten\". - Orientering om Børnesagsbarometeret Byrådet vedtog på mødet den 4. september 2023 en handleplan for udarbejdelse af børnefaglige undersøgelser samt afholdelse af børnesamtaler på baggrund af Ankestyrelsens anmodning om redegørelse herfor. Status på fremdrift, børnefaglige undersøgelser Overskredne børnefaglige undersøgelser Børnesagsbarometer 2022 75 % Ultimo august 2023 42 % (30 ud af 71 igangværende undersøgelser) Ultimo september 2023 23 % (11 ud af 48 igangværende undersøgelser) Ovenstående viser, at der fortsat er positiv kontinuerlig fremdrift i den procentvise opgørelse over overskredne børnefaglige undersøgelser. Der arbejdes fortsat målrettet med handleplanen. Status på børnesamtaler og tiltag i forhold til dette Der er fortsat skærpet fokus på afholdelse af børnesamtale inden truffet afgørelse om støtteforanstaltning. Fremadrettet Administrationen vurderer, at de iværksatte tiltag har den ønskede effekt. Der arbejdes fortsat efter handleplanen. Skole-, Børne- og Ungeudvalget vil månedligt blive orienteret om fremdriften. Greve Kommune har den 07.09.23 afsendt svar til Ankestyrelsen på deres henvendelse af den 15.06.2023. Ankestyrelsen har bekræftet, at de har modtaget Greve Kommunes svar.", "source_path": "data/greve/raw_dagsordener/Skole-, Børne- og Ungeudvalget_2023-10-10T08:15:00+02:00_8ef570b0-988d-4310-adc2-8f88c074c568.json"}
{"document_id": "8ef570b0-988d-4310-adc2-8f88c074c568", "committee": "Skole-, Børne- og Ungeudvalget", "meeting_date": "2023-10-10T08:15:00+02:00", "section_type": "html_fragment", "section_title": "Børne- og Ungeudvalget - mødekalender 2023", "case_number": "21-014469", "agenda_index": 16, "text": "Beslutning Orienteringen blev taget til efterretning. Fremstilling Sagsprocedure Skole-, Børne- og Ungeudvalget Resume I sagen gives et overblik over Skole-, Børne- og Ungeudvalgets udvalgsmøder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Mødekalenderen er vedhæftet som bilag.", "source_path": "data/greve/raw_dagsordener/Skole-, Børne- og Ungeudvalget_2023-10-10T08:15:00+02:00_8ef570b0-988d-4310-adc2-8f88c074c568.json"}
{"document_id": "8ef570b0-988d-4310-adc2-8f88c074c568", "committee": "Skole-, Børne- og Ungeudvalget", "meeting_date": "2023-10-10T08:15:00+02:00", "section_type": "html_fragment", "section_title": "Underskriftsark", "case_number": "21-014468", "agenda_index": 17, "text": "Fremstilling Sagsprocedure Skole-, Børne- og Ungeudvalget. Resume Elektronisk underskriftsark.", "source_path": "data/greve/raw_dagsordener/Skole-, Børne- og Ungeudvalget_2023-10-10T08:15:00+02:00_8ef570b0-988d-4310-adc2-8f88c074c568.json"}
