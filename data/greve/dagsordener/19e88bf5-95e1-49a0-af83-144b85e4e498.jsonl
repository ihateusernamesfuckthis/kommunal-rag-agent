{"document_id": "19e88bf5-95e1-49a0-af83-144b85e4e498", "committee": "Social- og Handicapudvalget", "meeting_date": "2024-02-05T17:00:00+01:00", "section_type": "html_fragment", "section_title": "Godkendelse af dagsorden", "case_number": "21-014477", "agenda_index": 0, "text": "Beslutning Godkendt, idet de indkomne høringssvar fra DH Greve vedlægges referatet. Afbud: Maria Witthøft Fremstilling Sagsprocedure Social- og Handicapudvalget. Resume Godkendelse af dagsorden for mødet den 5. februar 2024. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Social- og Handicapudvalget_2024-02-05T17:00:00+01:00_19e88bf5-95e1-49a0-af83-144b85e4e498.json"}
{"document_id": "19e88bf5-95e1-49a0-af83-144b85e4e498", "committee": "Social- og Handicapudvalget", "meeting_date": "2024-02-05T17:00:00+01:00", "section_type": "html_fragment", "section_title": "Borgercases på Børne- og Ungeområdet og Social- og Handicapudvalgets område", "case_number": "24-001224", "agenda_index": 1, "text": "Beslutning Taget til efterretning. Afbud: Maria Witthøft Fremstilling Sagsprocedure Social- og Handicapudvalget og Skole-, Børne- og Ungeudvalget Resume Sagen indeholder en mundtlig gennemgang af fire borgercases. De fire borgercases skal illustrere kompleksitet, økonomi og hvorfor nogle sager indklages til Ankestyrelsen. Indstilling Administrationen indstiller, at Social- og Handicapudvalget og Skole-, Børne- og Ungeudvalget drøfter de fremlagte borgercases, og tager dem til efterretning. Sagsbeskrivelse Borgersagerne på udvalgenes områder er nogle gange sammenfaldende, hvilket betyder, at sagerne er hjemmehørende i to forskellig udvalg. Derfor har administrationen udvalgt nogle cases, der præsenteres for både Social- og Handicapudvalget og for Skole-, Børne-, og Ungeudvalget. Denne sag med borgercases blev blandt andet bestilt i forbindelse med byrådets behandling den 6. november 2023 af sagen vedrørende Klagesager på det sociale område i Greve Kommune i 2022. Økonomiske konsekvenser Sagen har ingen økonomiske konsekvenser for Greve Kommune.", "source_path": "data/greve/raw_dagsordener/Social- og Handicapudvalget_2024-02-05T17:00:00+01:00_19e88bf5-95e1-49a0-af83-144b85e4e498.json"}
{"document_id": "19e88bf5-95e1-49a0-af83-144b85e4e498", "committee": "Social- og Handicapudvalget", "meeting_date": "2024-02-05T17:00:00+01:00", "section_type": "html_fragment", "section_title": "Godkendelse af nyt aftalegrundlag - Fælles hjælpemiddeldepot", "case_number": "24-000630", "agenda_index": 2, "text": "Beslutning Anbefales. Afbud: Maria Witthøft Fremstilling Sagsprocedure Social- og Handicapudvalget, Økonomiudvalget og Byrådet. Resume Byrådet tager i sagen stilling til, om de vil godkende et nyt aftalegrundlag med Fælles Hjælpemiddeldepot (FHD). Det nye aftalegrundlag understøtter, at ejerkommuner har samme aftalevilkår, har fælles betingelser for brug af FHDs ydelser samt mulighed for at differentiere deres serviceniveau. Derudover sætter aftalegrundlaget rammer for en mere effektiv drift af FHD samt en ensartet afregning af ejerkommunerne. Indstilling Administrationen indstiller, at det nye aftalegrundlag bliver godkendt. Sagsbeskrivelse Baggrund for et hjælpemiddeldepot Greve Kommune indgik i 2016 kontrakt med den private leverandør Zealand Care om drift af kommunens hjælpemiddeldepot. Kontrakten havde en løbetid på 6 år. I marts måned 2021 opsagde Zealand Care kontrakten med virkning fra den 31. marts 2022. Opsigelsen var begrundet med, at det hollandske moderselskab trak sig ud af det danske marked for drift af hjælpemiddeldepot. Byrådet godkendte den 21. juni 2021, at Greve Kommune afgav en hensigtserklæring om at indgå i et samarbejde med andre kommuner om at oprette og drive et fælles depot f.eks. ved at etablere et § 60-fællesskab (jf. bilag 1 og bilag 2). Byrådet besluttede den 31. januar 2022 (pkt. 12), at indtræde i et nyetableret interessentskab ”Fælles Hjælpemiddeldepot I/S”. Efter godkendelse i syv kommuner blev Fælles Hjælpemiddeldepot (FHD) etableret og gik i drift den 1. april 2022. Køge Kommune indtrådt den 1. januar 2024 som ny ejerkommune i interessentskabet (jf. pkt. 28 på Byrådsmødet den 11. december 2023). De respektive kommuners ejerandel bestemmes i forhold til indbyggertal. FHD er et kommunalt fællesskab omfattet af den kommunale styrelseslovs § 60. Interessentskabets formål er at varetage drift og administration af hjælpemiddeldepot og håndtering af genbrugshjælpemidler for interessenterne. FHD arbejder løbende med at effektivisere driften til gavn for ejerkommunernes omkostninger til depotdrift. Det kan f.eks. være gennem optagelse af nye interessenter, ved at ensarte de bagvedliggende aftaler og afregningsstrukturen eller ved fælles indkøb af hjælpemidler. FHDs ledelse består af en bestyrelse, der er fællesskabets øverste myndighed, samt af en direktør, der er ansat af bestyrelsen. Bestyrelsen er sammensat af en repræsentant fra hver af ejerkommunerne. Under bestyrelsens kompetencer hører bl.a. fastsættelse af de overordnede retningslinjer for interessentskabets opgavevaretagelse. Nyt aftalegrundlag FHD har udarbejde et nyt fælles aftalegrundlag i samarbejde med advokatfirmaet Horten (som udarbejdede grundlaget for etableringen af FHD) samt de syv oprindelige ejerkommuner. Aftalegrundlaget ændrer ikke på de godkendte vedtægter, men fastlægger parternes indbyrdes rettigheder og forpligtelser i det omfang, dette ikke fremgår eksplicit af vedtægterne. Det nye aftalegrundlag består af: Vedtægter for Fælles Hjælpemiddeldepot (uændret) Samarbejdsaftale Ydelseskatalog Prismodel/-liste Samarbejdshåndbog Bestyrelsen for FHD, hvor Greve Kommune er repræsenteret ved borgmesteren, har godkendt det nye aftalegrundlag (jf. bilag 3). Samarbejdsaftale Samarbejdsaftalen afløser de individuelle kontrakter, som FHD overtog fra Zealand Care ved stiftelsen og som der stadig arbejdes efter (jf. bilag 4). I de individuelle kontrakter er der meget forskellige vilkår for de enkelte kommuner. Udover at kommunerne indkøber forskellige services og ydelser, er der i nogle kontrakter vilkår i forhold til eventuel misligholdelse, f.eks. krav om bod. Vilkårene afspejlede det kommercielle forhold mellem parterne i det gamle set-up. Med etableringen af FHD er der skabt en fælles virksomhed, som i sin drift skal sikre høj kvalitet og en omkostningseffektiv opgaveløsning. FDH skal arbejde mod en optimering og effektivisering af sin drift samt arbejde mod en fremtidig afregningsmodel, hvorved interessenterne finansierer hele driften af interessentskabet efter hver interessents aktivitet. Sammenfaldet mellem ejer- og kundekreds tilsiger en anderledes tilgang til ansvar og misligholdelse end i et rent kommercielt forhold. Derfor indeholder den nye samarbejdsaftale ikke vilkår om bod, ophævelse m.m. Denne tilgang er også i overensstemmelse med de allonger til kontrakterne, som blev underskrevet af ejerkommunerne i forbindelse med overgangen til FHD. Af allonger fremgår det, at \".. FHD's vedtægter går forud for Kontrakten, herunder, men ikke begrænset til, bestemmelser om opsigelse og misligholdelse\". Ydelseskatalog Ydelseskataloget beskriver de ydelser, som ejerkommunerne kan købe hos FHD (jf. bilag 5). Alle ejerkommuner har således adgang til de samme ydelser, men de vælger selv, hvilke af de tilbudte ydelser, de vil benytte sig af. Dermed får ejerkommunerne fælles betingelser for brug af FHDs ydelser samt mulighed for at differentiere deres serviceniveau. Ydelseskataloget er udarbejdet i samarbejde med den faglige referencegruppe med deltagelse af repræsentanter fra alle syv ejerkommuner. Antallet af ydelser er reduceret for at skabe bedre gennemskuelighed og mindre administration. Prismodel/-liste og samarbejdshåndbog Den nye prismodel er sammensat af to elementer, et abonnement og en række aktivitetsbaserede ydelser. Abonnementet dækker kapacitetsomkostningerne som f.eks. lokaleomkostninger, leje og leasing af biler, løn til stab, kontorhold/administration og IT samt visse basale driftsydelser. Abonnementet betales med afsæt i ejerkommuners ejerandel, der er fastlagt ud fra antallet af indbyggere i kommunen. De aktivitetsbaserede ydelser er de ydelser og services, som den enkelte kommune køber f.eks. kørsel, opsætning af låsesystem, eftersyn af loftlifte mm. Ydelserne afregnes med den samme enhedspriser for alle ejerkommuner. Hidtil har alle ejerkommunerne haft hver deres priser jf. den overførte kontrakt. Priserne i ydelseskataloget er fastsat (jf. bilag 6), så de dækker omkostningerne til at drive FHD, jf. det af bestyrelsen til enhver tid godkendte budget. Priserne til kørsel og reparation er steget, mens priserne til låsesystem, nødkald og eftersyn af lifte er faldet i pris. Formålet med Samarbejdshåndbogen er at beskrive det daglige samarbejde mellem Fælles Hjælpemiddeldepot og Bestillerne hos ejerkommunerne. I håndbogen beskrives arbejdsdeling, arbejdsprocesser og hvem, der afholder udgifter (jf. bilag 7). Lovgrundlag Servicelovens §112 om bevilling af personlige hjælpemidler. Den kommunale styrelseslov § 60. Økonomiske konsekvenser I sag fra den 11. december 2023 fremgår det, at Greve Kommune vil få en mindreudgift på grundbidraget (abonnement) på 586.000 årligt fra 2024 og fremefter. Mindreudgiften kan tilskrives, at kommunens ejerandel falder grundet optagelsen af Køge Kommune i interessentskabet. Mindreudgift medtages i Budgetopfølgning 0 (BO0) 2024 og indarbejdes som teknisk korrektion til budget 2025-28. I forhold til de aktivitetsbaserede ydelser må det formodes, at Greve Kommune samlet set får en merudgift, idet prisen på mange af ydelser vil stige i forhold til kommunens tidligere aftale. Den tidligere aftale var indgået med afsæt i gennemført udbud, hvor leverandøren Zealand Care havde et ønske om at øge deres markedsandel på området. Zealand Care endte med at trække sig ud af det danske marked, fordi de tabte penge på deres depotdrift. De nye priser er beregnet, så de dækker de faktiske aktivitetsomkostninger forbundet med at levere den enkelte ydelse samt understøtter et balanceret regnskab for FHD. Det er ikke muligt at opgøre den præcise merudgift, da omkostningerne afhænger af aktivitetsniveauet (f.eks. tilgang/afgang af borgere, udvikling i borgeres behov for hjælpemidler, antal hjælpemidler der går i stykker m.v.) Administrationen vil efter 1. halvår 2024 vurdere forventningen til omkostninger til aktiviteter bestilt hos FHD. Hvis der forventes meromkostning, vil der blive søgt en tillægsbevilling ifm. budgetopfølgning 3 2024, og en teknisk rettelse ifm. budgetlægningen for 2025-28. Tidsplan Det nye aftalegrundlag træder i kraft efter godkendelse i Byrådet..", "source_path": "data/greve/raw_dagsordener/Social- og Handicapudvalget_2024-02-05T17:00:00+01:00_19e88bf5-95e1-49a0-af83-144b85e4e498.json"}
{"document_id": "19e88bf5-95e1-49a0-af83-144b85e4e498", "committee": "Social- og Handicapudvalget", "meeting_date": "2024-02-05T17:00:00+01:00", "section_type": "html_fragment", "section_title": "KL's Social- og Sundhedspolitiske Forum 2024", "case_number": "24-000974", "agenda_index": 3, "text": "Beslutning Sagen genoptages på næste ordinære møde. Afbud: Maria Witthøft Fremstilling Sagsprocedure Social- og Handicapudvalget. Resume Social- og Handicapudvalget har bedt om information vedr. KL's Social- og Sundhedspolitiske Forum 2024 med henblik på at vurdere deltagelse eller alternativt drøfte mulighederne for en fagligt tilrettelagt studietur. I sagen skal der således træffes beslutning om, hvorvidt udvalget ønsker at deltage i Social- og Sundhedspolitisk Forum. Indstilling Administrationen indstiller, at udvalget beslutter eventuel deltagelse i KL afholder Social- og Sundhedspolitiske Forum eller anden form for faglig studietur. Sagsbeskrivelse Social- og Handicapudvalget har på deres møde den 8. januar 2024 bedt om en sag på et kommende udvalgsmøde vedr. udvalgets eventuelle deltagelse i KL's Social- og Sundhedspolitiske Forum den 16.-17. maj 2024. Temaet vil være lokale svar på nationale udfordringer. Program er pt. ikke offentliggjort fra KL. Der åbnes for tilmelding den 28. februar 2024. Alternativt til deltagelse i KL's arrangement har udvalget overvejet hvorvidt, at der kan planlægges en faglig studietur. Såfremt udvalget ønsker at arbejde videre med en eventuel planlægning af studietur, skal der afsættes midler til planlægning og gennemførelse heraf. Økonomiske konsekvenser Eventuel udgift for deltagelse i KL's Social- og sundhedspolitiske forum eller en studietur skal afholdes inden for udvalgets økonomiske ramme.", "source_path": "data/greve/raw_dagsordener/Social- og Handicapudvalget_2024-02-05T17:00:00+01:00_19e88bf5-95e1-49a0-af83-144b85e4e498.json"}
{"document_id": "19e88bf5-95e1-49a0-af83-144b85e4e498", "committee": "Social- og Handicapudvalget", "meeting_date": "2024-02-05T17:00:00+01:00", "section_type": "html_fragment", "section_title": "Målgruppe for botilbud i Dahliahuset på Hedebo, Opfølgning på botilbudsanalyse - Forslag", "case_number": "23-003614", "agenda_index": 4, "text": "Beslutning Taget til efterretning idet udvalget anbefaler, at der kommunikeres bredt om udviklingen i projektet. Afbud: Maria Witthøft Fremstilling Sagsprocedure Sundheds- og Omsorgsudvalget og Social- og Handicapudvalget. Resume Sagen beskriver forslag til målgruppe for et botilbud på det specialiserede voksenområde i de otte nuværende plejeboliger i Dahliahuset på Hedebo i Greve landsby. Den foreslåede målgruppe er unge multihandicappede borgere, og Sundheds- og Omsorgsudvalget skal beslutte, om der skal arbejdes videre med at etablere et botilbud i Dahliahuset for denne målgruppe. Sagen er en udløber af botilbudsanalysen i Budget 2023-26, hvor Byrådet besluttede, at der skal etableres flere lokale botilbud på voksenområdet. Der er tale om et område med stor betydning for kommunens økonomi. Indstilling Administrationen indstiller, at Sundheds- og Omsorgsudvalget godkender, at der arbejdes videre med at etablere et kommunalt botilbud som et heldagstilbud med seks pladser til multihandicappede unge i Dahliahuset på Hedebo , og at sagen forelægges igen, når de økonomiske, planmæssige og juridiske forhold er afklaret, jævnfør sagsbeskrivelsen at Social- og Handicapudvalget tager orienteringen til efterretning Sagsbeskrivelse Botilbudsanalysen i Budget 2023-26 konkluderede, at der i forhold til både borgerunderlag og økonomi er basis for at arbejde videre med en konkret plan for etablering af flere lokale botilbud. I analysen blev der peget på tre konkrete mulige lokaliteter, og Byrådet besluttede, at der skal arbejdes videre med dem alle tre: Hundige Bygade, Grønlykkeparken og Dahliahuset på Hedebo i Greve landsby. Denne sag handler om at etablere botilbud i Dahliahuset. Om Dahliahuset Dahliahuset er en selvstændigt beliggende bygning i Rehabiliteringscentret Hedebos have i Greve landsby. Huset består af otte et-rums lejligheder og et stort fællesrum (køkken-alrum). Boligerne er på 63 m 2 brutto inkl. fællesareal (39 m 2 netto), og har en lille have. Der er store handicapvenlige badeværelser, mens køkkenfaciliteterne er begrænsede: Der er køkkenvask, men ikke kogeplade/komfur. Boligerne ligger ud til fællesrummet med gode køkkenfaciliteter og med udgang til fælles udendørs terrasse. Greve Kommune ejer boligerne, der er opført som ældreboliger efter almenboligloven. Der er ikke kommunalt serviceareal til boligerne. Boligerne bruges aktuelt som plejeboliger på ældreområdet, men Byrådet besluttede den 19. juni 2023 (pkt. 33) et omgående stop for nye visitationer af plejekrævende ældre til ledige boliger i Dahliahuset (og i Grønlykkeparken) med henblik på at ændre stedet til et botilbud på det specialiserede voksenområde. Byrådet besluttede samtidig, at borgere i den nye målgruppe, der besluttes, skal visiteres og flytte ind hurtigst muligt i ledige boliger, sådan at der i en overgangsperiode vil bo plejekrævende ældre og borgere i den nye målgruppe under samme tag. Både beboerne, deres pårørende og personalet de to steder blev orienteret om Byrådets beslutning kort tid efter byrådsmødet i juni. Pr. 1. januar 2024 er der tre ledige boliger i Dahliahuset. Om målgruppen for et botilbud i Dahliahuset Administrationen har gennemgået relevante borgersager for at finde borgere med sammenlignelige behov, funktionsnedsættelser og diagnoser, med henblik på at kunne pege på potentielle målgrupper for botilbud i henholdsvis Dahliahuset og Grønlykkeparken. På baggrund af denne gennemgang peger administrationen på unge multihandicappede borgere som målgruppe for et botilbud i Dahliahuset. I forbindelse med gennemgangen af borgersager har administrationen således konstateret, at der er fem unge, jævnaldrende multihandicappede borgere i alderen 18-23 år (to mænd og tre kvinder), som på nuværende tidspunkt alle er hjemmeboende, men hvor der inden for en overskuelig tidshorisont skal findes en mere permanent boligplacering. Alle har førtidspension som forsørgelsesgrundlag. Herudover er der kendskab til en ung mand på 17 år i samme målgruppe, som fra det fyldte 18. år vil overgå til voksenområdet, og hvor der er ønske om et botilbud snarest derefter. Borgerne er kørestolsbrugere med multikomplekse funktionsnedsættelser i form af både kognitive og psykomotoriske vanskeligheder. Det vil sige borgere med mental retardering, nogle uden sprog, og med et omfattende behov for støtte til alle dagligdags funktioner, der kun kan varetages i døgnregi med vågen tilstedeværende nattevagt, og med en personalegruppe, der rummer både socialpædagogiske og sundhedsfaglige kompetencer. Det gælder for alle borgerne, at de skal visiteres til og bo i et specialiseret botilbud, når de på et tidspunkt ikke længere skal bo hjemme hos forældrene. Alle fem borgere har bevilling på aflastningsophold i størrelsesorden 82-110 døgn årligt, i gennemsnit 98 døgn. Fire af borgerne bruger desuden eksternt aktivitets- og samværstilbud, hvor der også er bevilget kørselsordning. Da borgerne er kørestolsbrugere, og skal have hjælp til alt, kræver det god plads i fællesarealerne. Det er administrationens vurdering, at fællesrummet i Dahliahuset ikke er stort nok til otte kørestolsbrugere med multiple funktionsnedsættelser. Desuden er det nødvendigt med et kommunalt serviceareal til de forventeligt cirka 22 årsværk, der skal til for at dække døgnets 24 timer alle dage året rundt. Og endelig er det administrationens anbefaling, at Dahliahuset så vidt muligt skal etableres som et heldagstilbud, sådan at borgerne ikke skal køres til et aktivitets- og samværstilbud uden for kommunen. Af disse grunde er det nødvendigt at inddrage to af de otte boliger til serviceareal og til aktivitet og samvær. Nogle af de pågældende unge borgeres forældre – der samtidig er værger for borgerne - har udtrykt ønske om, at den unge flytter hjemmefra inden for en kort tidshorisont, mens tidsperspektivet er mere uafklaret for andre af forældrene. Administrationen har været i kontakt med fire af de fem voksne borgeres forældre for at orientere om, at kommunen er i gang med at undersøge muligheden for at lave et botilbud for unge multihandicappede borgere i Dahliahuset, og at deres barn/børn indgår i den potentielle målgruppe. Derefter er forældrene blevet spurgt om deres holdning til sagen. Det er over for forældrene understreget, at der ikke er besluttet noget endnu, og at de ikke er forpligtet af deres svar. Alle kontaktede var som udgangspunkt positivt indstillet over for tanken om et botilbud lokalt i Greve Kommune for sammenlignelige borgere – dog uden at kunne forholde sig konkret til Dahliahuset. Samlet set vurderer administrationen, at Dahliahuset er velegnet til den foreslåede målgruppe – af især disse årsager: Det er en ret unik situation, at der på en og samme tid er 5-6 jævnaldrende unge med så omfattende funktionsnedsættelser, at der er basis for at lave et fagligt og økonomisk bæredygtigt kommunalt botilbud til dem lokalt i Greve Kommune De kontaktede forældre er overvejende positivt indstilletDahliahuset giver gode muligheder for fælles samvær i fællesarealerne både indendørs og udendørs Badeværelserne er i forvejen handicapvenligt indrettet, og de begrænsede køkkenfaciliteter er ikke et problem, da målgruppen ikke selv kan lave eller anrette mad Beliggenheden i et ikke stationsnært landsbymiljø er heller ikke et problem, da målgruppen ikke selv kan tage offentlig transport Der vil være brug for medarbejdere med både socialpædagogiske og sundhedsfaglige kompetencer. Det betyder, at nogle af de nuværende sundhedsfaglige medarbejdere i Dahliahuset sandsynligvis kan fortsætte med at være ansat i Dahliahuset, hvis de ønsker det Om sagens videre forløb Hvis Sundheds- og Omsorgsudvalget godkender at arbejde videre med et botilbud i Dahliahuset for den foreslåede målgruppe, skal der – som det fremgår af nedenstående afsnit om økonomiske konsekvenser – udarbejdes et mere detaljeret beslutningsgrundlag med beskrivelse af økonomien. Herudover skal det afklares, om der er juridiske forhold, som kommunen skal være opmærksomme på. Det skyldes, at det foreslåede botilbud forudsætter nedlæggelse af to boliger, og da Dahliahuset er opført som støttet ældreboligbyggeri efter Lov om almene boliger, kan der – udover økonomiske konsekvenser - være juridiske forhold, som kommunen skal håndtere. Administrationen har ikke selv ekspertise inden for det boligjuridiske felt, og har derfor bestilt et juridisk notat hos boligselskabet KAB, der administrerer kommunens boliger, herunder også administrerer boligerne i Dahliahuset. Endvidere skal de planmæssige forhold afklares. Og endelig skal det afklares med Socialtilsyn Øst, om Tilsynet kan godkende et botilbud, der i en overgangsfase vil have beboere i to helt forskellige målgrupper. Administrationen går snarest i dialog med Tilsynet herom. Økonomiske konsekvenser Allerede indarbejdet rammebesparelse i budgettet Botilbudsanalysen indgår i budgettet med en skønnet og meget foreløbig rammebesparelse på 1,626 mio. kr. årligt fra 2026, vedtaget i Budget 2023-26. Rammebesparelsen vedrører den samlede, skønnede effekt af hele botilbudsanalysen og altså ikke kun Dahliahuset. Nuværende udgift for borgerne Som nævnt er de pågældende borger over 18 år visiteret til aflastning og aktivitets- og samværstilbud. Den nuværende udgift til disse foranstaltninger udgør cirka 4,9 mio. kr., svarende til lige under 1 mio. kr. i gennemsnit pr. borger. Fremtidig udgift i eksternt tilbud Hvad den fremtidige udgift i et eksternt tilbud vil være, er der ikke noget entydigt svar på. Flere forskellige tilbud kan komme på tale, og priserne kan variere meget. Administrationen vurderer, at en pris på årligt cirka 2,7 mio. kr. for et eksternt botilbud kombineret med et eksternt aktivitets- og samværstilbud er et realistisk niveau som en gennemsnitsbetragtning. Der er her taget udgangspunkt i eksterne tilbud, som administrationen kender, og har borgere i sammenlignelig målgruppe indskrevet i. Det skal dog understreges, at udgiften i den konkrete situation, hvor borgeren skal visiteres til et konkret eksternt tilbud, kan vise sig at være både lavere og højere. Udgift i Dahliahuset Hvis Sundheds- og Omsorgsudvalget godkender at arbejde videre med et botilbud for den foreslåede målgruppe, skal der udarbejdes et konkret økonomisk overslag. På nuværende tidspunkt kan administrationen meget foreløbigt oplyse følgende om økonomien: Der skal som nævnt inddrages to boliger til kommunalt serviceareal. Det betyder, at kommunen tilsvarende skal nedbringe gælden i det realkreditlån, der finansierede byggeriet af Dahliahuset, med 2/8. Ifølge Kommunekredit har de bagvedliggende obligationer en indfrielsesværdi på forventet ca. 4,6 mio. kr. Det vil derfor – som en engangsudgift - koste ca. 1,150 mio. kr. at nedbringe restgælden med 2/8. Rent budgetteknisk er det en såkaldt finansforskydning, der finansieres ved bevilling af kassetræk. Udgiften påvirker hverken kommunens serviceramme eller anlægsramme. Der bliver desuden en engangsudgift til indretning af de to boliger til serviceareal og aktivitets- og samværstilbud, herunder indkøb af inventar. Udgiften skønnes foreløbigt til cirka 450.000 - 500.000 kr. Den løbende driftsudgift skønnes meget foreløbigt at blive cirka 15 mio. kr. årligt, svarende til cirka 2,5 mio. kr. årligt pr. plads. Det er bl.a. det forhold, at den omkostningstunge post nattevagt skal fordeles på kun seks pladser, der medvirker til at drive prisen op. En pris på cirka 2,5 mio. kr. pr. plads er dog stadig cirka 0,2 mio. kr. lavere end et tilsvarende eksternt tilbud skønnes at ville koste. Med seks pladser svarer det til en estimeret driftsbesparelse på cirka 1,2 mio.kr. årligt. Dermed vil engangsudgiften på skønnet cirka 1,6 mio. kr. til indfrielse af lån og til indretning og inventar være tjent ind på lidt under 11⁄2 år. Selv om der er tale om meget foreløbige økonomiske skøn er det dog administrationens vurdering, at et botilbud i Dahliahuset er økonomisk bæredygtigt sammenlignet med tilsvarende eksterne botilbud. Herudover er der andre hensyn end de rent økonomiske: At det er muligt at lave et fagligt bæredygtigt tilbud lokalt i Greve Kommune for en smal målgruppe, som borgerne og deres pårørende kan være trygge ved, og som gør deres løbende indbyrdes kontakt nemmere, fordi afstanden mellem botilbud og pårørende er kort. Indtil borgerne visiteres til og flytter ind i Dahliahuset, vil der i en overgangsperiode være udgifter til tomgangsleje i tomme boliger. Det gælder, uanset hvilken målgruppe, der skal laves botilbud for. Den månedlige husleje i Dahliahuset er lidt over 6.000 kr. inkl. forbrug. Kommunikation Sagen skal til høring i Handicaprådet den 1. februar og i Seniorrådet den 2. februar. De to Råds udtalelser vil foreligge til udvalgsmøderne i Sundheds- og Omsorgsudvalget og Social- og Handicapudvalget. Sundheds- og Omsorgsudvalgets beslutning skal kommunikeres til beboere, pårørende og medarbejdere i Dahliahuset. Tidsplan Sagen forelægges igen, når økonomien er beregnet mere konkret, de planmæssige forhold undersøgt og de juridiske forhold er afklaret. Sagens forløb 05-02-2024 Sundheds- og Omsorgsudvalget Godkendt i det udvalget takker for høringssvar fra Greve Seniorråd og fra DH-Greve. Bemærkningerne til forslaget vil indgå i det videre arbejde. Afbud: Liselott Blixt", "source_path": "data/greve/raw_dagsordener/Social- og Handicapudvalget_2024-02-05T17:00:00+01:00_19e88bf5-95e1-49a0-af83-144b85e4e498.json"}
{"document_id": "19e88bf5-95e1-49a0-af83-144b85e4e498", "committee": "Social- og Handicapudvalget", "meeting_date": "2024-02-05T17:00:00+01:00", "section_type": "html_fragment", "section_title": "Målgruppe for botilbud i Grønlykkeparken 39, Opfølgning på botilbudsanalyse - Forslag", "case_number": "23-003614", "agenda_index": 5, "text": "Beslutning Taget til efterretning idet udvalget anbefaler, at der kommunikeres bredt om udviklingen i projektet. Afbud: Maria Witthøft Fremstilling Sagsprocedure Sundheds- og Omsorgsudvalget og Social- og Handicapudvalget. Resume Sagen beskriver forslag til målgruppe for et botilbud på det specialiserede voksenområde i de 12 nuværende plejeboliger i Grønlykkeparken 39 i Hundige. Den foreslåede målgruppe er borgere med autismespektrum forstyrrelser, og Sundheds- og Omsorgsudvalget skal beslutte, om der skal arbejdes videre med at etablere et botilbud i Grønlykkeparken for denne målgruppe. Sagen er en udløber af botilbudsanalysen i Budget 2023-26, hvor Byrådet besluttede, at der skal etableres flere lokale botilbud på voksenområdet. Der er tale om et område med stor betydning for kommunens økonomi. Indstilling Administrationen indstiller: at Sundheds- og Omsorgsudvalget godkender, at der arbejdes videre med at etablere et kommunalt botilbud med 12 pladser for borgere med autismespektrum forstyrrelser i Grønlykkeparken 39, og at sagen forelægges igen, når de økonomiske, planmæssige og juridiske forhold er afklaret, jævnfør sagsbeskrivelsen at Social- og Handicapudvalget tager orienteringen til efterretning Sagsbeskrivelse Botilbudsanalysen i Budget 2023-26 konkluderede, at der i forhold til både borgerunderlag og økonomi er basis for at arbejde videre med en konkret plan for etablering af flere lokale botilbud. I analysen blev der peget på tre konkrete mulige lokaliteter, og Byrådet besluttede, at der skal arbejdes videre med dem alle tre: Hundige Bygade, Grønlykkeparken og Dahliahuset på Hedebo i Greve landsby. Denne sag handler om at etablere botilbud i Grønlykkeparken. Om Grønlykkeparken 39 Boligerne i Grønlykkeparken 39 ligger integreret i det almene boligområde Grønlykkeparken i Hundige. Boligerne er opført som ældreboliger efter almenboligloven af Greve Boligselskab, der også ejer boligerne. Der er 12 et-rums lejligheder fordelt på to etager (stueetage og 1. sal) i to boenheder med seks boliger på hver etage – og stedet minder således om et opgangsbofællesskab. Der er elevator. På begge etager er der et stort fællesrum (køkken-alrum). Boligerne er på 59 m 2 brutto, hvoraf en stor andel går til fællesareal, så selve boligen er på 22,5 m 2 Der er store handicapvenlige badeværelser, mens køkkenfaciliteterne er begrænsede: Der er køkkenvask, men ikke kogeplade/komfur. Det bliver nødvendigt at etablere bedre køkkenfaciliteter i lejlighederne, da der skal være mulighed for at tilberede mad i den enkelte bolig. Boligerne på begge etager ligger ud til fællesrummet med gode køkkenfaciliteter. I stueetagen er der udgang til fælles udendørs terrasse. Der er ikke kommunalt serviceareal til boligerne, men der er dog indrettet et mindre kontor på 1. sal. Boligerne bruges aktuelt som plejeboliger på ældreområdet, men Byrådet besluttede den 19. juni 2023 (pkt. 33) et omgående stop for nye visitationer af plejekrævende ældre til ledige boliger i Grønlykkeparken 39 (og i Dahliahuset) med henblik på at ændre stedet til et botilbud på det specialiserede voksenområde. Byrådet besluttede samtidig, at borgere i den nye målgruppe, der besluttes, skal visiteres og flytte ind hurtigst muligt i ledige boliger, sådan at der i en overgangsperiode vil bo plejekrævende ældre og borgere i den nye målgruppe under samme tag. Både beboerne, deres pårørende og personalet de to steder blev orienteret om Byrådets beslutning kort tid efter byrådsmødet i juni. Pr. 1. januar 2024 er der tre ledige boliger i Grønlykkeparken 39. Om målgruppen for et botilbud i Grønlykkeparken 39 Administrationen har gennemgået relevante borgersager for at finde borgere med sammenlignelige behov, funktionsnedsættelser og diagnoser, med henblik på at kunne pege på potentielle målgrupper for botilbud i henholdsvis Dahliahuset og Grønlykkeparken 39. På baggrund af denne gennemgang peger administrationen på borgere med autismespektrums forstyrrelser og lignende, som målgruppe for et botilbud i Grønlykkeparken 39. I forbindelse med gennemgangen af borgersager har administrationen konstateret, at der p.t. er otte borgere med autismespektrumsforstyrrelser placeret i eksternt midlertidigt botilbud med døgndækning efter servicelovens §107, som inden for et relativt kort tidsperspektiv vurderes at kunne indgå i et mindre indgribende tilbud, og som derfor inden for samme relativt korte tidsperspektiv sandsynligvis vil være overkompenseret i nuværende botilbud. Borgerne har et lavt til middel støttebehov, og de fleste af dem har ikke behov for tilstedeværende nattevagt, hvis der blot er mulighed for tilkald af nattevagt ved behov. Borgerne er i alderen 18-27 år. Herudover er der aktuelt yderligere tre borgere, der bor hjemme eller i egen bolig med støtte, der kan være potentielle kandidater til et sådant botilbud i Grønlykkeparken. Borgernes diagnoser og funktionsnedsættelser er ikke ens, men der er bl.a. tale om forskellige former for infantil autisme, Aspergers, ADHD, social angst, lettere mental retardering. Forsørgelsesgrundlaget er uddannelseshjælp, kontanthjælp eller førtidspension. Nogle af de otte borgere i eksterne midlertidige botilbud har tidligere tilkendegivet, at de gerne vil flytte tilbage og bosætte sig i Greve Kommune, mens andre sandsynligvis ikke er interesseret i at flytte. Det er dog kommunen, der ud fra en faglig vurdering træffer afgørelse om, hvorvidt et tilbud er egnet og matcher borgerens aktuelle behov og funktionsniveau. Når administrationen peger på borgere med autismespektrum forstyrrelser som målgruppe for et lokalt botilbud i Grønlykkeparken 39, skyldes det især disse årsager: Det er en relativ bred målgruppe, og en af de målgrupper, der fylder på det specialiserede voksenområde, især blandt de unge. Der er derfor også en løbende tilgang til voksenområdet af borgere i målgruppen, der skal findes botilbud til Der kan peges på konkrete borgere, det vil være muligt at hjemtage fra eksterne midlertidige botilbud, hvor borgeren er overkompenseret, eller sandsynligvis bliver det inden for en kortere tidshorisont Der er gode muligheder for fælles samvær i fællesarealerne både indendørs og udendørs Beliggenheden er central med let adgang til indkøb og offentlig transport Fysisk nærhed til Bostedet Vangeleddet med sammenlignelig beboergruppe giver mulighed for potentiel samdrift, fx i forhold til nattevagt Der er dog også ulemper – især disse: Der er tale om en målgruppe, hvor det i nogle tilfælde er muligt at skabe progression i borgerens funktionsniveau, jævnfør også ovenfor om borgere, der er overkompenseret i nuværende tilbud. Da Grønlykkeparken 39 er almene boliger med individuelle lejekontrakter, er borgerne imidlertid beskyttet mod opsigelse af lejeloven, og kommunen kan ikke visitere dem ud igen, selv om de ikke længere har behov for og kan profitere af tilbuddet. Der er tale om en generel problemstilling i forhold til botilbud med boliger opført efter almenboligloven. Huslejeniveauet på cirka 5.500 kr. om måneden kan være en økonomisk udfordring for borgere med uddannelseshjælp eller kontanthjælp som forsørgelsesgrundlag. Og en modernisering af lejlighedernes køkkenfaciliteter vil desuden medføre en huslejestigning. Overgangsfasen med borgere i den nuværende målgruppe bestående af plejekrævende ældre og den her foreslåede nye målgruppe under samme tag, kan blive en udfordrende tid for både beboere, pårørende og personale. Om sagens videre forløb Hvis Sundheds- og Omsorgsudvalget godkender at arbejde videre med et botilbud i Grønlykkeparken 39 for den foreslåede målgruppe, skal der – som det fremgår af nedenstående afsnit om økonomiske konsekvenser – udarbejdes et mere detaljeret beslutningsgrundlag med beskrivelse af økonomien. Herudover skal det afklares med Greve Boligselskab, hvordan modernisering af køkkenerne kan ske. Endvidere skal de planmæssige forhold afklares. Og endelig skal det afklares med Socialtilsyn Øst, om Grønlykkeparken 39 bliver et tilsynspligtigt tilbud, og om Tilsynet i givet fald kan godkende, at stedet i en overgangsfase vil have beboere i to helt forskellige målgrupper. Administrationen går snarest i dialog med Tilsynet herom. Økonomiske konsekvenser Allerede indarbejdet rammebesparelse i budgettet Botilbudsanalysen indgår i budgettet med en skønnet og meget foreløbig rammebesparelse på 1,626 mio. kr. årligt fra 2026, vedtaget i Budget 2023-26. Rammebesparelsen vedrører den samlede, skønnede effekt af hele botilbudsanalysen og altså ikke kun Grønlykkeparken 39. Nuværende udgift for borgerne Som nævnt er otte af de potentielle borgere til Grønlykkeparken for nuværende placeret i eksternt midlertidigt botilbud efter servicelovens §107. De pågældende botilbud koster mellem 0,7 – 1,7 mio. kr. årligt. Den gennemsnitlige årlige udgift er 1,1 mio. kr. Fremtidig udgift for kommende borgere i eksternt tilbud De eksterne botilbud, som nye borgere i målgruppen typisk vil blive visiteret til, ligger prismæssigt på ca. 1,0 – 1,2 mio. kr. årligt. Altså stort set samme pris som gennemsnitsprisen for dem, der aktuelt er i botilbud, jævnfør ovenfor. Det skal dog understreges, at udgiften i den konkrete situation, hvor borgeren skal visiteres til et konkret eksternt tilbud, kan vise sig at være både lavere og højere. Udgift i Grønlykkeparken 39 Hvis Sundheds- og Omsorgsudvalget godkender at arbejde videre med et botilbud for den foreslåede målgruppe, skal der udarbejdes et konkret økonomisk overslag. På nuværende tidspunkt kan administrationen meget foreløbigt oplyse følgende om økonomien: Den løbende driftsudgift skønnes at blive cirka 10,1 mio. kr. årligt, svarende til cirka 0,850 mio. kr. pr. plads. Det er cirka 0,250 mio. kr. mindre pr. plads end både den nuværende gennemsnitspris for de otte borgere i eksternt midlertidigt botilbud og den skønnede pris for kommende borgere i målgruppen. Det skal understreges, at det ikke er sandsynligt, at alle otte omtalte borgere kan hjemtages til et botilbud i Grønlykkeparken. Det er til gengæld sandsynligt, at en plads i Grønlykkeparken for den foreslåede målgruppe koster mindre end en plads i et eksternt botilbud – også hvad angår kommende borgere i målgruppen, som på et tidspunkt skal visiteres til et botilbud. Om den årlige besparelse i praksis bliver så stor som 0,250 mio. kr. pr. plads – svarende til 3 mio. kr. for 12 pladser - er ikke sikkert. Men administrationen vurderer på nuværende tidspunkt, at i hvert fald den budgetterede rammebesparelse fra 2026 på årligt 1,626 mio. kr. kan udmøntes mere end fuldt ud via et botilbud i Grønlykkeparken 39, og at der også vil være en besparelse tidligere end 2026. Indtil borgerne visiteres til og flytter ind i Grønlykkeparken 39, vil der i en overgangsperiode være udgifter til tomgangsleje i tomme boliger. Det gælder, uanset hvilken målgruppe, der skal laves botilbud for. Den månedlige husleje er lidt over 5.500 kr. inkl. forbrug. Kommunikation Sagen skal til høring i Handicaprådet den 1. februar og i Seniorrådet den 2. februar. De to Råds udtalelser vil foreligge til udvalgsmøderne i Sundheds- og Omsorgsudvalget og Social- og Handicapudvalget. Sundheds- og Omsorgsudvalgets beslutning skal kommunikeres til beboere, pårørende og medarbejdere i Grønlykkeparken 39. Tidsplan Sagen forelægges igen, når økonomien er beregnet mere konkret, de planmæssige forhold undersøgt og de juridiske forhold vedrørende godkendelse og tilsynspligt er afklaret med Socialtilsyn Øst. Sagens forløb 05-02-2024 Sundheds- og Omsorgsudvalget Godkendt i det udvalget takker for høringssvar fra Greve Seniorråd og fra DH-Greve. Bemærkningerne til forslaget vil indgå i det videre arbejde. Afbud: Liselott Blixt", "source_path": "data/greve/raw_dagsordener/Social- og Handicapudvalget_2024-02-05T17:00:00+01:00_19e88bf5-95e1-49a0-af83-144b85e4e498.json"}
{"document_id": "19e88bf5-95e1-49a0-af83-144b85e4e498", "committee": "Social- og Handicapudvalget", "meeting_date": "2024-02-05T17:00:00+01:00", "section_type": "html_fragment", "section_title": "Orientering fra formanden / gensidig orientering", "case_number": "21-014473", "agenda_index": 6, "text": "Beslutning Taget til efterretning. Afbud: Maria Witthøft Fremstilling Sagsprocedure Social- og Handicapudvalget Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle emner tages til efterretning.", "source_path": "data/greve/raw_dagsordener/Social- og Handicapudvalget_2024-02-05T17:00:00+01:00_19e88bf5-95e1-49a0-af83-144b85e4e498.json"}
{"document_id": "19e88bf5-95e1-49a0-af83-144b85e4e498", "committee": "Social- og Handicapudvalget", "meeting_date": "2024-02-05T17:00:00+01:00", "section_type": "html_fragment", "section_title": "Huskeliste og orientering fra administrationen", "case_number": "21-013715", "agenda_index": 7, "text": "Beslutning Taget til efterretning. Afbud: Maria Witthøft Fremstilling Sagsprocedure Social- og Handicapudvalget. Resume I sagen gives et kort overblik over administrationens orienteringspunkter, og his der er emner på udvalgets huskeliste, vil de blive vedlagt som bilag. Indstilling Administrationen indstiller, at orienteringen tages til efterretning. Sagsbeskrivelse Administrationen har følgende til orientering:", "source_path": "data/greve/raw_dagsordener/Social- og Handicapudvalget_2024-02-05T17:00:00+01:00_19e88bf5-95e1-49a0-af83-144b85e4e498.json"}
{"document_id": "19e88bf5-95e1-49a0-af83-144b85e4e498", "committee": "Social- og Handicapudvalget", "meeting_date": "2024-02-05T17:00:00+01:00", "section_type": "html_fragment", "section_title": "Social- og Handicapudvalgets mødekalender 2024", "case_number": "21-014474", "agenda_index": 8, "text": "Beslutning Taget til efterretning. Afbud: Maria Witthøft Fremstilling Sagsprocedure Social- og Handicapudvalget. Resume I sagen gives et overblik over Social- og Handicapudvalgets møder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Mødekalenderen er vedhæftet som bilag.", "source_path": "data/greve/raw_dagsordener/Social- og Handicapudvalget_2024-02-05T17:00:00+01:00_19e88bf5-95e1-49a0-af83-144b85e4e498.json"}
{"document_id": "19e88bf5-95e1-49a0-af83-144b85e4e498", "committee": "Social- og Handicapudvalget", "meeting_date": "2024-02-05T17:00:00+01:00", "section_type": "html_fragment", "section_title": "Underskriftsark", "case_number": "21-014478", "agenda_index": 9, "text": "Beslutning Afbud: Maria Witthøft Fremstilling Sagsprocedure Social- og Handicapudvalget. Resume Elektronisk underskriftsark.", "source_path": "data/greve/raw_dagsordener/Social- og Handicapudvalget_2024-02-05T17:00:00+01:00_19e88bf5-95e1-49a0-af83-144b85e4e498.json"}
