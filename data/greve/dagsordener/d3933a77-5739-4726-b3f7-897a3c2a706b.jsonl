{"document_id": "d3933a77-5739-4726-b3f7-897a3c2a706b", "committee": "Kultur- og Fritidsudvalget", "meeting_date": "2023-04-26T17:00:00+02:00", "section_type": "html_fragment", "section_title": "Godkendelse af dagsorden", "case_number": "21-014482", "agenda_index": 0, "text": "Beslutning Godkendt Fremstilling Sagsprocedure Kultur- og Fritidsudvalget. Resume Godkendelse af dagsorden for mødet den 26. april 2023. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Kultur- og Fritidsudvalget_2023-04-26T17:00:00+02:00_d3933a77-5739-4726-b3f7-897a3c2a706b.json"}
{"document_id": "d3933a77-5739-4726-b3f7-897a3c2a706b", "committee": "Kultur- og Fritidsudvalget", "meeting_date": "2023-04-26T17:00:00+02:00", "section_type": "html_fragment", "section_title": "Besøg ved foreningen: Rideklubben Strøgården", "case_number": "22-015354", "agenda_index": 1, "text": "Beslutning Taget til efterretning. Fremstilling Sagsprocedure Kultur- og Fritidsudvalget Resume Kultur- og Fritidsudvalget besøger foreningen Rideklubben Strøgården. Besøget er planlagt efter udvalgets ønsker om at besøge eller at få besøg af kommunens foreninger i forbindelse med hvert udvalgsmøde i 2023. Formålet er at udvalget får indsigt i, hvad aktørerne i forskellige foreninger begejstres af, har af udfordringer og de har succes med. Indstilling Administrationen indstiller, at udvalget tager program for besøg ved Rideklubben Strøgården til efterretning. Sagsbeskrivelse Mødets indhold Rideklubben Strøgården vil ved besøget give en rundvisning i deres rideklub. Under rundvisningen vil de fortælle om, hvad de som forening er lykkedes med og hvad de som forening har af udfordringer. Foreningen har fået at vide, at formålet med mødet er at Kultur- og Fritidsudvalget får bedre kendskab til netop deres forening. at Kultur- og Fritidsudvalget får perspektiver på, hvad I som forening har af udfordringer, da udvalget gerne vil gøre det nemmere at være frivillig i foreningerne. at høre om deres succeser og hvor de lykkedes, så udvalget bliver klogere på, hvad der allerede fungerer godt og kan dele den viden/erfaring med andre. Praktik Tid: Kl. 17.00 - 17.30. Efter besøget fortsætter udvalgsmødet på Greve Rådhus. Derfor indregnes ca. 15 minutters transport, før mødet fortsætter kl. 17.45. Sted: Strøhusvej 20, 2670 Greve Tilstede ved besøget fra Rideklubben Strøgården: Annette Søderberg, formand, og Kristel Dreyer som underviser eleverne. Der er desuden træning i lokalerne for ungdom begynder/letøvede. Praktisk fodtøj anbefales. Om Rideklubben Strøgården og deres tilskud fra Greve kommune. Antal medlemmer (2022-tal): 113 medlemmer under 25 år og 23 medlemmer over 25 år. Der er en lille tilbagegang i medlemmer i forhold til tidligere år. Medlemstilskud (2022): 28.976,88 kr. Lokaler: Foreningen er i egne lokaler, og modtog i 2022 et lokaletilskud på 160.846 kr. fra Greve kommune. Sommerferieaktiviteter: Foreningen afholdt i 2022 sommerferieaktiviteten \"En dag på Strøgårdens Rideskole\" Forening modtog ingen underskudsgaranti til gennemførelsen af aktiviteten. Idrætspuljen: Foreningen modtog i 2023 en udbetaling på 6.000 kr. til et nyt voltigeringsunderlag. Rideklubber i Greve Kommune: Der er to folkeoplysende rideklubber i Greve Kommune - Adamslyst Rideklub og Rideklubben Strøgården. Derudover er der initiativer indenfor ridesporten af mere kommerciel karakter som ikke modtager tilskud.", "source_path": "data/greve/raw_dagsordener/Kultur- og Fritidsudvalget_2023-04-26T17:00:00+02:00_d3933a77-5739-4726-b3f7-897a3c2a706b.json"}
{"document_id": "d3933a77-5739-4726-b3f7-897a3c2a706b", "committee": "Kultur- og Fritidsudvalget", "meeting_date": "2023-04-26T17:00:00+02:00", "section_type": "html_fragment", "section_title": "Budgetanalyse 9 - Fremlæggelse af katalog over kan- og skal-opgaver", "case_number": "23-004448", "agenda_index": 2, "text": "Beslutning Taget til efterretning Udvalget ønsker ikke yderligere områder beskrevet, fordi der allerede sidste år blev lavet grundige analyser af kultur- og fritidsområdet og der er endnu en analyse på vej om biblioteket, selvforvaltende enheder og kommunikationsområdet. Fremstilling Sagsprocedure Kultur- og Fritidsudvalget Resume Administrationen har udarbejdet første version af et katalog over kan- og skal-opgaver på udvalgets område. Kan-skal-kataloget indgår i budgetmaterialet til Budget 2024-27 som budgetanalyse nr. 9, og giver udvalget et overordnet indblik i de lovgivningsmæssige rammer for løsningen af de konkrete opgaver og dermed overblik over, hvor der er et reelt politisk handlerum. Kataloget er tænkt som udgangspunktet for en politisk bestilling af yderligere beskrivelser af specifikke områder til brug i den igangværende budgetproces. Indstilling Administrationen indstiller, at udvalget tager kataloget over kan- og skal-opgaver til efterretning. at udvalget drøfter, hvilke områder der eventuelt ønskes yderligere beskrevet frem mod budgettemamødet den 19. juni 2023. Sagsbeskrivelse Byrådet besluttede på møde den 30. januar 2023, at der som en del af budgetprocessen 2024-27 udarbejdes en budgetanalyse med beskrivelse af kommunale kan- og skal-opgaver, herunder regler for fastsættelse af tilskud og nuancer i forhold til skal-opgaver. Kommissoriet for budgetanalysen er godkendt den 6. marts 2023 og i tråd med dette, har administrationen foreløbigt for hvert fagudvalg udarbejdet et overordnet katalog over de enkelte budgetposter inddelt i tre overordnede kategorier, jf. beskrivelse nedenfor. Kataloget er udarbejdet med henblik på at give overblik, og nogle budgetposter vil derfor omfatte flere forskellige opgaver. Det enkelte fagudvalg har mulighed for at pege på områder, som ønskes yderligere beskrevet med henblik på at identificere politiske handlemuligheder ind i budgetprocessen. Administrationen indstiller, at kataloget tages til efterretning, og at udvalget drøfter, hvilke områder der ønskes yderligere beskrevet. Administrationen vil udarbejde disse beskrivelser med henblik på præsentation til budgettemamødet den 19. juni 2023. Hvis udvalget ønsker uddybende beskrivelser af mange forskellige områder, vil der være behov for at prioritere disse ønsker af hensyn til ressourcetrækket i administrationen. Kategorisering 1. Lovbestemt - Objektive kriterier, ekstern vurdering eller afledt effekt Kategorien indeholder budgetposter, hvor Byrådet reelt ikke har nogen eller alene marginal indflydelse på udgiftsniveauet. Det er f.eks. udgifter til boligsikring, hvor borgerne har et retskrav, hvis de opfylder nogle objektive kriterier. På andre områder beror udgiften på en konkret vurdering fra en ekstern part eksempelvis en privatpraktiserende læge eller det regionale sundhedsvæsen. Endelig kan udgifter og indtægter være en afledt konsekvens af noget andet som f.eks. refusionsindtægter. 2. Lovbestemt - Konkret intern vurdering af behov eller fastlæggelse af serviceniveau Kategorien indeholder lovbestemte ydelser, hvor Byrådet inden for lovgivningens rammer har en reel mulighed for at påvirke udgiftsniveauet. Det drejer sig bl.a. om områder, hvor der foretages en konkret individuel vurdering af den enkelte borgers behov som f.eks. i hjemmeplejen eller på det specialiserede socialområde, men hvor denne vurdering sker med udgangspunkt i nogle politisk fastsatte kvalitetsstandarder. Det kan også dreje sig om områder, hvor serviceniveauet fastsættes mere generelt som f.eks. normeringen og andelen af uddannede pædagoger i dagtilbud og forældrebetalings-andelen af de samlede udgifter. Endelig vil en stor del af kommunens administrative funktioner ligge i denne kategori, idet der er lovkrav om at kommunen f.eks. skal udarbejde et budget, behandle en borgerhenvendelse, sikre korrekt udbetaling af løn til sine medarbejdere mv. 3. Ikke lovbestemt - Fri intern fastlæggelse af serviceniveau Kategorien indeholder ikke lovbestemte ydelser, hvor Byrådet derfor har vide muligheder for selv af fastsætte service- og udgiftsniveau. Dette omfatter bl.a. udgifter til drift af svømmehal, kantinedrift på skoler og rådhuset, strandrensning mv. Lovgrundlag Lov om kommunernes styrelse. Økonomiske konsekvenser Sagen har ingen økonomiske konsekvenser.", "source_path": "data/greve/raw_dagsordener/Kultur- og Fritidsudvalget_2023-04-26T17:00:00+02:00_d3933a77-5739-4726-b3f7-897a3c2a706b.json"}
{"document_id": "d3933a77-5739-4726-b3f7-897a3c2a706b", "committee": "Kultur- og Fritidsudvalget", "meeting_date": "2023-04-26T17:00:00+02:00", "section_type": "html_fragment", "section_title": "Kultur-, Idræts- og Fritidspolitik 2023-2026, endelig godkendelse", "case_number": "22-011361", "agenda_index": 3, "text": "Beslutning Anbefales med følgende ønsker til justeringer og tilføjelser: Del-overskriften ”på tværs af de ønskede effekter er formidling og kommunikation” skal være en selvstændig overskrift. Nedenstående indsættes på side x efter billedet med basketspilleren: Talent og elite i idrætten Vi begejstres, når Grevehold og individuelle idrætsudøvere vinder medaljer eller på anden vis skaber opmærksomhed nationalt og internationalt. Derfor bruger vi også vores idrætsfaciliteter til idrætsevents, fordi det kan profilere vores kommune gennem sportens verden. Idrætsevents dækker over mange typer af arrangementer: fra arrangementer med stort publikumspotentiale til de mindre mesterskaber og små turneringer. I Greve Kommune er udviklingen af talentmiljøer i klubberne vigtigt, for at de talentfulde udøvere kan dygtiggøre sig til højst mulige nationale og sågar internationale niveau. Vi tager udgangspunkt i idrætsglade børn og unges behov og forudsætninger - og som tager samme børn og unges trivsel alvorligt, så vi understøtter deres udvikling frem mod at blive eliteidrætsudøver på seniorniveau. Vores hensigt er også at understøtte miljøerne omkring eliteudøverne, så de fastholder deres forankring og tilknytning til den lokale idrætsklub også på eliteniveau. Vores prioritering af talent- og eliteområdet sker gennem særlige puljer til at understøtte foreninger, der har et målrettet arbejde med at udvikle talent- og eliteidrætsmiljøer og de konkrete hold, der er omkring idrætsudøverne. Fremstilling Sagsprocedure Kultur- og Fritidsudvalget, Økonomiudvalget og Byrådet. Resume Sagen handler om endelig godkendelse af Kultur-, Idræts- og Fritidspolitik 2023-2026 samt de indkomne høringssvar til politikken. Den nye politik afløser den tidligere politik og indeholder tre pejlemærker, som understøtter Greve Kommunes vision: Naturligvis Greve - gennem helhedssyn og fællesskaber. Politikken lægges op til endelig godkendelse i byrådet sammen med de øvrige borgerrettede politikker den 15. maj. 2023 og vil efter en vedtagelse sætte retning for de næste fire års kultur-, idræts- og fritidspolitik. Indstilling Administrationen indstiller, at udvalget godkender Kultur-, Idræts- og Fritidspolitik 2023-2026 med de indarbejdede ændringsforslag. Sagsbeskrivelse Sagen indeholder tredje udkast til Kultur-, Idræts- og Fritidspolitik 2023-2026 til godkendelse (se bilag 1). Fagudvalget godkendte andet udkast til politikken med henblik på høring ved udvalgets møde den 8. februar 2023. Høringsproces Politikken blev sendt til høring i: Idrætsråd, Fritidsråd, Bestyrelsen for Portalen, Bestyrelsen for Greve Museum, Bestyrelsen for Greve Kultur-Base, Greve Borgerhus brugerråd, Tune Borgerhus bestyrelse, Karlslunde borgerhus bestyrelse, Greve Svømmehal brugerråd, Greve Idrætscenter brugerråd, FrivilligCenter Greves bestyrelse, Greve Seniorråd og lokal- og områdeMED for medarbejderrepræsentanter. De fem indkomne høringssvar kan læses i deres fulde længde i bilag 3. Der er i høringssvarene et stort fokus på, hvordan de ønskede effekter bliver indfriet og sammenhængen mellem de gode intentioner og de ressourcer, der skal til for at indfri de ønskede effekter. Desuden er der fokus på de sociale foreningers plads i politikken. Dette er både et tema i høringssvarene, men var også et emne der blev fremhævet på de afholdte workshops om politikken. Kommunikation og formidling var også et så gennemgående emne på de afholdte workshops, at det er tilføjet politikken. Forslag til ændringer i tredje udkast af Kultur-, Idræt- og Fritidspolitik 2023-2026 På baggrund af høringssvar og afholdte workshops har administrationen følgende ændringsforslag i det endelige udkast til Kultur-, Idræts- og Fritidspolitik 2023-2026. Nedenstående er ændringerne nævnt i overskrifter. Ændringerne er markeret med gult i Kultur-, Idræts- og Fritidspolitik 2023-2026 i bilag 1. Et varieret og engagerende kulturliv: Greve Bibliotek, Greve Museum, Greve Kultur-Base og Portalen samt aftenskoler og kulturelle foreninger nævnes. Der er flyttet og redigere i afsnittet om Åben skole, så det passer bedre ind i afsnittet. Der er indsat en sætning om kulturtilbud forankret i det lokale og med nationalt perspektiv De Frivillige former lokalsamfundet: De sociale foreninger tilføjes Afsnitsoverskrift ændres fra \"Rekruttering af frivillige\" til \"Værdifulde ildsjæle\" for at anerkende værdien af det frivillige arbejde Voksne tilføjes under afsnittet \"Frivillige skaber fællesskaber\", så det breder den frivillige målgruppe ud. Idræts- og FritidsSekretariatet og Frivilligcenter Greve nævnes ved navn. Der tilføjes: Et afsnit om kommunikation og formidling på tværs af de ønskede effekter. Rammerne for folkeoplysning: Det sidste afsnit fjernes, da det vurderes, at det ikke bidrager til rammerne for folkeoplysning. Der tilføjes: Rammerne for sociale foreninger, da der er behov for at definere rammerne for disse, da de ikke rummes af rammerne for folkeoplysning. Samlet set er ændringerne med til at skærpe politikkens ambition om fællesskaber, der bidrager til at styrke den mentale og fysiske sundhed og trivsel. Fra Greve Kommunes vision til politik Greve byråd vedtog i foråret 2022 visionen Naturligvis Greve gennem helhedssyn og fællesskaber, som afsæt for det politiske arbejde. Visionen markerer, at byråd, borgere og erhvervsliv samarbejder om at skabe rammer for det meningsfulde, aktive og indholdsrige liv i Greve kommune. Visionens temaer, aktivt foreningsliv, bæredygtig kommune, hverdag med indhold, velfærd i fællesskab og aktiv borgerinddragelse beskriver byrådets ønsker til, hvordan det skal være at bo, leve, gå i skole, arbejde og deltage i fritids-, idræts- og kulturlivet i Greve kommune. Kultur-, Idræts- og Fritidspolitikken tager afsæt i visionen og sætter rammen og retningen for arbejdet og indsatserne på Kultur-, Idræts- og Fritidsområdet i Greve. Fra politik til indsatser Kultur-, Idræts- og Fritids politik 2023-2026 er overordnet med politiske ambitioner og retning, mens politikken ikke beskriver konkrete indsatser. Der har været afholdt tre workshops med deltagelse af borgere og Kultur- og Fritidsudvalget, om pejlemærkerne i Kultur-, Idræts- og Fritidspolitik 2023-2026. Forslag fra disse workshops samt handleplaner fra den sidste politik periode indgår i arbejdet med handleplaner for Kultur-, Idræts- og Fritidspolitik 2023-2026 Administrationen vil overfor Kultur- og Fritidsudvalget løbende præsentere handleplaner for, hvordan Greve Kommune i samspil med relevante aktører vil arbejde med at udmønte politikken og opnå de ønskede effekter for borgerne. Handleplanerne præsenteres i takt med, at organisationen arbejder med indsatser, tiltag og processer på området og kobler indsatserne til de ønskede effekter og den retning og ramme som politikken angiver. På denne måde opnås et mere kvalificeret arbejde, hvor vi på tværs arbejder sammen. Handleplanerne kan indeholde justeringer af det, vi gør i dag, indsatser og konkrete tiltag som kan medføre omprioriteringer på området. Der er i den politiske opfølgning fokus på indsatser, som er koblet til de ønskede effekter af politikken. Det kan for eksempel være indsatser, der kobler sig til den ønskede effekt: Flere frivillige oplever, at det er nemt at være frivillig i Greve Kommune. Lovgrundlag Folkeoplysningsloven, lov om biblioteksvirksomhed, museumsloven. Økonomiske konsekvenser Sagen har ingen økonomiske konsekvenser. Kommunikation Administrationen vil overfor Kultur- og Fritidsudvalget løbende præsentere handleplaner for, hvordan Greve Kommune i samspil med relevante aktører vil arbejde med at udmønte politikken og opnå de ønskede effekter for borgerne. Tidsplan De otte borgerrettede politikker bliver lagt op til endelig godkendelse i byrådet den 15. maj 2023.", "source_path": "data/greve/raw_dagsordener/Kultur- og Fritidsudvalget_2023-04-26T17:00:00+02:00_d3933a77-5739-4726-b3f7-897a3c2a706b.json"}
{"document_id": "d3933a77-5739-4726-b3f7-897a3c2a706b", "committee": "Kultur- og Fritidsudvalget", "meeting_date": "2023-04-26T17:00:00+02:00", "section_type": "html_fragment", "section_title": "Ny struktur for Idræts- og Fritidspuljen", "case_number": "23-003840", "agenda_index": 4, "text": "Beslutning Godkendt Fremstilling Sagsprocedure Kultur- og Fritidsudvalget Resume Idrætsrådet og Fritidsrådet har foreslået en ny struktur for uddeling af Idræts- og Fritidspuljerne. Den nye struktur skal sikre, at Idrætsrådet og Fritidsrådet er klædt bedre på til at vurdere ansøgningerne, og at tilbageløbsmidler fra puljerne kan genfordeles til nye puljeansøgninger. Indstilling Administrationen indstiller, at Kultur- og Fritidsudvalget godkender Idrætsrådets og Fritidsrådets forslag til ny struktur for Idræts- og Fritidspuljen. Sagsbeskrivelse Idrætsrådet og Fritidsrådet har hidtil kommet med deres anbefalinger til at fordele midlerne i Idræts- og Fritidspuljerne. Denne anbefaling har dannet grundlag for administrationens indstilling til Kultur- og Fritidsudvalget. Rådene har udarbejdet deres anbefalinger med udgangspunkt i retningslinjerne for fordelingen af puljerne. Rådene bliver betjent af Idræts- og Fritidssekretariatet, som udarbejder grundlagsmateriale og har deltaget ved vurderingsmøderne for at vejlede rådene. Baggrunden for, at Idrætsrådet og Fritidsrådet ønsker en ny struktur, er forløbet for uddelingen af puljerne for 2023, hvor administrationen havde en faglig vurdering af puljefordelingen ud fra kriterierne, som var anderledes end puljeudvalget på idrætsområdet. Ny proces Idræts- og Fritidssekretariatet håndterer også fremadrettet den administrative proces med opslag af puljerne, samt rådgivning og vejledning af foreninger i deres ansøgninger. Desuden laver Idræts- og Fritidssekretariatet fortsat et overblik over indkomne ansøgninger med deres betragtninger på ansøgningerne. Dette fungerer som et grundlagsmateriale. Idrætsrådet og Fritidsrådet ønsker fremadrettet, at administrationen laver en faglig vurdering af indkomne ansøgninger til Idræts- og Fritidspuljerne ud fra grundlagsmaterialet. Dette skal kvalificere rådene bedre til at forholde sig til, hvilke ansøgninger der skal have tilsagn eller afslag. Fritidsrådet ønsker fortsat at have et egentligt puljeudvalg, som giver deres anbefaling til tilsagn og afslag på ansøgninger under Fritidsrådets foreninger. Idrætsrådet ønsker, at det fremadrettet er formandsskabet, der fungerer som puljeudvalg. Fritidsrådet ønsker, at de fortsat selv skal komme med anbefalinger, som administrationen bruger som grundlag for deres indstilling til bevillinger til Kultur- og Fritidsudvalget. Idrætsrådet ønsker, at det fremadrettet er administrationen, der udarbejder anbefalinger som indstilles til Kultur- og Fritidsudvalget, hvor Idrætspuljeudvalget og -rådet er høringspart. Samtidig ønsker rådene, at processen for ansøgninger til puljerne fremrykkes til tidligere på året. Hensigten med det er, at tilbageløbsmidler fra puljerne kan genfordeles til nye puljeansøgninger inden for samme budgetår. Administrationens vurdering af oplæg til ny struktur Idræts- og Fritidssekretariatet har hidtil rådgivet og vejledt foreninger i ansøgningsprocessen, samtidig med at de laver en første screening af de indkomne ansøgningerne. Den nye struktur betyder, at administrationen får en større driftsopgave i at lave en saglig vurdering af samtlige ansøgninger forud for behandlingerne i puljeudvalgene. Dog vil Idræts- og Fritidssekretariatet fortsat lave et overblik og den første screening, hvormed opgaven ikke anses for uoverkommelig. Det vil gøre processen mere bureaukratisk, idet både Idræts- og Fritidssekretariatet og administrationen skal arbejde med ansøgningerne i samme procesforløb. Det vil sige, at den vurdering af ansøgninger, som Idræts- og Fritidssekretariatet tidligere har forestået, vil administrationen fremadrettet skulle uddybe med administrationens vurderinger. Den nye proces indeholder også en forskel på de to råd, da deres puljeudvalg vil have to forskellige roller. Det betyder, at der kommer en uens betjening af de to råd, hvilket kan gøre processen mere kompliceret. Administrationens vurdering er dog, at det godt kan håndteres. Overblik over tidsforløb (hidtidig og fremtidig model) Nuværende struktur Forslag til ny struktur Tidspunkt Handling Tidspunkt Handling 15. september Ansøgningskemaet til puljerne åbner. IFS rådgiver og vejleder foreningerne. 15. april Ansøgningskemaet til puljerne åbner. IFS rådgiver og vejleder foreningerne. 31. oktober Foreningernes ansøgningsfrist til puljerne. Frist for opfølgning på bevillinger fra forrige år. 15. august Foreningernes ansøgningsfrist til puljerne. Frist for opfølgning på bevillinger fra forrige år. Primo november Idræts- og Fritidssekretariatet gennemgår ansøgningerne og udarbejder materiale med deres kommentarer til ansøgningerne, som administrationen og de to råd får udleveret. Ultimo august Idræts- og Fritidssekretariatet gennemgår ansøgningerne og udarbejder materiale med deres kommentarer til ansøgningerne, som administrationen og de to råd får udleveret. Ultimo august/primo september Administrationen udarbejder materiale med saglige vurderinger af ansøgningerne som sendes til Idrætsrådet og Fritidsrådet. November/ december Puljeudvalgene vurderer ansøgningerne, og sender deres anbefaling til Kultur- og Fritidsforvaltningen. September Administrationen afholder møde med Idrætsrådets formandskab, som kommer med deres bemærkninger. Fritidsrådets puljeudvalg afholder et selvstændigt møde og fremsender deres anbefalinger til administrationen. Januar Kultur- og Fritidsudvalget træffer den afgørende beslutning om tildeling af bevilling til foreningerne. Årets sidste udvalgsmøde Kultur- og Fritidsudvalget træffer den afgørende beslutning om tildeling af bevilling til foreningerne. Februar Foreningerne modtager bevillingsbrev/skriftligt svar på deres ansøgning via foreningens hovedmail registret på aktivigreve.dk. December/ januar Foreningerne modtager bevillings- eller afslagsbrev på deres ansøgning via aktivigreve.dk. Bevillinger tildelt for tilbageløbsmidler udbetales i december. Bevillinger tildelt for rammebeløbet for pågældende budgetår udbetales i januar. Oktober Opfølgning på tilskud fra årets puljeuddeling. Evt. uforbrugte midler fra puljerne vil blive fordelt til prioriterede ansøgninger ifm. Kommende puljeansøgninger (ikke længere muligt, da uforbrugte midler ikke kan overføres til næste budgetår). 1. September Opfølgning på tilskud udbetalt i januar. Eventuelle uforbrugte midler vil indgå i beløbsrammen for puljerne som tilbageløbsmidler og udbetales i december. Tilbageløbsmidler Med den nye puljestruktur kan tilbageløbsmidler fra uddelingen af puljen i samme budgetår genfordeles inden årets udgang. Idræts- og Fritidssekretariatet går i dialog med foreningerne om eventuelle tilbageløbsmidler senest den 1. september, så tilbageløbsmidlerne kan medtages i den samlede ramme for den kommende fordeling af puljerne. Hvis foreninger modtager bevilling for midler, der kommer fra tilbageløb, vil disse blive udbetalt i december måned. Talent- og elitestøtte Med ovenstående struktur anbefaler Idrætsrådet, at ansøgninger til talent- og eller elitestøtte skal ske til Idræts- og Fritidssekretariatet senest den 15. august, så fordelingen af denne støtte følger puljernes struktur. Det er fortsat Idrætspuljeudvalget, der fremadrettet består af formandskabet, som anbefaler en fordeling af støtten, som administrationen bruger som baggrund for deres indstilling til Kultur- og Fritidsudvalget. Dette sker som hidtil ved et vurderingsmøde, hvor både Idræts- og Fritidssekretariatet og administrationen deltager og vejleder. Lovgrundlag Folkeoplysningslovens § 6, 3, Greveordningen og Kultur- og Fritidsudvalgets godkendte kriterier for Idræts- og Fritidspuljen. Økonomiske konsekvenser Fordelingen af puljemidlerne finansieres inden for den tildelte ramme til Idræts- og Fritidspuljerne under Kultur- og Fritidsudvalgets budget. Kommunikation Hvis strukturen skal ændres, vil foreningerne blive orienteret om dette kort efter udvalgsmødet. Tidsplan Hvis Kultur- og Fritidsudvalget godkender Idrætsrådets og Fritidsrådets forslag til ny struktur for Idræts- og Fritidspuljen, ønsker Idrætsrådet og Fritidsrådet, at denne allerede træder i kraft i år. Det vil betyde, at der skal åbnes hurtigst muligt for ansøgninger. Øvrige forhold Hvis forslaget godkendes, skal retningslinjerne for Idræts- og Fritidspuljerne tilrettes, idet procesbeskrivelsen skal ændres, og beskrivelsen af puljerne i Greveordningen skal også tilrettes. Derudover skal Idrætsrådets kommissorium ændres, da der på nuværende tidspunkt står: ”Idrætspuljeudvalget med 3 medlemmer er bemyndiget til at anbefale fordeling af midler fra Idrætspuljen.” Dette skal i stedet ændres til, at Idrætsrådets siddende formandskab høres af administrationen ved fordeling af midler fra Idrætspuljen. De præcise ændringer af retningslinjer samt kommissorium foretages af administrationen i samarbejde med Fritidsrådet og Idrætsrådet, hvorefter de forelægges Kultur- og Fritidsudvalget.", "source_path": "data/greve/raw_dagsordener/Kultur- og Fritidsudvalget_2023-04-26T17:00:00+02:00_d3933a77-5739-4726-b3f7-897a3c2a706b.json"}
{"document_id": "d3933a77-5739-4726-b3f7-897a3c2a706b", "committee": "Kultur- og Fritidsudvalget", "meeting_date": "2023-04-26T17:00:00+02:00", "section_type": "html_fragment", "section_title": "Scenarier for kunstgræsbane på Karlslunde Stadion", "case_number": "22-010418", "agenda_index": 5, "text": "Beslutning Anbefales at der oversendes et udvidelsesforslag til budgetforhandlingerne, der indeholder både scenarie 1 og 2. Fremstilling Sagsprocedure Kultur- og Fritidsudvalget, Økonomiudvalget og Byrådet. Resume Karlslunde Idrætsforening ønsker at etablere en kunstgræsbane. Administrationen præsenterer tre strategiske veje i forhold til en kunstgræsbane i Karlslunde. Byrådet bedes beslutte hvilket scenarie administrationen skal arbejde videre med. Indstilling Administrationen indstiller, at Byrådet beslutter hvilket scenarie administrationen skal arbejde videre med i forhold til ønsket om at etablerer en kunstgræsbane i Karlslunde. Sagsbeskrivelse Karlslunde Idrætsforening ønsker at etablere en kunstgræsbane på Karlslunde Stadion. Anlægsudgifterne til etableringen af en ny kunstgræsbane er estimeret til ca. 6 mio. kr. Ønsket om en kunstgræsbane fra Karlslunde Idrætsforening og scenarier til finansiering af den har tidligere været politisk behandlet af to omgange. Først som en del af budgetforliget i 2022-2024, hvor der i forligsgruppen blev præsenteret en række scenarier for mere selvforvaltning til idrætshallerne i Greve Kommune. Dernæst blev en model for at finde frie midler til Karlslunde Idrætsforenings egenfinansiering af kunstgræsbanen ved omlægning af deres lån behandlet på byrådsmødet den 20. juni 2022. Byrådet besluttede at Karlslunde Idrætsforening kunne anmode byrådet om at godkende en kommunegaranti ved omlægning af deres lån. Byrådet opfordrede også Karlslunde Idrætsforening til at afsøge yderlige muligheder for selv at rejse finansiering, så den kommunale medfinansiering kan minimeres mest muligt. Karlslunde Idrætsforening har ikke fundet andre muligheder for selv at rejse mere kapital. Karlslunde Idrætsforening modtager i dag et årligt driftstilskud fra Greve Kommune som i 2023 udgør 7.536.728 kr. (uden positiv listemoms og modregnet solceller). Driftstilskuddet udgør det økonomiske grundlag for foreningen. Kunstgræsbaner i Greve Kommune I Greve Kommune er der i dag fem kunstgræsbaner to ved Greve Idrætscenter, en på Hundige Boldfælled, en i Tune og en i Karlslunde. Drift og vedligehold af de fem baner indgår i Greve Kommunes kontrakt om grønt vedligehold. Ønsket om endnu en kunstgræsbane i Karlslunde hviler ikke på en samlet helhedsvurdering af placering og behov for kunstgræsbaner i Greve Kommune. På den baggrund fremlægges denne sag, hvor Byrådet bedes beslutte hvilket scenarie administrationen skal arbejde videre med i forhold til finansiering af en kunstgræsbane i Karlslunde: 1. Karlslunde Idrætsforening omlægger deres lån, får en kommunegaranti og frigør midler til egenfinansiering Karlslunde Idrætsforening har fremsendt Greve Kommune en anmodning om at omlægge lån og få en kommunegaranti af Byrådet på cirka 20 mio. kr. (bilag 1). En omlægning af lånet vil betyde, at Karlslunde Idrætsforening vil få frigivet 4,6 millioner kroner som likvid kapital. Karlslunde Idrætsforening planlægger at bruge 3 mio. kr. af den frigivne kapital til kunstgræsbane på Karlslunde Stadion. Det samlede anlægsbudget udgør cirka 6 mio. kroner, hvormed Karlslunde Idrætsforening forventer en kommunal medfinansiering på omkring 3 mio. kr. Karlslunde Idrætsforening vil anvende den øvrige del af de frigivne midler på ca. 1,6 mio. kr. til energibesparende tiltag. Karlslunde Idrætsforening stiller desuden krav om, at deres årlige driftstilskud fra Greve Kommune øges med den årlige merydelse for lånet som udgør 0,097 mio. kr. Da der er tale om et eksisterende lån som omlægges, er der taget udgangspunkt i, at der er deponeret/modregnet i låneramme jf. lånebekendtgørelsen, da lånet blev optaget i 2007. Greve Kommune skal dog stille en kommunegaranti til kreditforeningen for restgælden i lånet, i tilfælde af at Karlslunde Idrætsforening kommer i en situation hvor de misligholder låneaftalen med kreditforeningen. At frigøre midler til egenkapital ved at omlægge lån er administrationen bekendt ikke tidligere anvendt i Greve Kommunes samarbejde med de selvforvaltende enheder. Derfor skal der afsættes administrative økonomiske og juridiske ressourcer til yderligere afklaring af forhold omkring kommunegarantien og aftalen om arealleje og driftstilskud mellem Karlslunde Idrætsforening og Greve Kommune. Hvis Byrådet beslutter at give en kommunegaranti og dermed at administrationen skal arbejde videre med scenarie 1, udarbejdes et udvidelsesforslag til budget 2024-27 med medfinansiering fra Greve Kommune på 3 mio. kr. mio. kr. efter moms er afløftet . øget driftstilskud på 0,097 mio. kr. pr. år. Efter vedtagelse af budget for 2024-27 udarbejdes en selvstændig sag for selve garantistillelsen til kreditforeningen som Byrådet skal godkende. 2. Fuld finansiering af kunstgræsbane fra anlægsbudgettet Greve Kommune finansierer kunstgræsbanen på Karlslunde Stadion på 6 mio. kr. fra anlægsbudgettet. Dette kan betyde en omprioritering af kommunens samlede anlægsprojekter og at andre anlægsprojekter udskydes. Hvis Byrådet beslutter, at der skal arbejdes videre med scenarie 2, skal der udarbejdes et samlet bruttoanlægsforslag til budget 2024-27 på i alt 6 mio. kr. 3. Der arbejdes ikke videre med at finde kommunal finansiering eller garanti Der arbejdes ikke videre med kommunal finansiering eller garanti af kunstgræsbane på Karlslunde Stadion. Karlslunde Idrætsforening afsøger andre finansieringsmuligheder gennem fonde og puljer. Lovgrundlag Lånebekendtgørelsen som siger at lån optaget af selvejende institutioner med kommunal deltagelse, der kan henføres til kommunen, bliver henregnet til kommunens låntagning efter § 3, stk. 1, nr. 3, hvormed der skal deponeres. Kommunen antager at der allerede er deponeret ved lånoptaget i 2007, jf. lånebekendtgørelsens § 3, stk. 1, nr. 3. Dermed skal der kun deponeres/modregnes i kommunens låneramme ved ny lånoptagelse, og ikke ved garantistillelse på det eksisterende lån Økonomiske konsekvenser Scenarie 1: Besluttes det at arbejde videre med at give Karlslunde Idrætsforening en kommunegaranti, så de kan omlægge deres lån, har det følgende økonomiske konsekvenser: Hvis Greve kommune stiller garanti overfor Karlslunde Idrætsforening, og de misligholder sine forpligtelser ved ikke at afdrage på sine lån eller går konkurs, så kan kreditforeningen rette det fulde krav mod kommunen, som vil være forpligtet til at indfri det garanterede beløb. Derud over skal Greve kommune bidrage med kommunal medfinansiering på i alt 3 mio. kr. og øge Karlslunde Idrætsforenings årlige driftstilskud med 0,097 mio. kr. til den årlige merydelse for lånet. Scenarie 2: Besluttes det at arbejde videre med scenarie 2 skal Greve Kommune bidrage med fuld finansiering på 6. mio. kr. til kunstgræsbanen. Scenarie 3: Skal der ikke arbejdes videre med ønsket om en kunstgræsbane, har ingen økonomiske konsekvenser for Greve Kommune. Kommunikation Karlslunde Idrætsforening orienteres om sagens udfald. Tidsplan Arbejdes der videre med scenarie 1 udarbejdes der en særskilt sag om garantistillelsen til Kreditforeningen. Arbejdes der videre med scenarie 1 eller 2 udarbejdes der udvidelsesforslag eller bruttoanlægsforslag til budget 2024-27.", "source_path": "data/greve/raw_dagsordener/Kultur- og Fritidsudvalget_2023-04-26T17:00:00+02:00_d3933a77-5739-4726-b3f7-897a3c2a706b.json"}
{"document_id": "d3933a77-5739-4726-b3f7-897a3c2a706b", "committee": "Kultur- og Fritidsudvalget", "meeting_date": "2023-04-26T17:00:00+02:00", "section_type": "html_fragment", "section_title": "Muligheder for fremrykning af udbygning af idrætsfaciliteter ved Karlslunde Idrætscenter", "case_number": "20-072985K", "agenda_index": 6, "text": "Beslutning 2. Taget til efterretning Fremstilling Sagsprocedure Skole-, Børne- og Ungeudvalget, Kultur- og Fritidsudvalget, Klima-, Teknik- og Miljøudvalget, Økonomiudvalget og Byrådet. Resume Med budgetforliget for 2023-2026 besluttede Byrådet at udskyde udbygningen af Karlslunde Idrætsforening. Byrådet besluttede samtidig at der skal fremlægges en sag om mulig fremrykningen af byggeriet frem mod budget 2024-2027. Byrådet skal beslutte om der skal udarbejdes et bruttoanlægsforslag, der kan indgå i forhandlingerne om budget 2024-2027. Indstilling Administrationen indstiller, at Klima-, Teknik- og Miljøudvalget, Økonomiudvalget og Byrådet 1. beslutter, om der skal udarbejdes et bruttoanlægsforslag til budgetforhandlingerne 2024-2027 vedr. fremrykning af udbygning af Karlslunde Idrætsforening Administrationen indstiller til Skole-, Børne- og Ungeudvalget samt Kultur- og Fritidsudvalget, 2. at muligheder for fremrykning af udbygning af Karlslunde Idrætsforening tages til efterretning. Sagsbeskrivelse Det blev i budgetforliget for 2023-2026 besluttet, at udskyde udbygningen af Karlslunde Idrætsforening til 2027. Det blev desuden besluttet, at alternative muligheder for at fremrykke projektet skulle analyseres og fremlægges i forbindelse med budgetforhandlingerne for 2024-2027. Såfremt Byrådet ønsker, at der udarbejdes et bruttoanlægsforslag vedr. udbygningen af Karlslunde Idrætsforening, vurderes der at være to muligheder, der kan indgå i bruttoanlægsforslaget: Karlslunde Idrætsforening opfører idrætsfaciliteterne, som foreningen lånefinansierer med garanti fra Greve Kommune, der modregner beløbet i kommunens låneramme, og/eller deponerer et beløb svarende til lånets hovedstol. Karlslunde Idrætsforening finansierer tilbagebetalingen af lånet via et øget driftstilskud fra Greve Kommune. Det øgede driftstilskud vil belaste kommunens serviceramme. Greve Kommune finansierer anlægget og Byrådet prioriterer det ind i den samlede anlægsportefølje i forbindelse med budgetforhandlingerne 2024-27 Mulighed 1– Karlslunde Idrætsforening lånoptager og opfører idrætsfaciliteter Karlslunde Idrætsforening optager lån til udgiften og opfører idrætsfaciliteterne. Karlslunde Idrætsforening kan ikke opnå momsrefusion, hvorfor den fulde anlægsudgift for Karlslunde Idrætsforening udgør 37,8 mio. kr. På grund af regler om momsrefusion er den samlede anlægsudgift for Karlslunde Idrætsforening 6,4 mio. kr. højere, end hvis Greve Kommunes opfører anlægget. Hvis Karlslunde Idrætsforening skal opføre anlægget, har de stillet krav om, at det årlige driftstilskud fra Greve Kommune øges med et beløb svarende til den årlige ydelse på lånet. Et lån på 37,8 mio. kr., optaget som et 30-årigt lån, giver en årlig ydelse på ca. 2,0 mio. kr., og en samlet ydelse over 30 år på 60,1 mio. kr. Den konkrete ydelse afhænger af det konkrete kurs- og renteniveau på optagelsestidspunktet. Da Greve Kommune kan få refunderet moms både på drift og anlæg, vil nettoudgiften for Greve Kommune til et øget driftstilskud til Karlslunde Idrætsforening årligt være ca. 1,8 mio. kr., og samlet 53,5 mio. kr. over 30 år. Dette skal ses i forhold til lånets hovedstol på 37,8 mio. kr. Den samlede udgift betragtes som en driftsudgift, og påvirker dermed Greve Kommunes serviceramme. Greve Kommune vil skulle stille garanti for lånet og/eller deponere et tilsvarende beløb. Deponerede midler kan ikke disponeres til andre formål, og påvirker kommunens disponible likviditet. De deponerede midler frigives til kommunens kassebeholdning med 1/25 over 25 år. Mulighed 2 –Greve Kommune opfører idrætsfaciliteter I forbindelse med budgetlægningen for Budget 2024-2027 kan Byrådet beslutte at prioritere etableringen af dette anlægsprojekt til fordel for andre anlægsprojekter. Hvis Greve Kommune opfører idrætsfaciliteterne vil det koste 31,4 mio. kr. Såfremt Byrådet beslutter, at der skal arbejdes videre med denne mulighed, udarbejder administrationen et bruttoanlægsforslag, som indgår i budgetforhandlingerne af budget 2024-2027. Såfremt Byrådet beslutter at der skal udarbejdes et bruttoanlægsforslag vil forslaget indeholde begge ovenstående scenarier for byggeriet og valget af scenarie kan således foretages i forbindelse med budgetforhandlingerne. Konsekvenser af de to muligheder for de eksisterende gymnastiksale ved Strandskolen Der er i 2026 afsat 5,1 mio. kr. til renovering eller nedrivning af gymnastiksalene på Strandskolen. Byrådet har i forbindelse med budgetforliget 2023-2026 besluttet, at der ikke skal anvendes midler på forbedring af gymnastiksalene medmindre der foreligger en politisk godkendelse heraf. Såfremt byggeriet af idrætsfaciliteter ikke prioriteres i forbindelse med budgetforhandlingerne, vil administrationen fremlægge en sag om de nødvendige renoveringer af de eksisterende gymnastiksale på Strandskolen. Lovgrundlag Lånebekendtgørelsen Økonomiske konsekvenser Denne sag har ikke direkte økonomiske konsekvenser for Greve Kommune. Hvis Byrådet i forbindelse med budgetforhandlingerne for 2024-2027 træffer beslutning vedr. fremrykning af udbygning af Karlslunde Idrætsforening vil sagen få økonomiske konsekvenser. De økonomiske konsekvenser er: Mulighed 1 – Karlslunde Idrætsforening lånoptager og opfører idrætsfaciliteter Greve Kommune stille garanti for, at Karlslunde Idrætsforening optager et lån på 37,8 mio. kr. En garantistillelse udgør en økonomisk risiko, da långiver kan rette det fulde krav mod Greve Kommune, hvis Karlslunde Idrætsforening misligholder sin låneforpligtelse. Greve Kommunes låneramme nedskrives, og/eller kommunen deponerer et beløb svarende til lånets hovedstol. Derved nedbringes kommunens disponible likviditet. Ved deponering frigives denne med 1/25 årligt over 25 år. Det deponerede beløb kan, så længe det er deponeret, ikke disponeres til andre formål. Den samlede ydelse for et lån på 37,8 mio. kr. vil med det nuværende renteniveau koste 60,1 mio. kr. Ydelserne finansieres af Greve Kommune via et øget driftstilskud på ca. 1,8 mio. kr. til Karlslunde Idrætsforening, indtil lånet er indfriet. Det øgede driftstilskud påvirker servicerammen. Mulighed 2 –Greve Kommune opfører idrætsfaciliteter Greve Kommune afholder anlægsudgiften på 31,4 mio. kr., der indarbejdes i Budget 2024-2027. For at kunne prioritere anlægget indenfor anlægsrammen udskydes eller fjernes andre anlæg i perioden 2024-26. Gymnastiksalene Der er i 2026 afsat 5,1 mio. kr. til renovering eller nedrivning af gymnastiksalene. Disse midler prioriteres i selvstændig sag når der er taget beslutning om videre scenarie for byggeriet af nye idrætsfaciliteter. Kommunikation Karlslunde Idrætsforening orienteres om sagens udfald på førstkommende styregruppemøde. Sagens forløb 25-04-2023 Skole-, Børne- og Ungeudvalget 2. Sagen blev taget til efterretning.", "source_path": "data/greve/raw_dagsordener/Kultur- og Fritidsudvalget_2023-04-26T17:00:00+02:00_d3933a77-5739-4726-b3f7-897a3c2a706b.json"}
{"document_id": "d3933a77-5739-4726-b3f7-897a3c2a706b", "committee": "Kultur- og Fritidsudvalget", "meeting_date": "2023-04-26T17:00:00+02:00", "section_type": "html_fragment", "section_title": "Samarbejdsaftale mellem Karlslunde Idrætsforening og Strandskolen", "case_number": "20-072985K", "agenda_index": 7, "text": "Beslutning Anbefales Fremstilling Sagsprocedure Skole-, Børne- og Ungeudvalget, Kultur- og Fritidsudvalget, Økonomiudvalget og Byrådet. Resume Sagen beskriver en samarbejdsaftale mellem Greve Kommune og Karlslunde Idrætsforening. Aftalen er vigtig, fordi den skaber rammer og vilkår for det daglige samarbejde mellem Strandskolen og Karlslunde Idrætsforening, som skal bruge begge hallerne. Der bliver nedsat et samarbejdsforum, hvis Byrådet godkender indstillingen. Indstilling Administrationen indstiller at samarbejdsaftalen godkendes og vedlægges som allonge til driftstilskudsaftale mellem Strandskolen og Karlslunde Idrætsforening. Sagsbeskrivelse I forbindelse med forberedelserne til udbygningen af Karlslunde Idrætsforening, som i budgetforhandlingerne 2023-2026 blev udskudt til 2027, er der opstået et behov for at få fastlagt rammer og vilkår for det daglige samarbejde mellem Strandskolen og Karlslunde Idrætsforening. Samarbejdsaftalen får betydning for det nuværende samarbejde om benyttelsen af de eksisterende haller, og for samarbejdet om benyttelsen af den kommende udbygning. Samarbejdsaftalen er skrevet og udarbejdet i enighed mellem Strandskolen og Karlslunde Idrætsforening herunder også Karlslunde Idrætsforenings forretningsudvalg. Samarbejdsaftalen indeholder vilkår for planlægning og fordeling af timer. Der nedsættes et samarbejdsforum bestående af repræsentanter fra Strandskolen og Karlslunde Idrætsforening, der mødes fire gange årligt og varetager planlægning og fordeling af timer, samt drøfter ønskede indsatser. Samarbejdsaftalen indebærer, at idrætsudstyr indkøbes og benyttes af hver part i aftalen, her Strandskolen og Karlslunde Idrætsforening. Parternes idrætsredskaber fjernes efter brug, dog ikke gymnastikafdelingens idrætsredskaber, der forbliver i hallen. Fastmonteret idrætsudstyr kan frit benyttes af begge parter. Ved konflikter i samarbejdet forelægges konfliktens indhold og løsningsforslag for administrationen i Greve Kommune og Forretningsudvalget i Karlslunde Idrætsforening. Disse parter træffer på baggrund af parternes løsningsforslag beslutning om endelig løsning. Har beslutningen indvirkning på forhold som Byrådet har beslutningsansvar for jævnfør Byrådets delegationsplan, forelægges indstilling til løsning for fagudvalg og Byråd, der træffer beslutning. Samarbejdsaftalen fornyes samtidig med fornyelse af Driftstilskudsaftalen for Karlslunde Idrætsforening, der fornyes næste gang i 2025. Lovgrundlag Aftalen om driftstilskud mellem Karlslunde Idrætsforening og Greve Kommune. Økonomiske konsekvenser Samarbejdsaftalen har ingen økonomiske konsekvenser og medfører ikke ændringer i driftstilskuddet til Karlslunde Idrætsforening. Sagens forløb 25-04-2023 Skole-, Børne- og Ungeudvalget Godkendt.", "source_path": "data/greve/raw_dagsordener/Kultur- og Fritidsudvalget_2023-04-26T17:00:00+02:00_d3933a77-5739-4726-b3f7-897a3c2a706b.json"}
{"document_id": "d3933a77-5739-4726-b3f7-897a3c2a706b", "committee": "Kultur- og Fritidsudvalget", "meeting_date": "2023-04-26T17:00:00+02:00", "section_type": "html_fragment", "section_title": "Strandparken - budget 2024 med øget bidrag fra ejerkommunerne", "case_number": "23-003796", "agenda_index": 8, "text": "Beslutning Anbefales at der udarbejdes et udvidelsesforslag til budgetforhandlingerne. Fremstilling Sagsprocedure Kultur- og Fritidsudvalget, Økonomiudvalget og Byrådet Resume Strandparkens bestyrelse har en fremsendt forslag til budget for 2024 med en bidragsstigning på 25 procent til de fem ejerkommuner. Strandparkens bestyrelsen præsenterer en analyse og investeringsplan for denne bidragsstigning på temamødet den 8. maj 2023, som hele byrådet er inviteret til. Samtidig behandles denne sag, hvor Byrådet skal beslutte, om der skal udarbejdes et udvidelsesforslag for det øgede bidrag til budgetforhandlingerne for 2024-2027. Indstilling Administrationen indstiller, at det besluttes om der skal udarbejdes et udvidelsesforslag på et øget tilskud på 25 procent til Strandparken til budgetforhandlingerne i 2024-2027. Sagsbeskrivelse Strandparkens bestyrelse har en fremsendt forslag til budget for 2024 med en bidragsstigning på 25 procent til de fem ejerkommuner. Strandparkens bestyrelse ønsker, at der i ejerkommunerne træffes beslutning om, at budgettet for 2024 fremskrives med 25 procent og derefter som normalt med den årlige prisindeksregulering i ejerkommunerne (referat fra bestyrelsesmøde i Strandparken den 14. marts 2023 i bilag 1). Materialet er fremsendt, så det kan indgå i budgetforhandlingerne for budget 2024-2027. Baggrund for sagen Økonomiudvalget i Greve Kommune besluttede på mødet den 27. februar 2023 at invitere Strandparkens bestyrelse til et temamøde den 8. maj for hele Byrådet. På temamødet præsenterer Strandparkens bestyrelse en analyse og investeringsplan (tidligere omtalt som trappemodellen) for øget tilskud til Strandparken. I forlængelse af temamødet behandler Økonomiudvalget på deres ordinære møde denne sag, og tager stilling til, om der skal udarbejdes et udvidelsesforslag med Strandparkens fremskrevne budget for 2024 til budgetforhandlingerne 2024-2027. Baggrunden for beslutningen om temamødet var Økonomiudvalgets behandling af Strandsparkens budget for 2023, og en anmodning fra Strandparkens bestyrelse om en engangsbevilling til 2023 på i alt 0,7 mio.kr med 0,140 mio. kr. fra Greve Kommune. Greve Kommune har ikke godkendt en engangsbevillingen i 2023, men det har de øvrige fire ejerkommuner. Strandparkens bestyrelse varslede også en analyse af de stigende udgifter til Strandparkens drift og anlæg i årene frem. Analyse og investeringsplan Strandparkens sekretariat har udarbejdet en investeringsplan. Investeringsplanen hviler dels på en analyse udarbejdet af Rambøll af de tekniske anlæg, som kan ses i bilag 2 og dels på sekretariatets egen gennemgang af behovet for vedligeholdelse af bygningsmassen og inventar samt behov for arealforvaltning og bekæmpelse af invasive arter. Derud over ekstraudgifter til den stigende inflation. Analysen viser, at hvis Strandparken fortsat skal udføre kerneopgaven og de klimatekniske anlæg ikke kommer i fare, så vil de årlige udgifter udgøre et øget samlet indtægtsbehov på 2,6 mio. kr. svarende til en stigning på 25 procent i bidraget fra de fem ejerkommuner. En oversigt med de forventede øgede udgifter fra kan ses i bilag 3. Skema med forventede øgede udgifter pr. år: Infrastruktur og tekniske anlæg (Rambøll rapport) 1,0 mio. kr. Sikring af Strandparken mod nedbrud af vigtige anlæg (øget kassebeholdning)* 0,5 mio. kr. Arealforvaltning og bygningsmasse (>30 støttehuse) 0,5 mio. kr. Inflation og prisstigninger 0,6 mio. kr. Samlet indtægtsbehov 2,6 mio. kr. * Strandparkens Sekretariatet vil forsøge at tilpasse udgifterne fremadrettet, så der kan afsættes 0,5 mio. kr. om året til at øge kassebeholdningen, jf. revisionens anbefaling. Når den anbefalede pulje/sikkerhed på 2,5 mio. kr. til at dække uforudsete udgifter og pludselig opståede nedbrud af de tekniske anlæg, er nået, kan denne udgift bortfalde igen. Stigning på 25 procent i budgetperioden 2024-2027 Bestyrelsen besluttede at ejerkommunernes øgede bidrag ikke skal indfases gradvist, men øges med 25 procent fra budget 2024. Budget 2024 kan ses i bilag 4 og ejerkommunernes indbetalinger kan ses i bilag 5. Greve Kommune indbetaler 2023 2,2 mio. kr. i bidrag. Med en stigning på 25 procent i 2024 vil Greve Kommune skulle indbetale 2,8 mio. kr. Hvis ejerkommunernes bidrag ikke øges med 25 procent fra 2024, er det Strandparkens sekretariats vurdering, at det vil have mærkbare konsekvenser for drift -og serviceniveauet i Strandparken og der kan derudover opstå nedbrud af de essentielle klimaanlæg, hvis de ikke rettidigt vedligeholdes. Greve Kommunes medlemskab af Strandparken Til behandlingen af en ekstrabevilling til Strandparkens budget 2023 på i Byrådet den 6. marts 2023 har administrationen udarbejdet et notat, der belyser Greve Kommunes medlemskab af Strandparken I/S, som kan læses i bilag 7. Bilaget med notatet er lukket for offentligheden grundet, at det indeholder oplysninger, som er omfattet af tavshedspligt i henhold til forvaltningsloven. Lovgrundlag Greve Kommunes medlemskab af Strandparken I/S er ikke lovbestemt. Strandparkens virksomhed reguleres i ”Vedtægter for Strandparken I/S” samt ”Samarbejdsaftale mellem Strandparken I/S og Ishøj Kommune”. Af vedtægterne fremgår det, at forslag til regnskab og budget sendes til interessenterne senest 6 måneder før den gældende frist for vedtagelsen af kommunernes budgetter. Drifts- og anlægsbudgetter skal godkendes af interessenterne i henhold til vedtægterne. Såfremt en interessent ikke godkender forslaget, kan det vedtages af bestyrelsen for Strandparken I/S, dersom medlemmer repræsenterende mindst 75 % af interessentandelene stemmer for det. Interessentskabet ledes af en bestyrelse på fem medlemmer med en repræsentant fra hvert byråd. Strandparken I/S har et sekretariat, der er placeret i Ishøj Kommune og med tilknytning til administrationen i Ishøj Kommune. Greve Kommunes mulighed for at påvirke beslutningerne i Strandparken I/S, sker således gennem påvirkning fra kommunens medlem i bestyrelsen. Økonomiske konsekvenser Strandparkens bestyrelse anmoder om en bidragsstigning på i alt 25 procent i 2024 fra de fem ejerkommuner. Derefter reguleres bidraget årligt med den normale prisindeksregulering. Greve Kommune indbetaler 2023 2,2 mio. kr. i bidrag. Med en stigning på 25 procent i 2024 vil Greve Kommune skulle indbetale 2,8 mio. kr. Byrådet skal træffe beslutning om en bidragsstigning på 25 procent skal indgå som et udvidelsesforslag i budgetforhandlingerne for budgettet i 2024 til 2027. Kommunikation Godkender Byrådet at der skal udarbejdes et udvidelsesforslag, orienteres Strandparkens bestyrelse om dette. Tidsplan Sagen bliver behandlet i Økonomiudvalget og kommunalbestyrelsen i Hvidovre Kommune Økonomiudvalget og kommunalbestyrelsen i Brøndby Kommune Økonomiudvalget og byrådet i Vallensbæk Kommune Økonomiudvalget og byrådet i Ishøj Kommune Økonomiudvalget og byrådet i Greve Kommune Øvrige forhold Ifølge delegationsplanen for Greve Kommune Tilskudsaftaler og tværkommunalt samarbejde om Køge Bugt Strandpark I/S lagt under Kultur- og Fritidsudvalget som anbefalende udvalgt med Byrådet som besluttende organ.", "source_path": "data/greve/raw_dagsordener/Kultur- og Fritidsudvalget_2023-04-26T17:00:00+02:00_d3933a77-5739-4726-b3f7-897a3c2a706b.json"}
{"document_id": "d3933a77-5739-4726-b3f7-897a3c2a706b", "committee": "Kultur- og Fritidsudvalget", "meeting_date": "2023-04-26T17:00:00+02:00", "section_type": "html_fragment", "section_title": "Restfinansiering af udviklingsprojekt på Mosede Fort", "case_number": "23-004391", "agenda_index": 9, "text": "Beslutning Taget til efterretning. Fremstilling Sagsprocedure Kultur- og Fritidsudvalget, Klima-, Teknik- og Miljøudvalget, Økonomiudvalget og Byrådet. Resume Sagen indeholder en status på fondsfinansiering af udviklingsprojektet på Mosede Fort. Greve Museum har den 30. marts 2023 modtaget svar fra den sidste fond, og projektet har d.d. en restfinansiering på 7,56 mio. kr. Byrådet skal tage stilling, om der skal udarbejdes et bruttoanlægsforslag om restfinansiering af projektet. Indstilling Administrationen indstiller, til Klima-, Teknik- og Miljøudvalget, Økonomiudvalget og Byrådet, at der til budgetforhandlingerne 2024-27 udarbejdes et bruttoanlægsforslag om restfinansiering af udviklingsprojektet på Mosede Fort. at der meddeles anlægsbevilling på 0,65 mio. kr. i 2023 til projektledelse og konsulentydelser finansieret af det allerede afsatte rådighedsbeløb på projektet. at det tages til efterretning, at projektet udover anlægsmidler hviler på, at der afsættes yderligere driftsmidler til at drive udviklingsprojektet på Mosede Fort med virkning fra budget 2024. Administrationen indstiller til Kultur- og Fritidsudvalget, at status på fondsansøgningerne for udviklingsprojektet Mosede Fort tages til efterretning. Sagsbeskrivelse Projektet med at videreudvikle Mosede Fort har været drøftet og behandlet på byrådsmøder i 2020 (27. april, 22. juni og 16. november), 2021 (17. maj) og 2022 (4. april). På byrådsmødet den 4. april 2022 godkendte Byrådet Greve Museums endelige projektbeskrivelse om en udvidelse af museet på Mosede Fort. I sagen blev hovedprojekt, forretningsplan, økonomi samt fondsstrategi og konsekvenserne for den kommunale medfinansiering og den efterfølgende øgede afledte drift for Mosede Fort belyst. Den endelige projektbeskrivelse var blevet til gennem en forundersøgelse. Denne blev gennemført i 2021 med støtte fra Realdania. Forundersøgelsen viste, hvordan et samlet projekt kan løfte Mosede Fort til en attraktiv besøgsattraktion, som engagerer og begejstrer lokalsamfundet og sikrer, at endnu flere gæster møder den væsentlige historie om Danmark og verden under 1. Verdenskrig. Målet er at byde 30.000 gæster indenfor på det nye Mosede Fort, når det står færdigt. En ny museums- og restaurantbygning på 800 m 2 med udstillingsfaciliteter, restaurant og publikumsfaciliteter som billetsalg, butik og toiletter er projektets centrale element. Fondsfinansiering og fondes forventning til kommunal restfinansiering I perioden 1. juni 2022 til 1. april 2023 har Greve Museum modtaget tilsagn om fondsbevillinger på i alt 51 mio. kr. til projektet ved Mosede Fort. Det drejer sig om flg. bevillinger: 11 mio. kr. bevilliget fra A.P. Møller Fonden (juni 2022), 22 mio. kr. bevilliget fra Realdania (august 2022), 10 mio. kr. bevilliget fra Augustinus Fonden (december 2022) og 8 mio. kr. bevilliget fra Louis-Hansen Fonden (marts 2023). Fondenes bevillingsbreve er vedlagt som bilag 1. til 4. Udover fondsbevillingerne har Greve Kommune i perioden 2018-2022 afsat 5.2 mio. kr. til projektet, og der er lovet medfinansiering på yderligere 2 mio. kr. fra Genopretningspuljen. Greve Museum har derudover modtaget 5 mio. kr. på Finansloven 2018, der efter aftale med Slots- og Kulturstyrelsen (2022) kan anvendes til projektet. I Byrådssagen den 4. april 2022 blev Byrådet orienteret om, at der var forventeligt, at ”de resterende udgifter, der ikke finansiers af fonde, beløber sig til et sted mellem fem og ti mio. kr.”. Byrådet udtrykte på den baggrund vilje til at afsætte yderligere anlægsmidler og afledt drift af til projektet såfremt , der blev rejst fondsfinansiering. Fondene har igennem hele forløbet mundtligt udtrykt forventning om, at Greve Kommunes relative andel af den samlede udgift blev forøget. Bevillingerne fra fonde er givet under forudsætning af, at projektet finansieres fuldt for at kunne igangsættes. Dette står formuleret i flere bevillingsbreve, f.eks. fra Louis-Hansen Fonden: ”Projektet fuldfinansieres inden påbegyndelse.”, og fra Augustinus Fonden: ”Bevillingen kan udbetales, når projektet igangsættes. Det vil sige, når finansieringen til projektet er fuldt afklaret, og der skal afholdes udgifter til projektet.” Scenarier for videre proces Administrationen vurderer, at det ikke er muligt at tilvejebringe yderligere midler til projektet ved at søge fonde. Derudover har fondene udtrykt ønske om at der indenfor en overskuelig tidsperiode kommer en afklaring om realisering af projektet. Derfor anbefales Byrådet, at der udarbejdes et bruttoanlægsforslag til budgetforhandlingerne for 2024-27 som også indeholder afledte driftsomkostninger. Lovgrundlag Kommunestyrelseslovens § 40, stk. 2: Byrådet skal godkende alle indtægter fra eksterne parter, så der sikres politisk bevilling til både at modtage indtægten og til at afholde de relaterede udgifter. Museumsloven § 29e: Mosede Fort er et fredet fortidsminde omfattet af museumsloven. Fredningen omfatter også hele området omkring fortets kerne. Naturbeskyttelsesloven §15 (strandbeskyttelse): Strandbeskyttelseslinjen omfatter strandbredden og arealet op til 300 m bag strandbredden. Det betyder, at hele området mellem stranden og Mosede Strandvej er omfattet af strandbeskyttelsen. Naturbeskyttelsesloven § 18 (fortidsminder) og konkret den fredning, der hedder: ”Overfredningsnævnets afgørelse af 23. oktober 1961 og senere af fredningsnævnets afgørelse af 23. juni 1972 vedrørende Mosede Fort.” Økonomiske konsekvenser Anlægsøkonomi Det samlede anlægsbudget er på 63 mio. kr. ex. moms og 70,76 mio. kr. inkl. fondsmoms. Dette beløb er beregnet ud fra, at restfinansieringen kommer fra Greve Kommune, da midler herfra ikke udløser yderligere fondsmoms. Af det samlede beløb er 63,2 mio. kr. bevilliget, heraf 2 mio. kr. fra genopretningspuljen. Der resterer 7,56 mio. kr. som skal søges om i budgetforhandlingerne. Anlægsøkonomien er specificeret i bilag 5. Der er i budgettet taget højde for fondsmoms. Bevillingerne fra Realdania, Augustinus Fonden og Louis-Hansen Fonden er inkl. fondsmoms. Det er bevillingen fra A.P. Møller Fonden derimod ikke, og fondsmomsen af denne bevilling skal dækkes af Greve Kommunes egenfinansiering. Midler til projektledelse og konsulentydelser i 2023 Greve Museum har siden 2019 finansieret udviklingsprojektet på Mosede Fort indenfor egen budgetramme. Dette har bl.a. været muliggjort af, at museet havde uforbrugte midler fra andre projekter, der kunne anvendes til udviklingsformål. Museet har ikke i 2023 midler i eget budget til at finansiere udviklingsprojektet, hvorfor der ønskes afsat 0,6 mio. kr. til dette. Derudover ønsker museet at have muligheden for at anvende 0,05 mio. kr. til konsulentydelser, herunder rådgivning omkring fondsmoms. Midlerne til projektledelse og konsulentydelser i 2023 er en del af det samlede fremlagte budget for projektet. Øvrige konsekvenser Fondenes finansiering af projektet er betinget af at de nye museumsbygning skal DGNB certificeres. Dette betyder at bygningen skal leve op til højere bæredygtighedsstandarder end det almindelige bygningsreglement. Finansieres projektet fuldt ud, skal det besluttes i hvilken grad der skal DGNB certificeres, herunder hvordan der sikres en bedre opvarmning af Mosede Fort i form af for eksempel fjernvarme. Kommunikation Styregruppen for projektet er overordnet ansvarlig for kommunikation om videreudviklingen af Mosede Fort. Museumschef koordinerer kommunikation med fonde og med Greve Kommunes centrale kommunikationsenhed. En kommunikationsplan vedtages i fællesskab. Tidsplan Styregruppen bag forundersøgelsen har kvalificeret tidsplanen for projektet. I nedenstående tidsplan, som er en overordnet forventet skitse, er der afsat tid til politisk behandling, dialog med fonde om finansiering, forberedelse af byggeri og selve byggeriet. 2023 Udbud af rådgiverydelse 2024 Arkitektkonkurrence, indgåelse af kontrakt, projektering af byggeri, myndighedsgodkendelser 2026 Igangsættelse af byggeri 2027 Indretning, opbygning af udstillinger, indvielse af ny museums- og restaurantbygning", "source_path": "data/greve/raw_dagsordener/Kultur- og Fritidsudvalget_2023-04-26T17:00:00+02:00_d3933a77-5739-4726-b3f7-897a3c2a706b.json"}
{"document_id": "d3933a77-5739-4726-b3f7-897a3c2a706b", "committee": "Kultur- og Fritidsudvalget", "meeting_date": "2023-04-26T17:00:00+02:00", "section_type": "html_fragment", "section_title": "Opsamling fra workshops om Kultur-, Idræts- og Fritidspolitik 2023-2026", "case_number": "23-002382", "agenda_index": 10, "text": "Beslutning 1. og 2. Taget til efterretning Fremstilling Sagsprocedure Kultur- og Fritidsudvalget Resume Sagen indeholder en opsamling fra tre workshops om pejlemærkerne i Kultur-, Idræts- og Fritidspolitik 2023-2026. De forskellige workshops blev afholdt for at få input fra lokale borgere til, hvordan kommunen kan skabe et endnu bedre fritidsliv. Opsamlingen kan bruges som inspiration til kommende handleplaner. Indstilling Administrationen indstiller til Kultur- og Fritidsudvalget, at Opsamlingen fra workshops om Kultur-, Idræts- og Fritidspolitik 2023-2026 tages til efterretning. Give politiske input og tager til efterretning, at der arbejdes videre en handleplan for Kultur-, Idræts- og Fritidspolitik 2023-2026 ud fra opsamlingerne fra de tre workshops. Sagsbeskrivelse Kultur- og Fritidsudvalget har afholdt tre workshops for interesserede aktører og borgere om den opdaterede Kultur-, Idræts- og Fritidspolitik. Hensigten var at at komme i dialog med aktører og borgerne om, hvad der skal til for at få politikken ud og leve i hverdagslivet i Greve. Der er blevet afholdt tre workshops om pejlemærkerne i Kultur-, Idræts- og Fritidspolitik 2023-2026. Workshop om pejlemærket \"Et aktivt fritids- og foreningsliv\" blev afholdt den 28. februar i Byrådssalen. Workshop om pejlemærket \"Et varieret og engagerende kulturliv\" blev afholdt den 1. marts på Greve Bibliotek. Workshop om pejlemærket \"De frivillige former lokalsamfundet\" blev afholdt den 7. marts i Greve Borgerhus. Input fra de tre workshops præsenteres samlet til orientering og inspiration til brug for en handleplan for Kultur-, Idræt- og Fritidspolitik 2023-2026. Overordnet har der været tilkendegivet en positiv mundtlig feedback på afholdelsen af de tre workshops, hvor borgerne følte sig hørt og medinddraget. Opsamlingen fra de tre workshops er et koncentrat af, hvad der blev sagt i åbent forum og hvad der blev nedskrevet i grupperne. Opsamlingen er vedlagt som bilag, og herunder er der et kortere uddrag. På de tre workshops var der særlig begejstring for: De mange og alsidige tilbud i kultur-, idræts- og fritidslivet, både i foreningerne og kulturinstitutionerne i kommunen. Tilbuddet BROEN, der støtter socialt udsatte børn og unge med kontingenter og udstyr til idræt, spejder, musik eller andre fritidsaktiviteter. At kommunen inviterer borgere til workshops. Deltagerne følte sig medinddraget og at kommunen dermed lytter til civilsamfundet De udfordringer der blev nævnt flest gange var: Mangel på lokaler/faciliteter: Når der er venteliste til en aktivitet, kræver det flere/større faciliteter; mangel på egne lokaler; mangel på lokaler til kreative fag med plads til opbevaring. Mangel på frivillige i foreningerne: Det opleves svært at rekruttere både unge og forældre til frivillige opgaver i foreningerne og svært at fastholde frivillige i længere tid. Økonomi og ressourcer: Fokus på besparelser på kulturinstitutionerne i kommunen og begrænset økonomi til at vedligeholde faciliteter. Manglende økonomi når der skal igangsættes indsatser og hvis der skal løftes opgaver, så skal der økonomi til. De forslag der kom frem var særligt indenfor området: Kommunikation og formidling: Ønske om et samlet overblik over aktiviteter, tilbud og muligheder på kultur, idræts- og fritidsområdet, samt mere synlighed omkring Frivilligcenter Greve og Idræts- og FritidsSekretariatet og hvilken rådgivning man kan få hos dem. Netværk og møder: Etablere rammer for møder og netværk på tværs af foreninger, hvor man kan vidensdele eksempelvis omkring emner som rekruttering af unge frivillige og kurser i bestyrelsesarbejde. Øvrige forslag kan sammenfattes under emnerne: Samarbejde med kommunen: Ønske om mere lighed mellem sociale og kulturelle foreninger og idrætsforeninger samt gøre det nemmere at søge lokaler og puljer. Nemt at være frivillig: Ønske om at gøre det mere attraktivt af være frivillig via anerkendelse og uddannelse Outdoor, faciliteter og lokaler: Ønske om at gøre udendørsarealerne mere attraktive, at få flere lokaler til forenings- og kulturtilbud og prioritere de eksisterende faciliteter i stedet for at bygge nyt. Talent og elite: Ønske om klarere retningslinjer og prioriteringer for talent og elite området i Greve Kommune. Handicap: Ønske om fokus på handikapidræt Nye tilbud og tiltag: Ønske om aktiviteter og arrangementer på tværs af generationer, et kulturhus og en teatersal til kulturaktiviteter. Emnet formidling og kommunikation fyldte meget på alle tre workshops. Der er mange tilbud om aktiviteter, arrangementer og muligheder for fællesskaber i Greve. De har alle stor værdi i hverdagslivet for borgernes mentale og fysiske sundhed og trivsel. Derfor ligger der også en særlig opgave med at gøre alle disse tilbud synlige for borgerne i Greve og skabe overblik over de muligheder, der er på kultur-, idræts- og fritidsområdet, så alle der har lyst til at deltage, nemt kan finde ud af hvilke muligheder der findes i Greve. Med dette afsæt er emnet tilføjet Kultur-, Idræts- og Fritidspolitik 2023-2026. Handleplaner Forslagene fra de tre workshops bruges som afsæt og inspiration til en handleplan for Kultur-, Idræt- og Fritidspolitik 2023-2026 sammen med handleplanerne fra sidste politikperiode. Administrationen vil inddrage kulturinstitutioner, rådgivende sekretariater og forskellige råd og bestyrelser undervejs i arbejdet. Handleplanerne præsenteres i takt med at organisationen arbejder med indsatser, tiltag og processer på området og kobler indsatserne til de ønskede effekter og den retning og ramme som politikken angiver. På denne måde opnås et mere kvalificeret arbejde, hvor vi på tværs arbejder sammen om politikken og de ønskede effekter. Handleplanerne kan indeholde justeringer af det vi gør i dag, indsatser og konkrete tiltag, som kan medføre omprioriteringer på området. Lovgrundlag - Økonomiske konsekvenser Sagen har ingen økonomiske konsekvenser. Øvrige konsekvenser - Kommunikation - Tidsplan Handleplaner for Kultur-, Idræts- og Fritidspolitik 2023-2026 præsenteres løbende for Kultur- og Fritidsudvalget.", "source_path": "data/greve/raw_dagsordener/Kultur- og Fritidsudvalget_2023-04-26T17:00:00+02:00_d3933a77-5739-4726-b3f7-897a3c2a706b.json"}
{"document_id": "d3933a77-5739-4726-b3f7-897a3c2a706b", "committee": "Kultur- og Fritidsudvalget", "meeting_date": "2023-04-26T17:00:00+02:00", "section_type": "html_fragment", "section_title": "Lokaletilskud 2023", "case_number": "23-003905", "agenda_index": 11, "text": "Beslutning Udvalget tog orienteringen til efterretning med bemærkning om der ønskes en sag om lokaletilskud til Sydkystens karate og undersøge om rideklubberne kan løftes til samme lokaletilskudsniveau som øvrige foreninger. Fremstilling Sagsprocedure Kultur- og Fritidsudvalget Resume Udvalget orienteres om, at administrationen har behandlet og tildelt lokaletilskud. Da der i 2023 er to foreninger færre som modtager lokaletilskud, er der et mindreforbrug. Mindreforbruget bliver indarbejdet i den kommende budgetopfølgning. Indstilling Administrationen indstiller til Kultur- og Fritidsudvalget, at tildelingen af lokaletilskud for 2023 tages til efterretning. Sagsbeskrivelse Kultur- og Fritidsudvalget har på mødet den 15. marts 2023 bedt administrationen redegøre for, om der er restmidler, som kan omprioriteres fra budgettet til lokaletilskud. Tildeling af lokaletilskud i 2023 Ti foreninger har fået bevilget lokaletilskud i 2023. Det er politisk godkendt, at alle foreningerne kan ansøge om et lokaletilskud. De ti foreninger har i 2023 i alt fået bevilget 971.820 kr., og den samlede budgetramme er på 1.246.609 kr. inklusiv positiv listemoms. Tabel med fordelingen af lokaletilskud i 2023: Foreninger LT bevilget 2023 Nazarerens Teen F. 12.295 kr. Dykkerklubben Aqua 3.113 kr. Greve Roklub 3.471 kr. Sejlklubben Køge Bugt 206.924 kr. Greve Atletik 16.127 kr. Greve Jagtforening 49.812 kr. Greve Skytteforening 14.288 kr. Greve Karate 326.357 kr. Rideklubben Strøgården 122.039 kr. Adamslyst Sportsrideklub 217.395 kr. I alt 971.820 kr. Restmidler I 2023 er der dermed 274.789 kr. i restmidler. Årsagen til at der i 2023 er restmidler er primært, at der er to rideklubber, som tidligere har fået lokaletilskud, men som ikke har ansøgt i 2023. Den ene forening nedlagde sig selv, og den anden er ikke folkeoplysende længere. Derudover har forbrugsudgifter til især el og gas i 2022 ikke været så høje som forventet, da foreningerne har fået at vide, at de skal følge samme retningslinjer som i de offentlige bygninger. Foreningerne har sænket temperaturerne og udvist energirigtig adfærd. Deres energibesparende tiltag er beskrevet i deres ansøgning og er en forudsætning for at modtage lokaletilskud i 2023. Det varierer fra år til år, hvor meget der udbetales i lokaletilskud, da tilskuddet er afhængig af flere forskellige variable faktorer. De variable faktorer er udgifter til vedligehold, forbrugsudgifter samt andelen af medlemmer under 25 år. Når det er politisk besluttet at give en forening et lokaletilskud, så er tilskuddet samtidig lovpligtigt. Derfor skal der være ekstra midler på budgetrammen til lokaletilskud, som enten kan dække øgede udgifter ved foreningerne eller blive restmidler. Omprioritering Udgangspunktet er, at administrationen indarbejder restmidlerne i den kommende budgetopfølgning, som mindreforbrug på Kultur- og Fritidsudvalgets område. Kultur- og Fritidsudvalget kan i følge Byrådets besluttede Økonomiregulativ ikke selv omprioritere ledige midler til andre områder på fagudvalgets område. Det vil være et anliggende for Byrådet. Lovgrundlag I henhold til Greve Kommunes Økonomiregulativ skal restmidler som ønskes anvendes til nye aktiviteter eller til en udvidelse af en eksisterende indsats godkendes af Økonomiudvalget og Byrådet, såfremt det kræver en omprioritering af budgetmidler. Et lokaletilskud er politisk godkendt af Kultur- og Fritidsudvalget. De godkendte foreninger kan i henhold til Greveordningen ansøge om et tilskud på op til 91 procent af driftsudgifterne, dog fratrukket andelen af de deltagere, der er over 25 år. For rideklubber er det kun 75 procent da deres udgifter til lokaler ikke står lig antallet af medlemmer og aktiviteter. Greveordningen hviler på Folkeoplysningsloven hvormed Greve Kommune er forpligtet til at yde minimum 65 procent i lokaletilskud til driftsudgifterne dog fratrukket andelen af de deltagere, der er over 25 år. Økonomiske konsekvenser Lokaletilskud udbetales i 2023 inden for den bevilgede økonomiske ramme. Efter udbetaling er der 274.789 kr. i restmidler i 2023. Kommunikation Lokaletilskud udbetales primo maj 2023 og bevillingsbrev udsendes til foreningerne.", "source_path": "data/greve/raw_dagsordener/Kultur- og Fritidsudvalget_2023-04-26T17:00:00+02:00_d3933a77-5739-4726-b3f7-897a3c2a706b.json"}
{"document_id": "d3933a77-5739-4726-b3f7-897a3c2a706b", "committee": "Kultur- og Fritidsudvalget", "meeting_date": "2023-04-26T17:00:00+02:00", "section_type": "html_fragment", "section_title": "Orientering om tilsyn med tilskud til folkeoplysende foreninger", "case_number": "23-003444", "agenda_index": 12, "text": "Beslutning Taget til efterretning Fremstilling Sagsprocedure Kultur- og Fritidsudvalget. Resume Sagen indeholder en orientering om administrationens tilsyn med tilskud, som folkeoplysende foreninger modtog i 2021. Folkeoplysende foreninger i Greve Kommune aflægger hvert år regnskab for deres modtagne tilskud. Ti foreninger udtages til et tilsyn, som er en uddybende bilagskontrol. I sagen orienteres Kultur- og Fritidsudvalget om resultaterne fra tilsynet. Indstilling Administrationen indstiller, at Kultur- og Fritidsudvalget tager tilsynskontrollen til efterretning . Sagsbeskrivelse Der udføres hvert år tilsyn med medlemstilskuddet, som alle folkeoplysende foreninger med medlemmer under 25 år modtager. Derudover udtages yderligere ét af tilskuddene under Greveordningen, som der udføres tilsyn med. For 2021 var det tilskud til træner-, leder-, lærerkurser. Foreninger udtaget til tilsyn Følgende foreninger blev udtaget til tilsyn: Rideklubben Strøgården Mosede Dartklub Greve Floorball Club Greve Cykle Club Greve Ju- Jutsu Hundige Bådeklub Greve Gymnastik og Trampolin Karlslunde IF Badminton Strandkirkens Børn og Unge Tilsyn med medlemstilskud Folkeoplysende foreninger modtager medlemstilskud på baggrund af de medlemstal, foreningerne opgiver til Centralt Foreningsregister. I tilsynet med medlemstilskuddet har administrationen fundet en række afvigelser i medlemstallet sammenholdt med det modtagne medlemstilskud. Det er dog administrationens vurdering, at afvigelserne udelukkende skyldes, at medlemstilskuddet ekstraordinært blev udbetalt på baggrund af medlemsopgørelser for 2019. Årsagen til dette er, at det blev besluttet at udbetale medlemstilskud på baggrund af 2019-medlemstal, da man forventede at foreningerne ville have lavere medlemstal i 2021 som følge af corona . Administrationens vurdering er, at datagrundlaget modtaget fra foreningerne har været af en kvalitet, der ikke har givet anledning til at betvivle den fremsendte dokumentation. Administrationen har desuden foretaget en CPR-kontrol, hvor det har været muligt at identificere alle medlemmer undtaget et ud fra foreningernes oplysninger om navn, adresse og fødselsdato. Kontrollen har derfor ikke givet anledning til at betvivle de enkelte medlemmers medlemstal. Tilsynet med medlemstilskuddet giver ikke anledning til nogle bemærkninger. Et uddybende notat om tilsynet med medlemstilskud findes som bilag til sagen. Tilsyn med tilskud til træner-, leder-, lærerkurser Ud af de ti udtagne foreninger, har Karlslunde IF Badminton og Greve Gymnastik og Trampolin også modtaget tilskud til træner-, leder-, lærerkurser. Tilskuddet til træner-, leder-, lærerkurser fremgår af foreningernes regnskab og beløbet stemmer overens med kommunens udbetalinger. Hertil er der indhentet bilag, som bekræfter foreningernes køb af de tilskudsberettigede kurser. Tilsynet med tilskud til træner-, leder-, lærerkurser giver ikke anledning til nogle bemærkninger. Et uddybende notat om tilsynet med tilskud til træner-, leder-, lærerkurser findes som bilag til sagen.", "source_path": "data/greve/raw_dagsordener/Kultur- og Fritidsudvalget_2023-04-26T17:00:00+02:00_d3933a77-5739-4726-b3f7-897a3c2a706b.json"}
{"document_id": "d3933a77-5739-4726-b3f7-897a3c2a706b", "committee": "Kultur- og Fritidsudvalget", "meeting_date": "2023-04-26T17:00:00+02:00", "section_type": "html_fragment", "section_title": "Orientering om status på KaMiBe", "case_number": "23-004349", "agenda_index": 13, "text": "Beslutning Taget til efterretning med bemærkning om, at udvalget gerne vil med ud at se og opleve dette projekt i praksis. Fremstilling Sagsprocedure Skole-, Børne– og Ungeudvalget og Kultur- og Fritidsudvalget Resume Med vedtagelsen af budget 2022-2025 afsatte Byrådet 0,5 mio. kr. til et motorisk projekt i Greve. Midlerne blev overflyttet til Idræts- og FritidsSekretariatet (IFS), som fik til opgave af udarbejde et konkret projekt. Der er udarbejdet et projekt med fokus på karakterstyrker, mindfulness og bevægelse (KaMiBe). Projektet blev endeligt godkendt i Byrådet den 30. januar 2023. Derefter er der arbejdet med en konkret plan for KaMiBe som pilotprojekt for børn i alderen 5-7 år. I samarbejde med Center for Dagtilbud og Skoler og UC Syd er planlægningen af projektets afvikling igangsat. Sagen her giver en status på projektet deltagere, form og tidshorisont. Indstilling Administrationen indstiller til Skole-, Børne– og Ungeudvalget og Kultur- og Fritidsudvalget at orienteringen tages til efterretning. Sagsbeskrivelse IFS og Center for Dagtilbud og Skoler har en tæt dialog om den konkrete afvikling af projektet i praksis. I første kvartal 2023 er de deltagende skoler og dagtilbud udvalgt gennem dialog med de enkelte leder, hvor det er forventningsafstemt, at tilgangen og deltagelsen i pilotprojektet bygger på motivation og energi. Følgende skoler og børnehaver deltager: Krogårdskolen og Abels Hus Damagerskolen og Damhuset Strandskolen og Prinsesseparken Deltagende indskolingsledere og pædagogiske ledere for dagtilbud er orienteret om projektets indhold og rammer for afvikling. I løbet af april måned 2023 har IFS indkaldt til fællesledermøde for de deltagende skoler og dagtilbud med deltagelse fra Center for Dagtilbud & Skoler. I andet kvartal 2023 vil IFS i samarbejde med indskolingsledere og de pædagogiske ledere fastsætte den endelige mødekalender for projektet inkl. datoer for workshops for fagpersonalet samt de afsluttende opsamlings- og evalueringsmøder. Den præcise plan for evalueringen af projektet og omfanget af denne, er under udarbejdelse af IFS med sparring fra Center for Dagtilbud og Skoler. I forbindelse med den efterfølgende videndeling og forankring af KaMiBe i Greve Kommune er IFS og Center for Dagtilbud og Skoler i dialog med Greve Kultur-Base. Procesplan for møder og uddannelse af fagpersonale 2023/2024: Juni 2023: Indledende møder på de tre udvalgte skoler og tre udvalgte børnehaver for fagpersonale og ledere. Møderne indeholder en overordnet introduktion til KaMiBe. Mødernes bliver forestået af Kristian Rasmussen, forsker ved UC Syd. September 2023 til maj 2024: Workshops for relevante fagpersoner på de tre skoler og i de tre børnehaver bliver forestået af Kristian Rasmussen, forsker ved UC Syd. En skole og den tættest tilknyttede børnehave i projektet afholder workshops sammen. Det forventes, at fagpersoner fra Greve Kultur-Base vil deltage på udvalgte workshops for efterfølgende forankring. I løbet af pilotprojektet har alle fagpersoner fire workshops, ca. én i kvartalet, af tre timers varighed. De fire workshops har temaerne: Generel introduktion inkl. positiv psykologi, karakterstyrker, mindfulness og bevægelse. Hver workshop indeholder praksisøvelser, sparring og erfaringsudveksling mellem fagpersonerne. Juni 2024: Opsamlingsmøder på de tre udvalgte skoler bliver afviklet med fokus på lokale erfaringer, fortsat implementering og forankring. Økonomi Rammebeløbet for projektet er fastsat til 0,5 mio. kr. Midlerne forventes forbrugt i 2023 og 2024. Af den samlede økonomi på 500.000 kr. forventes ca. 300.000 kr. brugt på udgifter til afholdelse af oplæg og uddannelse, som forestås af UC Syd. Vikardækning for fagpersonale, der deltager i uddannelse (workshops) forventes at koste ca. 100.000 kr. Den øvrige økonomi forventes brugt på materialer, mødeafholdelse og øvrige driftsudgifter. Øvrige konsekvenser Fagpersoner fra SFO, Skole og Dagtilbud vil i projektperioden skulle afsætte arbejdstid til deltagelse på workshop, supervision og afslutning. Det samme forventes af personale fra øvrige kommunale intuitioner, som deltager i workshops og mødeafvikling fra juni 2023 til juni 2024. Sagens forløb 25-04-2023 Skole-, Børne- og Ungeudvalget Orienteringen blev taget til efterretning.", "source_path": "data/greve/raw_dagsordener/Kultur- og Fritidsudvalget_2023-04-26T17:00:00+02:00_d3933a77-5739-4726-b3f7-897a3c2a706b.json"}
{"document_id": "d3933a77-5739-4726-b3f7-897a3c2a706b", "committee": "Kultur- og Fritidsudvalget", "meeting_date": "2023-04-26T17:00:00+02:00", "section_type": "html_fragment", "section_title": "Udbud af daginstitution ved Greve Borgerhus", "case_number": "23-003630", "agenda_index": 14, "text": "Beslutning 8. Taget til efterretning Fremstilling Sagsprocedure Skole-, Børne-, og Ungeudvalget, Plan-, og Tryghedsudvalget, Kultur- og Fritidsudvalget, Klima-, Teknik- og Miljøudvalget, Økonomiudvalget og Byrådet. Resume Sagen indeholder udbudsmateriale for opførelse af en ny daginstitution ved Greve Borgerhus i Greve Midt. Byrådet skal tage stilling til byggeprogram, udbudskriterier, planprincipper og frigivelse af anlægsbevilling. Beslutningen sikrer, at byggeprogrammet kan sendes i udbud, så der kan findes en totalentreprenør til opførelse af daginstitutionen. Indstilling Administrationen indstiller overfor Skole-, Børne- og Ungeudvalget 1. at det pædagogiske byggeprogram jf. bilag 1, med enkelte præciseringer godkendes Administrationen indstiller overfor Plan- og Tryghedsudvalget 2. at planprincipperne i bilag 3 godkendes som udgangspunkt for en ny lokalplan Administrationen indstiller overfor Klima-, Teknik- og Miljøudvalget: 3. at udbudskriterierne godkendes og at administrationen bemyndiges til at godkende valg af totalentreprenør i henhold til de udbudskriterier, der er fremlagt i sagen, 4. at den reviderede tidsplan tages til efterretning, 5. at rådighedsbeløbet på projektet forøges med 3,970 mio. kr. finansieret af puljen til prisstigninger, hvor midlerne allerede er reserveret, jf. Byrådsbeslutning den 12. december 2022 (punkt 29). 6. at der meddeles anlægsbevilling på i alt 56,116 mio. kr. til totalentreprisen, og at dette finansieres af det til formålet afsatte rådighedsbeløb. 7. at der til juni 2023 fremlægges en særskilt sag med en indstilling om vejadgang til daginstitutionen, hvor der også tages stilling til eventuelt behov for tillægsbevilling. Administrationen indstiller overfor Kultur- og Fritidsudvalget: 8. at sagen tages til efterretning. Sagsbeskrivelse Byrådet besluttede den 12. december 2022 (pkt. 29), at der skal opføres en ny daginstitution i to plan ved siden af Greve Borgerhus i Greve Midt. Administrationen har i samarbejde med rådgiverfirmaet NIRAS og NOVA5 arkitekter udarbejdet et byggeprogram for en ny integreret daginstitution til 150 børn beliggende ved Greve Borgerhus, med plads til fire børnehavegrupper á 22 børn og fire vuggestuegrupper á 15 børn. I byggeprogrammet stilles der bl.a. krav til, at bygningen skal være robust og kunne holde til at mange bruger den, og byggeriet skal være enkelt at vedligeholde. Det skal desuden være funktionelt fleksibelt, så det kan tilgodese eventuelle ændringer i de pædagogiske tendenser, samt mulighed for sambrug af lokaler mellem Borgerhuset og den nye daginstitution. Byggeprogrammet er udviklet i samarbejde med pædagogisk personale og faglige konsulenter i Greve Kommune, og tager afsæt i det fælles pædagogiske byggeprogram, som Skole- og Børneudvalget godkendte den 26. august 2021 (pkt. 11), og et tekniske byggeprogram, som Teknik- og Miljøudvalget godkendte den 23. august 2021 (pkt. 11), og beskriver Greve Kommunes ønsker, ambitioner og krav i forbindelse med fremtidige daginstitutioner. I byggeprogrammet er der foretaget få ændringer, hvor enkelte afsnit er blevet foldet yderligere ud samt tilpasset dette projekt (Jf. bilag 1). Administrationen har været i dialog med Fritidsrådet og Brugerrådet af Greve Borgerhus med fokus på områdets udearealer, trafikale forhold, samt mulighed for fælles brug af lokaler i den nye bygning og i Borgerhuset. I udbudsmaterialet er der vedlagt en beskrivelse af Greve Borgerhus og anvendelsen af huset, samt brugernes forslag til fælles brug af den nye daginstitution og Borgerhusets arealer. (Jf. bilag 2). I det videre arbejde med byggeprojektet vil der fortsat være inddragelse af interessenter, samt involvering af fagligt pædagogisk personale. Udbudskriterier Byggeprogrammet udbydes i totalentreprise, hvilket betyder, at bygningsopgaven tildeles én entreprenør, der forestår projektering af det endelige byggeri på baggrund af byggeprogrammet og opførelse frem mod et nøglefærdigt byggeri. Projektet udbydes efter proceduren ”udbud med forhandling\". Der prækvalificeres fire totalentreprenører efter EU-udbudsreglerne på baggrund af relevante referencer og erfaringer med byggeprojekter af tilsvarende karakter i indhold og størrelse – dvs. daginstitutioner eller tilsvarende byggerier, og tilsvarende arbejdsformer og økonomiske nøgletal. I udvælgelse af totalentreprenørerne indgår tilsvarende krav til referencer og erfaring fra de tilknyttede rådgivere. Udbudsmaterialet udsendes i forbindelse med prækvalifikationen. Ved evalueringen af tilbuddene vil der blive anvendt en pointmodel, hvor tilbuddene bedømmes på følgende underkriterier: Pris, organisation og kompetencer, procesbeskrivelse og projekt. Administrationen indstiller, at administrationen bemyndiges til at godkende valg af totalentreprenør i henhold til nedenstående udbudskriterier: Point fra omregningen af priser ganget med 30 % Point fra bedømmelsen af organisation og kompetencer ganget med 10 % Point fra bedømmelsen af procesbeskrivelse ganget med 10 % Point fra bedømmelsen af projektet ganget med 50 % Kontrakten tildeles til den tilbudsiver , som har den højeste samlede pointscore. Kriteriet ”pris” evalueres efter bilag 5. Der accepteres ikke tilbud med en samlet tilbudssum, der er lavere end 39 mio. kr. For tilbud højere end 42 mio. kr. fratrækkes 4,0 point pr. 1,0 mio. kr. ned til 0 point, som gives for tilbud på 43 mio. kr. Der accepteres ikke tilbud med en samlet tilbudssum, der er højere end 43 mio. kr. Samtlige tilbudsgivere, som afleverer et konditionsmæssigt tilbud, vil modtage et engangsvederlag på 200.000 kr. Vederlaget modregnes ikke i den vindende entreprenørs honorar for den videre projektering. I forbindelsen med tilbudsevalueringen er der nedsat en bedømmelseskomité bestående af repræsentanter fra Greve Kommune bistået af eksterne rådgivere og specialister i nødvendigt omfang. Planprincipper Udbudsområdet omfatter en grund på ca. 7.800 m 2 beliggende ved Greve Borgerhus, som ligger mellem Håndværkerbyen og Lillevangsvej i Greve. Byggefeltet grænser op til Greve borgerhus mod øst, parcelhusbebyggelse ”ved Rådhuset” mod syd, erhvervsbebyggelse i Håndværkerbyen mod vest og mod nord den nuværende materielgård tilhørende Greve Kommune. Der er endnu ikke udarbejdet en lokalplan for området. Lokalplanen udarbejdes på baggrund af det vindende konkurrenceprojekt og forventes vedtaget inden byggetilladelsen gives i henhold til terminerne i hovedtidsplanen. Der er udarbejdet retningsgivende planprincipper for den nye daginstitution som bilag til byggeprogrammet. Planprincipper udstikker rammerne for den kommende daginstitution på grunden og vil blive indarbejdet i den kommende lokalplan. Det nye byggeri skal således opføres indenfor rammerne beskrevet i planprincipperne . Nedenfor er de væsentligste planprincipper. Samtlige planprincipper fremgår af bilag 3. Det samlet etageareal bliver maks. 2.000 m 2 svarende til en bebyggelsesprocent på 26. Daginstitutionen opføres i henholdsvis en og to etager med en max højde på 10,5 meter. Der vil være mulighed for tagterrasser. Der stilles krav til en byggelinje på 10 meter mod nord og vest. Bevaring af beplantningsbælte mod nord og vest (dog med mulighed for udtydning). Nye parkeringspladser sammentænkes med de eksisterende. Der stilles krav om anlæggelse af min. 40 parkeringspladser. Facader og gavle kan opføres i mur, træ og andre plane facadematerialer. Mod nord og vest skal der indarbejdes større glaspartier. Desuden er der indsat materialekrav i forhold til døre samt vindues- og dørrammer. Der må inkorporeres metal og beton i byggeriet på max 20 pct. af den samlede facade. Tage skal fremstå ensfarvede, og der må anvendes skifer, vingetegl, sedum (græsbevokset) eller tagpap. Lokalplanen fremsættes til politisk godkendelse i 2024. Det er således planprincipperne, som de fremgår af vedlagte bilag, der i denne sag indstilles til godkendelse, og det indstilles samtidigt at arbejdet med lokalplanen kan igangsættes. Vejbetjening til den nye daginstitution Administrationen er i gang med at undersøge nedenstående mulige vejadgange til den nye daginstitution: Den eksisterende vejadgang via Greveager-Håndværkerbyen. Greveager betjener i dag Borgerhuset og en mindre række erhverv (bl.a. dyrehospital og revision). Ny adgangsvej via Lillevangsvej , så det nuværende signalregulerede tre-benede kryds Lillevangsvej /Jerismosevej ombygges til et fire-benet signalreguleret kryds. Administrationen har bedt rådgiverfirmaet NIRAS om at udarbejde en analyse af trafikafviklingen i forhold til de to mulige vejadgange, med henblik på at afklare den mest hensigtsmæssige og økonomisk forsvarlige løsning Analysen vil blive forelagt til politisk behandling i medio juni 2023, herunder eventuelt behov for yderligere budget. Lovgrundlag Dagtilbudsloven, Bygningsreglementet og Udbudsloven. Økonomiske konsekvenser Med det vedtagne budget 2023-26 er der samlet set afsat rådighedsbeløb på 54,296 mio. kr. på projektet, hvilket inkluderer 1,8 mio. kr. oprindeligt afsat i Budget 2022-25 til adgangsforhold til den nye daginstitution. Herudover har Byrådet den 12. december 2022 reserveret 3,970 mio. kr. i 2023 fra puljen til prisstigninger, og det indstilles nu, at disse midler flyttes til projektet, således at det samlede rådighedsbeløb bliver 58,266 mio. kr. Der er allerede givet anlægsbevillinger bl.a. til indledende rådgivning og foranalyser for 2,150 mio. kr. og det indstilles nu at der meddeles anlægsbevilling på yderligere 56,116 til totalentreprisen finansieret af det afsatte rådighedsbeløb. Anlægsbevilling og rådighedsbeløb dækker også rydning af petanque-bane, som genetableres udenfor projektområdet, samt nedrivning og bortskaffelse af en eksisterende garagebygning ved Borgerhuset. Kommunikation Der er udarbejdet en kommunikationsplan for projektet, og der vil blive lavet en projekthjemmeside på www.Greve.dk, hvor der løbende bliver orienteret om projektet. Derudover oprettes en informationstavle i Borgerhuset, så brugerne løbende kan holde sig orienteret om byggeriet med blandt andet varsling af støj og andre gener, der kan forventes i perioder. Tidsplan Udbudsbekendtgørelsen offentliggøres den 29. maj 2023. Udvælgelse af de prækvalificerede vil ske den 10. august 2023, og herefter vil forhandlings- og tilbudsfasen forløbe i efteråret 2023. Offentliggørelse af vinderen er planlagt til den 4. december 2023. Det forventes, at daginstitutionen er klar til ibrugtagning marts 2026. Tidplan for hele byggeprocessen er vedlagt i bilag 4. Sagens forløb 25-04-2023 Skole-, Børne- og Ungeudvalget 1. Godkendt. 25-04-2023 Plan- og Tryghedsudvalget 2. Godkendt idet der i udbuddet skal indarbejdes krav om løsninger for vedvarende energi (herunder solceller), samt krav til bæredygtighed med fokus på at vælge bæredygtige materialer og sikre en rationel drift, så vidt det er muligt. Der skal desuden indtænkes multifunktionelle løsninger i byggeriet, så det så vidt muligt imødekommer ønsker beskrevet i bilag 2 om sambrug omkring lokaler i daginstitutionen.", "source_path": "data/greve/raw_dagsordener/Kultur- og Fritidsudvalget_2023-04-26T17:00:00+02:00_d3933a77-5739-4726-b3f7-897a3c2a706b.json"}
{"document_id": "d3933a77-5739-4726-b3f7-897a3c2a706b", "committee": "Kultur- og Fritidsudvalget", "meeting_date": "2023-04-26T17:00:00+02:00", "section_type": "html_fragment", "section_title": "Orientering fra formanden/gensidig orientering", "case_number": "21-014479", "agenda_index": 15, "text": "Beslutning Formanden orienterede om: Besøg i OJD-hallen i Solrød, hvor Solrød kunstforening holder til og i denne forening er mange greveborgere medlemmer, fordi de mangler en facilitet til deres aktiviteter i Greve. Der har været afholdt korfestival på Greve gymnasium Fremstilling Sagsprocedure Kultur- og Fritidsudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning.", "source_path": "data/greve/raw_dagsordener/Kultur- og Fritidsudvalget_2023-04-26T17:00:00+02:00_d3933a77-5739-4726-b3f7-897a3c2a706b.json"}
{"document_id": "d3933a77-5739-4726-b3f7-897a3c2a706b", "committee": "Kultur- og Fritidsudvalget", "meeting_date": "2023-04-26T17:00:00+02:00", "section_type": "html_fragment", "section_title": "Huskeliste og orientering fra administrationen", "case_number": "21-013714", "agenda_index": 16, "text": "Beslutning Administrationen orienterede også om: Administrationen har gennemført et uanmeldt tilsyn hos en forening Idrætsrådet har indstillet Tune IF og Greve Fodbold som spydspidsforening til DIF’s børne- og ungeprojekt Fremstilling Sagsprocedure Kultur- og Fritidsudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil den blive vedlagt som bilag. Indstilling Administrationen indstiller, at orienteringen tages til efterretning. Sagsbeskrivelse Administrationen har følgende til orientering: - Udmøntning af besparelse 2023 Greve Svømmehal i samråd med brugerrådet - Overblik over kommunens kunst i offentlige rum og på kommunens faciliteter - Status økonomi for lokaletilskud - Kunstneren Thomas Dambo har rejst trold nummer 100 med navnet Månemor i Hedeland Naturpark. Trolden er en del af en verdensomspændende skattejagt, hvor man kan finde trolde på mange forskellige kontinenter. Det har fået mange til at besøge Hedeland Naturpark, hvor de bruger op til flere timer på at finde Trolden. Mange finder dog ikke den rigtige trold i første omgang. Men den ”falske” spejdertrold med navnet Glade Anders, som blev bygget i forbindelse med Spejdernes Lejr af spejdere og i samarbejde med kunstneren Thomas Dambo. Jagten på de to trolde har ført til en del pressehistorier om Hedeland Naturpark og bliver også formidlet ud til borgerne i Greve via Greve Kommunes Facebook-side. De to trolde er finansieret af Høje-Taastrup Kommune, der har et samarbejde med kunstneren Thomas Dambo.", "source_path": "data/greve/raw_dagsordener/Kultur- og Fritidsudvalget_2023-04-26T17:00:00+02:00_d3933a77-5739-4726-b3f7-897a3c2a706b.json"}
{"document_id": "d3933a77-5739-4726-b3f7-897a3c2a706b", "committee": "Kultur- og Fritidsudvalget", "meeting_date": "2023-04-26T17:00:00+02:00", "section_type": "html_fragment", "section_title": "Kultur- og Fritidsudvalgets mødekalender", "case_number": "21-014480", "agenda_index": 17, "text": "Beslutning Taget til efterretning Fremstilling Sagsprocedure Kultur- og Fritidsudvalget Resume I sagen gives et overblik over Kultur- og Fritidsudvalgsmøder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Mødekalenderen er vedhæftet som bilag.", "source_path": "data/greve/raw_dagsordener/Kultur- og Fritidsudvalget_2023-04-26T17:00:00+02:00_d3933a77-5739-4726-b3f7-897a3c2a706b.json"}
{"document_id": "d3933a77-5739-4726-b3f7-897a3c2a706b", "committee": "Kultur- og Fritidsudvalget", "meeting_date": "2023-04-26T17:00:00+02:00", "section_type": "html_fragment", "section_title": "Underskriftsark", "case_number": "21-014481", "agenda_index": 18, "text": "Fremstilling Sagsprocedure Kultur- og Fritidsudvalget. Resume Elektronisk underskriftsark.", "source_path": "data/greve/raw_dagsordener/Kultur- og Fritidsudvalget_2023-04-26T17:00:00+02:00_d3933a77-5739-4726-b3f7-897a3c2a706b.json"}
