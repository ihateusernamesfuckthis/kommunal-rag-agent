{"document_id": "dc8f4bb5-4802-4486-b706-0774e835cb62", "committee": "Social- og Handicapudvalget", "meeting_date": "2024-10-07T16:30:00+02:00", "section_type": "html_fragment", "section_title": "Godkendelse af dagsorden", "case_number": "21-014477", "agenda_index": 0, "text": "Beslutning Godkendt. Fremstilling Sagsprocedure Social- og Handicapudvalget. Resume Godkendelse af dagsorden for mødet den 7. oktober 2024. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Social- og Handicapudvalget_2024-10-07T16:30:00+02:00_dc8f4bb5-4802-4486-b706-0774e835cb62.json"}
{"document_id": "dc8f4bb5-4802-4486-b706-0774e835cb62", "committee": "Social- og Handicapudvalget", "meeting_date": "2024-10-07T16:30:00+02:00", "section_type": "html_fragment", "section_title": "Opfølgning på og evaluering af besøg på Kofoedsminde  2024", "case_number": "24-010195", "agenda_index": 1, "text": "Beslutning Orientering blev taget til efterretning. Fremstilling Sagsprocedure Social- og Handicapudvalget Resume Social- og Handicapudvalget aflagde på udvalgets møde den 9. september besøg på Kofoedsminde . På mødet blev det aftalt, at der optages en sag på dagsordenen på kommende møde, hvor udvalget kan evaluere besøget og drøfte den centrale udmelding om, at kommunerne skal tilvejebringe en koordineret løsning af de bekymringer, som Social- og Boligstyrelsen har rejst i relation til Kofoedsminde . Indstilling Administrationen indstiller, at udvalget tager orienteringen til efterretning. Sagsbeskrivelse Baggrund Social- og Boligstyrelsen vurderer, at der er udfordringer på det eksisterende tilbud Kofoedsminde med de fysiske og faglige rammer i forhold til behov på landsplan, og at forsyningen bør sikres via etablering af et tilbud i Vestdanmark. Kommunerne skal præsentere en fælles samlet løsning til Styrelsen senest den 31. december 2024. Kofoedsminde er en højtspecialiseret sikret institution for voksne med udviklingshæmning og dom, som har begået personfarlig kriminalitet. Beboere på Kofoedsminde er ikke fundet strafegnede til at afsone deres dom i et almindeligt fængsel, og derfor indskrives de på Kofoedsminde , som er et botilbud under Servicelovens §108. Kofoedsminde er i lighed med fængsler forpligtigede til at modtage borgere, hvor domssystemet har fastlagt, at de skal afsone på stedet. Siden 2014 er der sket mere end en fordobling af behovet for pladser på Kofoedsminde , og derfor har Kofoedsminde løbende måtte udvide på grund af modtagepligten. Gennem årerne har Styrelsen fulgt udviklingen på Kofoedsminde . Styrelsen har første gang i 2019 og igen i 2023 udtrykt bekymring for den faglige kvalitet og de fysiske rammer på stedet i lyset af de meget komplekse borgere, der opholder sig der. I 2019 bad Styrelsen med en Central Udmelding kommunerne, i regi af de fem KKR-områder, om at forholde sig til udfordringerne på Kofoedsminde . På daværende tidspunkt meldte kommunerne samstemmende tilbage til Styrelsen, at man havde tillid til Kofoedsmindes håndtering af opgaven. KKR-områderne i Nord-, Midt- og Syddanmark påpegede dog, at givet, at der var behov for et nyt tilbud, kunne det med fordel oprettes i Vestdanmark. I 2020 valgte Socialministeriet at nedsætte en tværgående arbejdsgruppe med deltagelse af blandt andet KL, som skulle drøfte nogle af de udfordringer, der findes på Kofoedsminde herunder i forhold til objektiv finansiering og kvalitet. Denne arbejdsgruppe har imidlertid ikke afsluttet sit arbejde endnu. Social- og Boligstyrelsens vurdering I Styrelsen er man fortsat af den opfattelse, at der eksisterer problemstillinger på Kofoedsminde , som påvirker målgruppen. Styrelsen har derfor den 22. november 2023 udsendt en Central Udmelding vedr. borgere med udviklingshæmning og dom til fornyet behandling i kommunerne. Anmodningen bygger på kommunalbestyrelsernes afrapportering på den Centrale Udmelding fra december 2020 samt status fra Kofoedsminde (januar 2023). Styrelsen vurderer nu, at det er uhensigtsmæssigt med kun ét tilbud i landet, fordi det skaber så stor en volumen hos én leverandør, at det blandt andet forværrer de i forvejen vanskelige rekrutteringsvilkår. Styrelsen tilkendegiver, at dette skal ses i sammenhæng med, at borgere, der får en foranstaltningsdom, ofte har en kombination af en varigt nedsat psykisk funktionsevne sammenholdt med andre komplekse problemstillinger såsom psykiske lidelser og misbrug. At kunne imødekomme målgruppens behov for en højt specialiseret indsats stiller således særlige krav til medarbejdernes kompetencer, herunder uddannelse og erfaring, normeringen på tilbuddet samt medarbejdernes kendskab til den enkelte borgers funktionsniveau. Styrelsen beder i den fornyede Centrale Udmelding kommunerne om at tilvejebringe en samlet koordineret løsning vedrørende dimensionering af, hvor og hvordan borgerne skal placeres. Ligeledes beder Styrelsen kommunerne om at tilvejebringe en koordineret løsning, der bidrager til at sikre de faglige forhold som målgruppen har behov for. Styrelsen beder kommunerne om at beskrive en samlet løsning for at etablere en sikret institution i Vestdanmark. Styrelsen har jf. lov om social service § 13 b, stk. 3 beføjelse til at udsende Centrale Udmeldinger og i sidste ende give kommunerne driftspålæg i forhold til at oprette og drive tilbud. Det fælleskommunale perspektiv Kommunerne har i regi af de fem KKR-områder drøftet ovenstående Centrale Udmelding med Styrelsen flere gange, og KL har deltaget i møderne. Kommunerne er under den opfattelse, at det er en omfangsrig opgave, både ressourcemæssigt, fagligt og økonomisk, som styrelsen stiller kommunerne. Ligeledes har kommunerne fremført overfor Styrelsen, at der foreligger et opdateret datagrundlag fra Kofoedsminde , som blandt andet viser forbedringer med hensyn til kapacitet og kvalitet. Ligeledes har kommunerne fremført overfor Styrelsen, at Region Sjælland har imødekommet stigningen i behovet ved at udvide pladstallet på Kofoedminde, såvel som Socialtilsynet løbende har godkendt det faglige arbejde på Kofoedsminde . Det er påpeget overfor styrelsen flere gange, at kommunerne har svært ved at realisere løsninger, der ikke indbefatter, at der tilvejebringes økonomiske løsninger sammen med staten. At løse de udfordringer som Styrelsen fremfører omkring Kofoedsminde er meget vanskeligt for en kommune med de anlægslofter og den anlægsramme, som kommunerne aktuelt er underlagt. Kravene til en sikret institution, der skal rumme udviklingshæmmede domfældte borgere, er meget store. Der arbejdes derfor på at finde alternative løsninger i et samarbejde på tværs af sektorer, potentielt med regionerne, potentielt med staten. Disse problemstillinger har Styrelsen på nuværende tidspunkt ikke ville forholde sig til. Styrelsen fastholder, at kommunerne skal tilvejebringe en koordineret løsning på problemstillingerne, der findes på Kofoedsminde . Kommunerne er blevet givet en frist til den 31. december 2024. Styrelsen har tilkendegivet, at man er villig til, at kommunerne frembringer flere scenarier eller modeller til løsninger. Proces omkring besvarelse af den fornyede behandling Der er nedsat en fælleskommunal arbejdsgruppe og styregruppe, som løser opgaven. Kommunerne vil blive holdt løbende orienteret via KKR Sjælland. KKR Sjælland har på møde 17. april taget orienteringen om det påbegyndte arbejde med den fornyede centrale udmelding til efterretning. Social- og Handicapudvalget behandlede på mødet den 3. juni en sag vedr. fornyet behandling i kommunerne vedrørende borgere med udviklingshæmning og dom placeret på Kofoedsminde . Rammeaftalesekretariaterne på tværs af Danmark arbejder i øjeblikket med at tilvejebringe et svar på Social- og Boligstyrelsens udmelding. Det er forventningen, at udvalget og Byrådet skal behandle dette svar i slutningen af 2024. Økonomiske konsekvenser Den fornyede behandling er endnu ikke et driftspålæg fra styrelsen, men lovgivningen tilskriver, at Styrelsen kan pålægge en kommunalbestyrelse eller et Regionsråd at etablere et tilbud til målgruppen. Hvis et driftspålæg realiseres, vil det på sigt kunne resultere i forøgede udgifter for de 98 kommuner, da oprettelsen af et nyt tilbud i Vestdanmark vil være en betydelig ekstraudgift, som Styrelsen pålægger kommunerne. Udgiften vil blandt andet dække over afskrivning på anlæg, driftsudgifter og afskrivning på tomme pladser på Kofoedsminde m.v. Rammeaftale Sjælland gør opmærksom på, at Region Sjælland estimerer, at det vil koste ca. 43,7 mio. kr. årligt at drive 10 nye pladser. Tidsplan Kommunerne er blevet givet en frist til den 31. december 2024.", "source_path": "data/greve/raw_dagsordener/Social- og Handicapudvalget_2024-10-07T16:30:00+02:00_dc8f4bb5-4802-4486-b706-0774e835cb62.json"}
{"document_id": "dc8f4bb5-4802-4486-b706-0774e835cb62", "committee": "Social- og Handicapudvalget", "meeting_date": "2024-10-07T16:30:00+02:00", "section_type": "html_fragment", "section_title": "Handleplan på det specialiserede voksenområde - status 2 2024", "case_number": "23-004340", "agenda_index": 2, "text": "Beslutning Orienteringen blev taget til efterretning, idet udvalget forventer at afledte handlinger som følge af budgetvedtagelsen for 2025-28 fremgår af næste statusopfølgning ved BO3. Godkendt. DH-sidens bemærkninger i Handicaprådet blev taget til efterretning. Fremstilling Sagsprocedure Social- og Handicapudvalget. Resume Sagen giver en status på implementeringen af den politisk besluttede handleplan om faglig og økonomisk bæredygtig udvikling på det specialiserede voksenområde samt udviklingen i de vigtigste aktivitetstal. Det er en tilbagevendende sag, som har betydning for Social- og Handicapudvalgets mulighed for løbende at følge udviklingen i arbejdet. Handleplanen skal medvirke til at skabe et økonomisk og fagligt bæredygtigt specialiseret voksenområde. Indstilling Administrationen indstiller, at Social- og Handicapudvalget Tager status 2 2024 på handleplanen til efterretning. Godkender at følgende to indsatser afsluttes: Indsats nr. 5 om ”Erstatning for fire særlige ungdomsboliger i Birkelyparken” og indsats nr. 7 om ”Større udbredelse af tidlige og fleksible indsatser uden visitation”. Sagsbeskrivelse Social- og Handicapudvalget godkendte den 9. januar 2023 (punkt 4) en handleplan med 15 indsatser på det specialiserede voksenområde. Udvalget besluttede samtidig, at der skal forelægges status på handleplanen tre gange årligt på de møder, hvor udvalget behandler Budgetopfølgning 1, 2 og 3, samt at sagen også skal indeholde aktivitetstal, der viser udviklingen over tid på udvalgte områder. Status på indsatserne i handleplanen En af de oprindelige 15 indsatser - indsats 4 om Opfølgning på botilbudsanalysen i Budget 2023-26 - er tidligere blevet opdelt i to selvstændige indsatser (4.a og 4.b). Herudover besluttede Social- og Handicapudvalget ved behandlingen af Status 3/2023 på udvalgsmødet den 8. januar 2024 (punkt 3), at handleplanen skal udvides med to nye indsatser: Implementering af hjemløsereform og Undersøgelse af muligheden for at etablere flere lokale aktivitets- og samværstilbud efter servicelovens §104. Herefter rapporteres der på i alt 18 indsatser. Status på hver enkelt indsats er beskrevet i vedlagte bilag, hvor hver indsats desuden er markeret i overskriften med en farve, der overordnet viser status i arbejdet med den pågældende indsats i forhold til indhold og tidsplan. Der er disse fire kategorier: Indsatsen er afsluttet (blå). Gælder for syv indsatser Indsatsen forløber helt eller nogenlunde som planlagt (grøn). Gælder for 11 indsatser Indsatsen forløber ikke som planlagt, der er problemer med indhold og/eller tidsplan (gul). Gælder for 0 indsatser Indsatsen skal først igangsættes på et senere tidspunkt (orange). Gælder for 0 indsatser Af de 11 indsatser markeret med grønt, er der to indsatser, som med denne status foreslås afsluttet. Det drejer sig om: Indsats nr. 5 om Erstatning for 4 særlige ungdomsboliger i Birkelyparken. Administrationen vurderer, at det nuværende behov kan imødekommes inden for den 100% kommunale anvisningsret, der i forvejen er til ungdomsboliger i Freyas Kvarter. Indsats nr. 7 om Større udbredelse af tidlige og fleksible indsatser uden visitation. Administrationen vurderer, at de iværksatte tiltag har øget kendskabet til emnet tilfredsstillende hos de relevante medarbejdere. Aktivitetstal Aktivitetstal er nøgletal, der viser udviklingen over tid på udvalgte områder. Social- og Handicapudvalget besluttede den 9. januar 2023, hvilke aktivitetstal, udvalget ønsker at følge – i alt otte: Syv aktivitetstal på de områder, der økonomisk fylder mest, suppleret af et aktivitetstal om det samlede sagsantal på det specialiserede voksenområde. Aktivitetstallene er vedlagt som bilag 2, og viser udviklingen fra Regnskab 2021 frem til og med Budgetopfølgning 2/2024. Gennemgående viser tallene stærkt stigende udgifter set over hele perioden, både på grund af et stigende antal borgere og (især) stigende gennemsnitspriser. Illustreret i nedenstående tabel, der viser udviklingen i helårspersoner og gennemsnitspriser på de dyreste foranstaltninger, botilbud: Botilbud, udvikling 2021-BO 2/2024 R-2021 BO2 2024 Stigning i % Afløsning og aflastning: Helårspersoner 5,6 9,0 61% Gennemsnitspris i 1.000 kr. 415 614 48% Midlertidige botilbud: Helårspersoner 63,5 73,7 13% Gennemsnitspris i 1.000 kr. 802 1.046 30% Længerevarende botilbud: Helårspersoner 38,5 42,4 10% Gennemsnitspris i 1.000 kr. 1.313 1.507 15% Botilbudslignende tilbud: Helårspersoner 44,0 40,5 -8% Gennemsnitspris i 1.000 kr. 850 1.210 42% Botilbud i alt: Helårspersoner 151,6 165,6 9% Udgift i mio. kr. 141,6 196,3 39% Det fremgår, at i perioden fra 2021 til BO 2 i august 2024 er antal helårspersoner i botilbud steget med i alt 9%, mens udgifterne i kraft af stærkt stigende gennemsnitspriser er steget med 39%. Til sammenligning er den kommunale pris- og lønudvikling for serviceudgifter i samme periode på 11%. Stigningskurven for botilbudsudgifterne begyndte dog at flade ud i løbet af 2023, og den tendens er fortsat her i 2024. Den forventede udgift til botilbud i BO 2 er således 12,8 mio. kr. lavere end det oprindelige budget for 2024, og 5,5 mio. kr. lavere end den forventede udgift ved BO 1. Økonomiske konsekvenser Denne statussag har i sig selv ingen økonomiske konsekvenser for Greve Kommune. I det vedtagne budget 2023-26 indgik imidlertid en rammebesparelse på 1,5 mio. kr. årligt med henvisning til den samlede handleplan. I 2023 blev kun cirka halvdelen af rammebesparelsen udmøntet, men fra 2024 er hele den oprindelige rammebesparelse udmøntet. Udmøntningen er i begge år sket i kraft af handleplanens indsats nummer tre om ”Bedre kapacitetsudnyttelse i egne boligfællesskaber”. Konkret realiseret ved at ændre målgruppen i boligfællesskabet Freyas Kvarter 40-42, besluttet af Byrådet den 6. marts 2023. På grund af p/l-reguleringer henstår dog stadig en rest på 54.000 kr., der ikke er udmøntet. Beløbet nulstilles senere i år ved en budgetomplacering. Det kan supplerende tilføjes, at flere af effektiviseringsforslagene i Direktionens budgetoplæg til Budget 2025-28 er foranlediget af arbejdet med handleplanens indsatser. Det gælder disse budgetforslag: Akuttilbuddets nattevagt (et følgeresultat af den afsluttede indsats tre om ny målgruppe i Freyas Kvarter 40-42) Botilbud i Dahliahuset og Grønlykkeparken (et resultat af arbejdet med indsats 4.b om opfølgning på botilbudsanalysen) Styrkelse af myndighedsfunktionen – flere borgere i egen bolig (et resultat af arbejdet med indsats 6 om Flere almene boliger til kommunal boliganvisning på det specialiserede voksenområde og indsats 16 om Implementering af hjemløsereformen) Hjemtagelse af §104 tilbud (et resultat af arbejdet med indsats 17 om Undersøgelse af muligheden for at etablere flere lokale aktivitets- og samværstilbud) Tidsplan Den samlede handleplan gælder foreløbig frem til slutningen af denne byrådsperiode ved udgangen af 2025. Siden Social- og Handicapudvalgets behandling af Status 1/2024 i juni, er tidsplanerne i nogle af indsatserne ajourført, så de passer til den aktuelle status i arbejdet med indsatserne. Generelt har de tilbageværende 11 aktive indsatser ret forskellig tidshorisont, men alle – eller næsten alle – indsatser forventes afsluttet inden udgangen af 2025. Næste statussag forelægges for Social- og Handicapudvalget samtidig med udvalgets behandling af Budgetopfølgning 3/2024 på udvalgsmødet den 6. januar 2025.", "source_path": "data/greve/raw_dagsordener/Social- og Handicapudvalget_2024-10-07T16:30:00+02:00_dc8f4bb5-4802-4486-b706-0774e835cb62.json"}
{"document_id": "dc8f4bb5-4802-4486-b706-0774e835cb62", "committee": "Social- og Handicapudvalget", "meeting_date": "2024-10-07T16:30:00+02:00", "section_type": "html_fragment", "section_title": "Sagsbehandlingstider på det sociale område", "case_number": "24-008633", "agenda_index": 3, "text": "Beslutning Orienteringen blev taget til efterretning med bemærkning om, at udvalget ønsker en sag på et kommende møde med eksempler på sager hvor sagsbehandlingstiden er overskredet. Anbefales godkendt med den bemærkning at sagen sættes i forløb til Økonomiudvalget og Byrådet jfr. delegationsplanen. DH-sidens bemærkninger i Handicaprådet blev taget til efterretning. Fremstilling Sagsprocedure Social- og Handicapudvalget, Økonomiudvalget og Byrådet Resume Social- og Handicapudvalget har ønsket en årlig afrapportering af sagsbehandlingstiderne inden for udvalgets område. Sagen redegør for de faktiske sagsbehandlingstider sammenholdt med de politisk fastsatte sagsbehandlingsfrister. Derudover er administrationen blevet opmærksom på, at Greve Kommune ikke har offentliggjort sagsbehandlingstid for ansøgning om en servicehund. Derfor skal Social- og Handicapudvalget godkende en sagsbehandlingstid for ansøgning om servicehund. Administrationen følger løbende udviklingen for sagsbehandlingstider, og har fokus på at overholde de politisk fastsatte sagsbehandlingstider. Indstilling Administrationen indstiller, 1) at afrapporteringen for sagsbehandlingstider tages til efterretning. 2) at ny sagsbehandlingstid for servicehunde godkendes. Sagsbeskrivelse Social- og Handicapudvalget besluttede den 25. april 2022 (pkt. 3), at de relevante fagcentre påbegyndte registrering af sagsbehandlingstider, og at der årligt skulle afrapporteres på de registrerede sagsbehandlingstider Administrationen har siden den 1. juni 2022 manuelt registreret sagsbehandlingstider på nye ansøgninger vedrørende socialpædagogisk støtte i hjemmet efter servicelovens § 85 og midlertidigt botilbud efter § 107. Disse to områder er valgt, da disse to sagsområder har flest sager. Administrationen har siden 1. november 2022 påbegyndt registrering af sagsbehandlingstider på nye ansøgninger vedrørende tabt arbejdsfortjeneste efter § 42, merudgifter efter § 41, ledsagelse efter § 45, hjemmetræning efter § 32 a og diverse ansøgninger efter § 44, som henviser til §§ 83, 84, stk. 1 og 86, stk. 2 vedrørende personlig hjælp og pleje, hjælp eller støtte til nødvendige praktiske opgaver i hjemmet og madservice, samt afløsning og aflastning af forælde og vedligeholdelsestræning. Nedenfor følger en oversigt over de enkelte sagsområder med politisk fastsat sagsbehandlingstid samt den faktiske registrerede sagsbehandlingstid på nye ansøgninger indkommet efter ovenstående datoer og som der er blevet afgjort. Det skal bemærkes, at sager på børnehandicapområdet behandles med udgangspunkt i barnets lov, som er trådt i kraft fra den 1. januar 2024. Førhen blev sagerne afgjort med udgangspunkt i serviceloven. Det specialiserede voksenområde Paragraf i Serviceloven samt beskrivelse Politisk fastsat sagsbehandlingsfrist Antal sager og gennemsnitlig faktisk sagsbehandlingstid Antal sager der er overskredet § 84, Aflastning og midlertidigt ophold Op til 6 uger. 32 sager og 5,2 uger 2 sager. § 85, Socialpædagogisk støtte i eget hjem Op til 8 uger, dog 12 uger ved botilbudslignende tilbud. 27 sager og 12 uger. 17 sager. § 95, Kontant tilskud Op til 12 uger. 2 sager og 18,5 uger. 1 sag. § 96, Borgerstyret Personlig Assistance (BPA) Op til 12 uger. 4 sager og 10,1 uger. 2 sager. § 97, Ledsagelse Op til 12 uger. 11 sager og 7,2 uger. 4 sager. § 107, Botilbud til midlertidige ophold Op til 12 uger. 11 sager og 18 uger. 6 sager. § 112, Hjælpemidler Ved akutte behov: op til 3 arbejdsdage. Ved lette vurderingsansøgninger: op til 4 uger. Ved komplekse vurderingsansøgninger: op til 12 uger. 236 sager og 4,1 dage. 1550 sager og 1,8 uger. 72 sager og 7,7 uger. 40 sager. 203 sager. 18 sager. § 113, Forbrugsgoder Ved lette vurderingsansøgninger op til 6 uger. Ved komplekse vurderingsansøgninger: op til 18 uger. 39 sager og 2,7 uger. 74 sager og 11,7 uger. 3 sager. 14 sager. § 113 b, Tidsbegrænset støtte til hjælpemidler eller støtte til forbrugsgoder Op til 5 arbejdsdage. Ikke registreret adskilt fra §112. Ikke registreret adskilt fra §112. § 114, Støtte til bil Op til 24 uger. 27 sager og 23,8 uger. 20 sager. § 116, Boligindretning Ved mindre boligindretninger: op til 6 uger. Ved store boligindretninger: op til 36 uger. 99 sager og 5,4 uger. 3 sager og 3,5 uger. 30 sager. 0 sager. Børnehandicap Paragraf i barnets lov samt beskrivelse Politisk fastsat sagsbehandlingsfrist Antal sager og gennemsnitlig faktisk sagsbehandlingstid Antal sager der er overskredet § 85, Hjemmetræning Op til 6 måneder. 2 sager og 5,4 måneder 0 sager. § 86, Nødvendige merudgifter Op til 10 uger. 41sager og 8,6 uger 14 sager. § 87, Tabt arbejdsfortjeneste Op til 10 uger. 90 sager og 11,1 uger. 9 sager. § 89, Ledsagerordning Op til 10 uger. Ingen sager. Ingen sager. § 90, Bestemmelser for børn med behov for støtte Op til 10 uger. 25 sager og 9,94 uger. 9 sager. Administrationen bestræber sig altid på, at ansøgninger afgøres inden for den politisk fastsatte sagsbehandlingsfrist. Hvis sagsbehandlingsfristen overskrides, kan dette skyldes flere forhold blandt andet følgende: Sager under §85 (socialpædagogisk støtte i eget hjem) i serviceloven spænder sagsbehandlingstiderne fra under en uge til 38 uger. Årsagern til at sagsbehandlingstiderne kan overskrides er eksempelvis, at borgeren har haft indlæggelser i psykiatrien, og derfor forlænget sagsbehandlingstiden. Herudover er der også en sag, hvor støttebehovet ikke kan varetages tilstrækkeligt af Greve Kommunes eget støttetilbud (Pædagogisk Psykiatrisk Vejledningscenter), hvormed der har været behov for at afsøge og købe et eksternt tilbud. Sager under §107 (botilbud til midlertidige ophold) i serviceloven spænder sagsbehandlingstiderne fra cirka tre uger til 57 uger. Årsagen til at sagsbehandlingstiderne er overskredet er eksempelvis, at det kan være vanskeligt at fastholde kontakten til borgeren, fordi borgeren udebliver fra møder. Sager under §86 (nødvendige merudgifter) i barnets lov, er sagsbehandlingsfristen overskredet, fordi borgeren ikke har svaret eller ikke har fremsendt oplysninger inden for tidsfristen. Derudover kan det også skyldes, at sagsbehandlingen ikke er påbegyndt rettidigt. Sager under §112 (hjælpemidler) i serviceloven kan sagsbehandlingstiden overskrides er, hvis administrationen har behov for at indhente oplysninger fra tredjepart fx speciallæge. Derudover kan der opstå forsinkelser i forbindelse med tilbudsindhentning af hjælpemidler fra ikke-europæiske lande fx USA eller Canada. Derudover er der sket en stigningen i antallet sagsbehandlinger på cirka 55 procent det seneste år. I forhold til sager under §114 og 116 (støtte til bil og boligindretning) i serviceloven kan sagsbehandlingstiden overskrides, hvis administrationen ikke har fået oplysninger fra borgeren rettidigt eller hvis tredjepart fx oplysninger fra lægen trækker ud. Overskridelse af sagsbehandlingsfristen kan også skyldes andre sagsbehandlingsmæssige uhensigtsmæssigheder. Eksempelvis kan afgørelsen være afhængig af modtagelse af udtalelser fra samarbejdspartnere, som afventes i lang tid eller det kan skyldes, at borgeren ikke får fremsendt oplysninger inden for tidsfristen. Ny sagsbehandlingstid for servicehunde Administrationen er blevet opmærksomme på, at der ikke er offentliggjort en sagsbehandlingstid for behandling af ansøgninger til servicehunde (servicehunde hjælper mennesker med et fysisk eller psykisk handicap med at klare den daglige levevis). Servicehunde bevilges på baggrund af bestemmelserne i serviceloven §112 (hjælpemidler). I dag vil borgeren kunne se sagsbehandlingstider fra tre arbejdsdage op til 12 uger alt efter om ansøgningens karakter. Sagsbehandlingstiden er noget længere for ansøgningerne til servicehunde, fordi tyngden af informationer, der skal indhentes er stor. Administrationen anbefaler, at sagsbehandlingstiden for behandling af ansøgning til en servicehund sættes til at være op til 24 uger. Til sammenligning har andre kommuner en sagsbehandlingstid på mellem 24 og 32 uger. Lovgrundlag Lov om retssikkerhed og administration på det sociale område §3 om kommunalbestyrelsen skal behandle spørgsmål om hjælp så hurtigt som muligt med henblik på at afgøre, om der er ret til hjælp og i så fald hvilken. Lov om retssikkerhed og administration på det sociale område §3 stk. 2. om kommunalbestyrelsen skal på de enkelte sagsområder fastsætte frister for, hvor lang tid der må gå fra modtagelsen af en ansøgning, til afgørelsen skal være truffet. Fristerne skal offentliggøres. Hvis fristen ikke kan overholdes i en konkret sag, skal ansøgeren skriftligt have besked om, hvornår ansøgeren kan forvente en afgørelse. Lov om retssikkerhed og administration på det sociale område § 3 a. Fristerne efter § 3, stk. 2, skal for afgørelser efter lov om social service offentliggøres på og fremgå tydeligt af kommunens hjemmeside. Økonomiske konsekvenser Sagen har ingen økonomiske konsekvenser for Greve Kommune. Kommunikation Sagsbehandlingstider er offentliggjort på Greve Kommunes hjemmeside.", "source_path": "data/greve/raw_dagsordener/Social- og Handicapudvalget_2024-10-07T16:30:00+02:00_dc8f4bb5-4802-4486-b706-0774e835cb62.json"}
{"document_id": "dc8f4bb5-4802-4486-b706-0774e835cb62", "committee": "Social- og Handicapudvalget", "meeting_date": "2024-10-07T16:30:00+02:00", "section_type": "html_fragment", "section_title": "Klagesager på det sociale område i Greve Kommune i 2023", "case_number": "24-008633", "agenda_index": 4, "text": "Beslutning Orienteringen blev taget til til efterretning med bemærkning om, at udvalget på et kommende møde gerne vil drøfte mål på området og se eksempler på hjemviste sager. Anbefales. Anbefales. Linda Heegaard (F) undlod at tage stilling. Udvalget har taget DH-sidens bemærkninger i Handicaprådet til efterretning. Fremstilling Sagsprocedure Sundheds- og Omsorgsudvalget, Social- og Handicapudvalget, Skole-, Børne- og Ungeudvalget, Økonomiudvalget og Byrådet. Resume Som følge af retssikkerhedsloven udgiver Social-, Bolig- og Ældreministeriet hvert år et kommuneopdelt Danmarkskort, som indeholder en opgørelse over omgørelsesprocenter i klagesager vedrørende servicelovsydelser, der er behandlet i Ankestyrelsen i det forgangne år. Der orienteres om omgørelsesprocenter for klagesagerne fra Greve Kommune i 2023, der blev offentliggjort den 6. juni 2024 og om udviklingen de sidste fem år. Med sagen får byrådet indblik i udviklingen af klagesager, som omgøres i Ankestyrelsen, og hvilke handlinger administrationen foretager sig for at nedbringe antallet af omgjorte klagesager. Indstilling Administrationen indstiller, at orienteringen om Danmarkskortet tages til efterretning. at Byrådet godkender at have drøftet Danmarkskortet i overensstemmelse med lovgivningens anvisninger. at Byrådet godkender at der ikke udarbejdes en handlingsplan på socialområdet, på voksenhandicapområdet eller på børnehandicapområdet. Sagsbeskrivelse Byrådet skal ifølge retssikkerhedslovens §79b en gang årligt orienteres om Danmarkskortet, som indeholder en opgørelse over omgørelsesprocenter i klagesager vedrørende servicelovsydelser og fra 1. januar 2024 ydelser under barnets lov, der er behandlet i Ankestyrelsen. Af retssikkerhedsloven følger endvidere , at byrådet skal behandle Danmarkskortet inden udgangen af det år, hvor Danmarkskortet er offentliggjort. Om Danmarkskortet Danmarkskortet dækker over alle bestemmelser i serviceloven og barnets lov, hvor der er klageadgang til Ankestyrelsen over kommunalbestyrelsens afgørelse. Administrationen sagsbehandler med udgangspunkt den politisk vedtaget kvalitetsstandard, og efter en faglig vurdering. Når en borger klager over administrationens afgørelse, er det Ankestyrelsen, der behandler klagen. Ankestyrelsen genvurderer sagen med udgangspunkt i en ny faglig vurdering. Omgørelsesprocenten viser andelen af behandlede klagesager i Ankestyrelsen, som enten bliver stadfæstet, ændret eller hjemvist. Stadfæstet betyder, at Ankestyrelsen finder sagen tilstrækkeligt oplyst, og er enig med kommunens afgørelse. Ændret betyder, at Ankestyrelsen finder sagen tilstrækkeligt oplyst, men er uenige i afgørelsen og ændrer den. Hjemvist betyder, at Ankestyrelsen hjemviser sagen, fordi der eksempelvis mangler oplysninger i sagen. Derfor sendes sagen tilbage til kommunen, der genbehandler sagen med nye oplysninger. Omgørelsesprocenten viser, hvorvidt de der klager til Ankestyrelsen, enten får medhold i deres klage (ændrer afgørelse), eller har ret til at få genbehandlet deres sag (hjemvisning). Omgørelsesprocenten fortæller derfor noget om kommunens faglige vurderinger i de afgørelser der træffes og påklages til Ankestyrelsen, men fortæller ikke noget om den generelle kvalitet af kommunens sagsbehandling. Kortet viser således ikke, om der er fejl og mangler i de sager, som der ikke klages over. Samtidig vil en del af de hjemviste sager, ikke nødvendigvis ændres som følge af yderligere oplysninger. Antal sager i alt på det sociale område i Greve Kommune I Greve Kommune administreres og sagsbehandles der i fire fagcentre som tilsammen cirka 10.000 sager i 2023, der omhandler sager med udgangspunkt i lov om social service og barnets lov. Danmarkskortet omhandler udelukkende klagesager, som er behandlet i Ankestyrelsen. Omgørelsesprocenten i Greve Kommune Ud af de cirka 10.000 sager, har Ankestyrelsen i 2023 behandlet 82 klagesager, som enten er stadfæstet, ændret eller hjemvist til Greve Kommune. Resultatet fremgår af nedenstående oversigt. Antal klagesager Stadfæstede klagesager Ændrede klagesager Hjemviste klagesager Omgørelses-procent Lands-gennemsnittet Hele socialområdet (herunder hjemmepleje) 82 46 9 27 44% 38,5 % Heraf børnehandicap 21 16 3 2 24% 48,4% Heraf voksenhandicap 3 0 0 1 33% 37% På socialområdet herunder hjemmepleje har Greve Kommune en omgørelsesprocent på 44 % i 2023. Omgørelsesprocenten er steget siden 2022, hvor den lå på 27 %. Stigningen i omgørelsesprocent skal holdes op i mod, at der også har været en stigning i antallet af klagesager fra 67 i 2022 til 82 i 2023. Omgørelsesprocenten for Greve Kommune er i 2023 over landsgennemsnittet, som er på 38,5 %. I 2022 var landsgennemsnittet på 37,5 %, så der er sket en generel stigning i omgørelsesprocentren. Udvikling i omgørelsesprocent de seneste fem år (2019-2023) Udviklingen i omgørelsesprocenten for socialområdet samt på børnehandicap- og voksenhandicapområdet de sidste fem år fremgår af nedenstående tabel. 2019 2020 2021 2022 2023 Greve Kommune hele socialområdet (herunder hjemmeplejen) 39 % 40 % 35 % 27 % 44 % På landsplan socialområdet 41 % 36,3 % 31,8 % 37,5 % 38,5 % Greve Kommune børnehandicapområdet 66 % 61 % 45 % 21 % 24 % På landsplan børnehandicapområdet 51 % 52 % 35,9 % 48,8 % 48,4 % Greve Kommune voksenhandicapområdet 25 % 63 % 31 % 33 % 33 % På landsplan voksenhandicapområdet 46 % 42,4 % 34,3 % 38,9 % 37 % Sagsbehandlingsområder med flest klagesager i 2022 og 2023 I Greve Kommune er der fem områder, der antalsmæssigt har flest klagesager i Ankestyrelsen samlet set i 2023. Sagsområderne med flest klagesager fremgår af nedenstående tabel. Tabellen viser også hvordan udviklingen har været siden seneste opgørelse i 2022 samt omgørelsesprocent for hvert sagsområde. Antal klagesager i 2022 Omgørelses procent i 2022 Antal klagesager i 2023 Omgørelses procent i 2023 Hjemmehjælp § 83 3 28 % 28 57% Tabt arbejdsfortjeneste §§ 42 og 43 9 11 % 11 27 % Merudgiftsydelse § 41 8 37 % 8 25 % Børn - samvær - § 71 3 0 % 6 0 % Børn - Foranstaltninger - §§ 52, stk. 3 og 55 1 0 % 4 75 % Stigning i antal klagesager for et sagsområde flytter den samlede omgørelsesprocent Årsagen til at Greve Kommunes samlede omgørelsesprocent er steget fra 2022 til 2023, skyldes at der er sket en stigning i antallet af klagesager for sager under servicelovens §83 (hjemmehjælp). Konkret er stigningen gået fra 3 klagesager i 2022 til 28 klagesager i 2023. Fra 2014 til 2022 er antallet af klagesager under servicelovens §83 været mellem 0 til 4 klagesager årligt. Klagesagerne omhandler hovedsageligt klager over reduktion af hjælp til rengøring. Serviceniveauet for rengøring blev ændret i forbindelse med vedtagelse af budget 2023-2026. Ændring i serviceniveau for rengøring betyder, at der som udgangspunkt bevilges rengøring hver 3. uge frem for hver 2. uge, med mindre borgeren har behov for mere ud fra en konkret og individuel vurdering. Når serviceniveauet ændres, skal borgerne revisiteres. I løbet af 2023 har cirka 1130 borgere modtaget en indsats i form af hjælp til rengøring, og de er i forbindelse med reduktion af serviceniveauet blevet revisiteret. De 16 hjemviste klagesager under servicelovens §83 (hjemmehjælp) skyldes, at Ankestyrelsen har ønsket flere oplysninger i sagen. Ved genbehandling af sagerne har Greve Kommune fastholdt deres afgørelse i hovedparten af sagerne. I to sager har borgeren fået medhold og dermed fastholdt hjælp til rengøring hver 2. uge. For de øvrige sagsområder er der både sket fald og stigning i omgørelsesprocenten fra 2022 til 2023. Administrationen vurderer, og det er forventeligt, at der fra år til år vil være udsving i omgørelsesprocenten. Administrationen har hele tiden fokus på, at omgørelsesprocenten er på et acceptabelt niveau. Fokuspunkter ud fra klagesager i Greve Kommune i 2023 Greve Kommune har kontinuerligt fokus på at forbedre kvaliteten i sagsbehandlingen og i den forbindelse har administrationen undersøgt, om der er fælles træk i de hjemviste og ændrede klagesager fra 2023. Fælles for hovedparten af de hjemviste sager er, at Ankestyrelsen har afgjort, at sagerne ikke er tilstrækkeligt oplyste. Det betyder, at Ankestyrelsen angiver helt konkrete faktorer i sagen, som de ønsker yderligere belyst. Det kan for eksempel være, at der skal indhentes udtalelser fra øvrige myndigheder, private aktører i sagen eller lignende. Faktorerne i sagerne er individuelle og konkrete, og det er ikke samme slags oplysninger, som Ankestyrelsen ønsker yderligere belyst i de forskellige sager. Manglende oplysninger var også en fællesnævner for hjemvisninger i 2023, og hertil skal det pointeres, at Ankestyrelsen også kan skærpe og ændre deres krav til oplysninger, hvorfor det er vanskeligt helt at undgå hjemvisninger grundet manglende oplysninger. Handleplan På mødet den 6. november 2023 (pkt. 22) godkendte Byrådet administrationens indstilling om, at der ikke skal udarbejdes handlingsplan på hele socialområdet eller voksenhandicapområdet. Administrationen anbefaler, at der ikke udarbejdes en handlingsplan på hele socialområdet, fordi administrationen er bekendt med årsagerne til hjemvisningerne og har løbende fokus på god kvalitet i sagsbehandlingen. Administrationen vil orientere Ankestyrelsen om Byrådets beslutning vedrørende handlingsplan. Lovgrundlag Ifølge § 84 a i retssikkerhedsloven skal ressortministeren hvert år inden den 1. juli offentliggøre et kommunefordelt Danmarkskort over omgørelsesprocenten i Ankestyrelsens afgørelser i klagesager efter lov om social service. Ifølge § 79 b i retssikkerhedsloven skal Danmarkskortet behandles på et møde i kommunalbestyrelsen inden udgangen af det år, hvor Danmarkskortet offentliggøres. Fra den 1. juli 2022 til den 1. januar 2026 er der som noget nyt: • Krav om, at kommunalbestyrelsen skal tage stilling til, hvorvidt der er behov for at udarbejde en handlingsplan til styrkelse af den juridiske kvalitet i kommunens sagsbehandling. • Krav om, at kommunalbestyrelsen skal orientere Ankestyrelsen, hvis kommunalbestyrelsen beslutter, at der ikke skal udarbejdes en handlingsplan. Byrådet har på mødet den 6. november 2023 (pkt. 22) besluttet, at der ikke udarbejdes en handlingsplan til hele socialområdet, børneområdet og handicapområdet, men i stedet fortsætter med at implementere fokuspunkterne i handleplanen fra 2022. Administrationen har orienteret Ankestyrelsen om byrådets beslutning. Økonomiske konsekvenser Sagen har ingen økonomiske konsekvenser i sig selv for Greve Kommune. Afgørelser i Ankestyrelsen kan imidlertid have økonomiske konsekvenser relateret til den enkelte sag eller sagstype. Tidsplan Næste Danmarkskort for 2024 offentliggøres senest 1. juli 2025 og præsenteres derefter for relevante fagudvalg og Byrådet. Sagen sendes i høring i Handicaprådet. Handicaprådets høringssvar præsenteres på fagudvalgsmøde og tilknyttes også til referatet. Sagens forløb 07/10/2024 Sundheds- og Omsorgsudvalget Ad 1 orienteringen blev taget til efterretning. Ad 2 anbefales med bemærkning om, at udvalget ønsker en sag på et kommende møde med eksempler på, hvad det er for klagesager, der er i Greve Kommune indenfor hjemmeplejeområdet. Ad 3 anbefales. Udvalget takker for de indkomne høringssvar. Høringssvar fra Handicaprådet vedlægges. Afbud: Lone Mortensen, Liselott Blixt", "source_path": "data/greve/raw_dagsordener/Social- og Handicapudvalget_2024-10-07T16:30:00+02:00_dc8f4bb5-4802-4486-b706-0774e835cb62.json"}
{"document_id": "dc8f4bb5-4802-4486-b706-0774e835cb62", "committee": "Social- og Handicapudvalget", "meeting_date": "2024-10-07T16:30:00+02:00", "section_type": "html_fragment", "section_title": "Budgetopfølgning 2 (2024) - Social- og Handicapudvalget", "case_number": "23-013405", "agenda_index": 5, "text": "Beslutning Orienteringen blev taget til efterretning. Fremstilling Sagsprocedure Social- og Handicapudvalget Resume I denne sag orienteres fagudvalget om indholdet i budgetopfølgning 2 2024 inden for eget udvalgsområde. Budgetopfølgning 2 2024 blev behandlet i Byrådet den 2. oktober 2024. Indstilling Administrationen indstiller, at sagen tages til efterretning. Sagsbeskrivelse Denne sag skal ses i sammenhæng med den samlede budgetopfølgning 2 2024, som er udarbejdet pr. 31. juli 2024 og er behandlet i Byrådet den 2. oktober 2024. Det korrigerede budget for Social- og Handicapudvalget var pr. 31. juli 2024 på 282,0 mio. kr., hvoraf 311,0 mio. kr. ligger inden for servicerammen. Årsagen til at beløbet indenfor servicerammen er højere, end det samlede budget, er primært indtægter vedr. refusion for særligt dyre enkeltsager, som ligger udenfor servicerammen. Afvigelser på udvalgets område gennemgås nedenfor. Områder under Social- og Handicapudvalget På udvalgets område forventes et samlet mindreforbrug på -11,4 mio. kr. inkl. DUT-kompensation på samlet -0,4 mio. kr. Inden for serviceammen Indenfor servicerammen forventes et mindreforbrug på -12,7 mio. kr. De væsentligste afvigelser er følgende: Der forventes mindreudgifter til hjælpemidler på -1,3 mio. kr. og aflastningsordninger på -0,8 mio. kr. Herudover samlet mindreforbrug på -10,2 mio. kr. på detspecialiserede voksenområde. Uden for servicerammen Der forventes et merforbrug på 1,3 mio. kr. uden for servicerammen. De væsentligste afvigelser er følgende: Mindreindtægt på 2,0 mio. kr. vedrørende refusion for særligt dyre enkeltsager, samt merforbrug vedrørende tomgangshusleje på 0,7 mio. kr. Alle enkeltafvigelser på udvalgets område kan ses i bilag 1. Økonomiske konsekvenser Sagen har ingen selvstændige økonomiske konsekvenser, da disse ligger i bevillingssagen til budgetopfølgning 1, som blev behandlet af Byrådet den 2. oktober 2024.", "source_path": "data/greve/raw_dagsordener/Social- og Handicapudvalget_2024-10-07T16:30:00+02:00_dc8f4bb5-4802-4486-b706-0774e835cb62.json"}
{"document_id": "dc8f4bb5-4802-4486-b706-0774e835cb62", "committee": "Social- og Handicapudvalget", "meeting_date": "2024-10-07T16:30:00+02:00", "section_type": "html_fragment", "section_title": "Lukket: Eksempler på VISO-forløb i Greve Kommune", "case_number": "24-009969", "agenda_index": 6, "text": "Orienteringen blev taget til efterretning.", "source_path": "data/greve/raw_dagsordener/Social- og Handicapudvalget_2024-10-07T16:30:00+02:00_dc8f4bb5-4802-4486-b706-0774e835cb62.json"}
{"document_id": "dc8f4bb5-4802-4486-b706-0774e835cb62", "committee": "Social- og Handicapudvalget", "meeting_date": "2024-10-07T16:30:00+02:00", "section_type": "html_fragment", "section_title": "Orientering fra formanden og gensidig orientering", "case_number": "21-014473", "agenda_index": 7, "text": "Beslutning Der var ingen orienteringer. Fremstilling Sagsprocedure Social- og Handicapudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning.", "source_path": "data/greve/raw_dagsordener/Social- og Handicapudvalget_2024-10-07T16:30:00+02:00_dc8f4bb5-4802-4486-b706-0774e835cb62.json"}
{"document_id": "dc8f4bb5-4802-4486-b706-0774e835cb62", "committee": "Social- og Handicapudvalget", "meeting_date": "2024-10-07T16:30:00+02:00", "section_type": "html_fragment", "section_title": "Huskeliste og orientering fra administrationen", "case_number": "21-013715", "agenda_index": 8, "text": "Beslutning Der var ingen orienteringer. Fremstilling Sagsprocedure Social- og Handicapudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil de blive vedlagt som bilag. Indstilling Administrationen indstiller, at orienteringen tages til efterretning. Sagsbeskrivelse Administrationen har følgende til orientering:", "source_path": "data/greve/raw_dagsordener/Social- og Handicapudvalget_2024-10-07T16:30:00+02:00_dc8f4bb5-4802-4486-b706-0774e835cb62.json"}
{"document_id": "dc8f4bb5-4802-4486-b706-0774e835cb62", "committee": "Social- og Handicapudvalget", "meeting_date": "2024-10-07T16:30:00+02:00", "section_type": "html_fragment", "section_title": "Social- og Handicapudvalget - mødekalender 2024", "case_number": "21-014474", "agenda_index": 9, "text": "Beslutning Orienteringen blev taget til efterretning. Fremstilling Sagsprocedure Social- og Handicapudvalget. Resume I sagen gives et overblik over Social- og Handicapudvalgets møder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Mødekalenderen er vedhæftet som bilag.", "source_path": "data/greve/raw_dagsordener/Social- og Handicapudvalget_2024-10-07T16:30:00+02:00_dc8f4bb5-4802-4486-b706-0774e835cb62.json"}
{"document_id": "dc8f4bb5-4802-4486-b706-0774e835cb62", "committee": "Social- og Handicapudvalget", "meeting_date": "2024-10-07T16:30:00+02:00", "section_type": "html_fragment", "section_title": "Underskriftsark", "case_number": "21-014478", "agenda_index": 10, "text": "Fremstilling Sagsprocedure Social- og Handicapudvalget. Resume Elektronisk underskriftsark.", "source_path": "data/greve/raw_dagsordener/Social- og Handicapudvalget_2024-10-07T16:30:00+02:00_dc8f4bb5-4802-4486-b706-0774e835cb62.json"}
