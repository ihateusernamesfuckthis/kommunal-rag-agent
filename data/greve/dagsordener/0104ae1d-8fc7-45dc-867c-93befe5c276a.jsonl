{"document_id": "0104ae1d-8fc7-45dc-867c-93befe5c276a", "committee": "Plan- og Tryghedsudvalget", "meeting_date": "2024-10-08T16:00:00+02:00", "section_type": "html_fragment", "section_title": "Godkendelse af dagsorden", "case_number": "22-003654", "agenda_index": 0, "text": "Beslutning Godkendt. Afbud: Kenneth Jerkel Fremstilling Sagsprocedure Plan- og Tryghedsudvalget. Resume Godkendelse af dagsorden for mødet den 8. oktober 2024. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Plan- og Tryghedsudvalget_2024-10-08T16:00:00+02:00_0104ae1d-8fc7-45dc-867c-93befe5c276a.json"}
{"document_id": "0104ae1d-8fc7-45dc-867c-93befe5c276a", "committee": "Plan- og Tryghedsudvalget", "meeting_date": "2024-10-08T16:00:00+02:00", "section_type": "html_fragment", "section_title": "Anvisningsaftale for ungdomsboliger i Freyas Kvarter", "case_number": "24-007264", "agenda_index": 1, "text": "Beslutning Godkendt. Afbud: Kenneth Jerkel Fremstilling Sagsprocedure Plan- og Tryghedsudvalget. Resume Trygheds- og Integrationsudvalget godkendte den 5. maj 2014, punkt 5, en tiårig anvisningsaftale for ungdomsboligerne i Freyas Kvarter. Aftalen udløber med udgangen af 2024 og administrationen forelægger i denne sag forslag til godkendelse af en ny aftale. Indstilling Administrationen indstiller, at anvisningsaftalen for ungdomsboligerne i Freyas Kvarter godkendes. Sagsbeskrivelse Boligafdelingen Freyas Kvarter består af 38 ungdomsboliger og 38 ældreboliger. Boligafdelingen blev i 2014 overtaget af Sydkystens Boligselskab, da det daværende boligselskab DVB Greve blev opløst på grund af økonomiske og byggetekniske udfordringer. Som led i overtagelsen, bad Sydkystens Boligselskab om en tiårig aftale om 100 % kommunal boliganvisning til ungdomsboligerne i Freyas Kvarter. Kommunen har ligeledes 100 % anvisning til ældreboligerne i Freyas Kvarter. Dette er fastsat i Lov om almene boliger § 54. Unge med særlige behov Kommunen har i begrænset omfang mulighed for at anvise unge med særlige behov til en ungdomsbolig, hvor der kan dispenseres for kravet om igangværende uddannelse. Administrationen har anvisningen til otte af ungdomsboligerne i Freyas Kvarter. Disse boliger anvises til unge, som har brug for særlig støtte for at kunne klare sig i egen bolig og kunne etablere og/eller fastholde tilknytning til uddannelse. Der bor 40 unge i de 38 ungdomsboliger i Freyas Kvarter. Heraf er 30 i uddannelse. Der følges årligt op på de unges uddannelsesaktivitet, herunder på, hvorvidt unge, som bor der på særlige vilkår, fortsat kan gives dispensation for kravet om uddannelsesaktivitet. Bofællesskaber og aktivitetstilbud De øvrige boliger i Freyas Kvarter er mærket som ældreboliger, hvortil kommunen fortrinsvist anviser borgere fra socialområdet, som har en psykisk funktionsnedsættelse. Nogle af lejlighederne er indrettet som bofællesskaber og der er bevilget pædagogisk støtte til flere af beboerne. Derudover har kommunen et aktivitetstilbud og et akuttilbud i Freyas Kvarter. Aftale om kommunal anvisning af ungdomsboliger Sydkystens boligselskab ønsker at fortsætte den nugældende aftale i yderligere ti år, med mulighed for opsigelse med et års varsel. Fordelen ved en tiårig aftale med 100 % kommunal anvisning til ungdomsboliger er, at det giver en stabilitet og ro omkring beboerne i afdelingen. En ulempe kan være, at kommunen hæfter for eventuel udgift tomgangsleje og fraflytningsudgifter, som en fraflyttende beboer ikke kan betale. I nedenstående tabel fremgår udgifter til tomgangsleje og fraflytningsregninger for de seneste fem år i henholdsvis ungdomsboligerne i Freyas Kvarter og samlet for øvrige boligafdelinger i kommunen. Freyas Kvarter Tomgangsleje Fraflytningsregninger Restgæld til kommunen for fraflytningsregninger Afskrevet Samlet for de seneste fem år 0 127.380 142.522 5308 Svarende til årligt 0 24.476 28.504 I bilag 1 er vedlagt forslag til ny anvisningsaftale for ungdomsboligerne i Freyas Kvarter. Lovgrundlag Lov om almene boliger § 59. Økonomiske konsekvenser Ved kommunal anvisning af almene boliger hæfter kommunen for eventuel tomgangsleje og fraflytningsudgifter. I sagsfremstillingen er angivet disse udgifter fem år tilbage. Tidsplan Den nugældende aftale udløber med udgangen af 2024. Herefter kan en ny aftale træde i kraft. Øvrige forhold Organisationsbestyrelsen i Sydkystens Boligselskab har godkendt aftalen ved bestyrelsesmøde den 24. september 2024. Den netop indgåede rammeaftale om udlejning og anvisning af almene familieboliger, omfatter ikke ungdomsboliger. Aftaler om ungdomsboliger adresseres i organisationsaftalerne, som er indgået med hver enkelt boligorganisation. I organisationsaftalen med Sydkystens Boligselskab fremgår under punkt otte, at \"der er indgået en særskilt aftale om udlejning af Freyas Kvarter, der består af 38 ungdomsboliger og 38 ældreboliger\". Centerchef Tina Malling Kiær deltager under behandlingen af dette punkt.", "source_path": "data/greve/raw_dagsordener/Plan- og Tryghedsudvalget_2024-10-08T16:00:00+02:00_0104ae1d-8fc7-45dc-867c-93befe5c276a.json"}
{"document_id": "0104ae1d-8fc7-45dc-867c-93befe5c276a", "committee": "Plan- og Tryghedsudvalget", "meeting_date": "2024-10-08T16:00:00+02:00", "section_type": "html_fragment", "section_title": "Status på kommunal boliganvisning i Askerød og Gersagerparken", "case_number": "24-005230", "agenda_index": 2, "text": "Beslutning 1. Anbefales med bemærkning om, at Udvalget ønsker et notat frem mod Økonomiudvalgets behandling om evt. uforbrugte midler i 2023, hvor midlerne blev finansieret fra Tryghed i Greve Nord 2. og 3. Aftalerne anbefales med bemærkninger om, at praksis ændres, så der ved tildelingen lægges mest mulig vægt på en konkret og individuel vurdering. 4. Anbefales taget til efterretning (Ø) stemmer imod pkt. 2 og 3 Udvalget ønsker en orientering primo 2025 om status på eventuelle omdannelsesområder og tal for 2024. Afbud: Kenneth Jerkel Fremstilling Sagsprocedure Plan- og Tryghedsudvalget, Økonomiudvalget og Byrådet Resume Den 19. juni 2023, punkt 24, godkendte Byrådet aftaler om 100 % kommunal boliganvisning i Askerød og Gersagerparken . Herunder at der ønskedes en status medio 2024 angående tekniske og administrative ressourcer brugt på opgaven. I denne sag orienterer administrationen om dette samt indstiller til godkendelse af tilpassede aftaler, jævnfør dialog med Poul Schmith/Kammeradvokaten I/S. Endelig orienteres om den konkrete opgaveløsning i boliganvisningen, som afspejler de ressourcer der er afsat til opgaven. Supplerende sagsfremstilling Kommunal boliganvisning i Askerød og Gersagerparken er en indsats under projektet om Tryghed i Greve Nord, hvor et fokusområde er forbedring af beboersammensætningen. I forbindelse med udmøntning af indsatsen, blev der bevilget 370.000 kr. i etableringsudgift i 2023 og 144.000 kr. i årlige driftsomkostninger fra 2024. Pengene blev bevilget fra projektet Tryghed i Greve Nord. Kontoen til Tryghed i Greve Nord er en formålsbestemt konto. Derfor tilgår uforbrugte midler kassen, medmindre andet besluttes. Etableringsudgifter samt drift for december 2023 er jævnfør kontrakten på 282.510 kr. De resterende midler på 87.490 kr. tilgik kassen ved udgangen af 2023. Pengene kan tilbageføres fra kassen til kontoen for Tryghed i Greve Nord, hvis dette besluttes. I sagsfremstillingen fremgår, at der har været driftsudgifter i 2024 på 108.640 kr. I en nærmere gennemgang af kontrakten, som følge af Plan- og Tryghedsudvalgets interesse for økonomien, er det konstateret, at kontrakten er opdateret med en udgift på forventet 10-12.000 kr. Der er tale om betaling for en årlig opdatering af oplysninger i it-systemet om huslejer mv., som følge af boligselskabernes årlige justeringer. Driftsudgifterne for 2024 bliver derfor forventet på 120.000 kr. De resterende midler på forventet 24.000 kr. kan tilbageføres til Tryghed i Greve Nord i forbindelse med BO3, eller de vil tilgå kassen ved årets udgang. I gennemgangen af betalinger til projektet har administrationen desuden konstateret, at kommunen er faktureret for en abonnementsudgift på 31.500 kr., som ikke umiddelbart fremgår af kontrakten. Administrationen undersøger denne betaling med henblik på at sikre at der er overensstemmelse mellem kontraktuelle forpligtelser og leverandørens fakturering. Indstilling Administrationen indstiller, at orientering om tekniske og administrative ressourcer tages til efterretning at tilpasset aftale om kommunal boliganvisning i Askerød godkendes at tilpasset aftale om kommunal boliganvisning Gersagerparken godkendes at orientering om praksis tages til efterretning. Sagsbeskrivelse Aftalerne blev indgået i juli 2023 fordi de to boligområder på daværende tidspunkt var på regeringens lister over hhv. parallelsamfundsområder (Askerød) og forebyggelsesområder ( Gersagerparken ). Ved den årlige opgørelse over udsatte boligområder den 1. december 2023 fremgik det, at Gersagerparken da var taget af listen over forebyggelsesområder. Ikke desto mindre valgte bestyrelserne at fastholde aftalen om kommunal boliganvisning i Gersagerparken . Nedenfor fremgår de tekniske ressourcer og en anslået vurdering af de administrative ressourcer forbundet med opgaven. Tekniske ressourcer Ved sagens vedtagelse den 19. juni 2023, punkt 24, godkendte Byrådet udgift til it-system på anslået 370.000 kr. i etablering og årligt op til 144.000 kr. i drift. De forbrugte ressourcer ligger på: Etablering og implementering: 282.510 kr. Drift, vedligehold og support: 9.053 kr. pr. mdr. eller 108.640 kr. pr. år. Administrative ressourcer Ved sagens vedtagelse den 19. juni 2024, punkt 24, godkendte Byrådet øget personaleudgift svarende til ét årsværk. Boliganvisningen er derfor blevet opnormeret med ét årsværk. Boliganvisningen varetager i fællesskab opgaven tillige med andre opgaver i Borgerservice. I opstartsperioden blev der brugt en del tid på at tilpasse den tekniske løsning, etablere samarbejde og dialog med boligselskaberne, interne praksisafklaringer, faglige drøftelser og vurderinger samt besvarelse af telefoniske og personlige borgerhenvendelser. Samlet set skønnes, at tiden brugt på opgaven på nuværende tidspunkt har været mere omfattende end svarende til opnormeringen på ét årsværk, på grund af omfattende opgaver i opstartsperioden. På sigt er det vurderingen, at en opnormering svarende til ét årsværk er tilstrækkeligt til opgavens udførsel i boliganvisningen, i henhold til den konkrete praksis, som beskrives nedenfor. Hertil kommer anslået 4-5 timer om ugen på faglig ledelse, arbejde med administrationsgrundlag, monitorering, afrapportering til politikere og topledelse samt dialog med boligselskaber. Samt anslået 2-3 timer om ugen på teknisk og administrativ support relateret til implementering, drift og tilpasninger i it-systemet, dataudtræk og analyser samt udarbejdelse og tilpasninger af arbejdsgange. Samlet anslås at administrationen anvender 40-45 timer om ugen på opgaven med udmøntning af aftalerne om 100 % kommunal boliganvisning til Askerød og Gersagerparken . I bilag 1 er vedlagt en oversigt over, hvor mange der har skrevet sig op til en bolig i Askerød og Gersagerparken , samt hvor mange boliger administrationen har anvist pr. 31. august 2024. Tilpassede aftaler Formålet med aftalerne er at anvende kommunal boliganvisning som et redskab til at forbedre beboersammensætningen i de to boligområder. Aftalerne er således indgået efter Lov om almene boliger § 59, stk. 2, hvorefter kommunal boliganvisning skal ske på baggrund af en konkret vurdering af boligområdets behov og af borgerens behov. Herudover er der for udsatte boligområder (Askerød) nogle lovbestemte kriterier i Lov om almene boliger af § 59, stk. 6, som den enkelte boligsøgende skal opfylde for at komme i betragtning til en bolig. Administrationen har bedt Poul Schmith/Kammeradvokaten I/S vurdere, om aftalerne lever op til bestemmelsen i § 59, stk. 2 om, at anvisning skal ske efter en konkret individuel vurdering. Efter dialog og sparring om dette, har administrationen skærpet aftalernes ordlyd, så det tydeligere fremgår, hvornår der anvises efter lovbestemte kriterier i Askerød, jf. § 59, stk. 6, og hvornår der anvises efter en konkret individuel vurdering af den boligsøgendes behov og boligområdets behov. På denne baggrund forelægges tilpassede aftaler samt fortolkningsbilag til hver af aftalerne til godkendelse. Aftalerne og bilag til aftalerne er vedlagt i bilag 2-5. Praksis afstemt med ressourcer I august 2024 var 2260 personer opskrevet til bolig i Askerød og Gersagerparken . Når kommunen får en ledig bolig, bliver de borgere - hvor den ledige bolig opfylder både deres egne boligønsker og boligområdets kriterier - fundet via et it-system. Listen rummer normalt 130-180 personer. Tidligere praksis: Fra december 2023 til maj 2024 blev boligtilbud sendt til de 12 personer med længst anciennitet. Den, der havde været opskrevet længst og opfyldte kriterierne, fik boligen. Revision af praksis: I foråret 2024 blev det klart, at anciennitet alene ikke er nok for at tildele en ledig bolig. Kommunen skal også tage hensyn til både borgerens og boligområdets behov, når de vurderer ansøgerne. Med de ressourcer, der er til rådighed, er det ikke muligt at vurdere alle 130-180 personer hver gang. Ny praksis fra maj 2024: Nu sendes boligtilbud til 20 personer, som har angivet at de opfylder boligområdets kriterier, og som søger den konkrete boligtype. Af dem, der viser interesse, vurderes op til tre, som også skal dokumentere, at de opfylder kriterierne. Beslutningen om hvem den ledige bolig skal tildeles, træffes ud fra både borgerens og boligområdets behov. Med de nuværende ressourcer kan denne metode følges uden at sagsbehandlingstiden medfører risiko for tomgangsleje. Flere ressourcer vil dog gøre det muligt at inddrage flere personer i vurderingen, som opfylder kriterierne. Lovgrundlag Lov om Almene boliger § 59, stk. 1, og stk. 2 som lyder (i uddrag) \"til løsning af påtrængende boligsociale behov. Anvisning sker på baggrund af en vurdering af den boligsøgendes behov og beboersammensætningen i den afdeling, den boligsøgende anvises til eller bor i på anvisningstidspunktet\", samt stk. 3-6. Økonomiske konsekvenser Sagens økonomiske konsekvenser er beskrevet i sagsfremstillingen. Der er ikke yderligere økonomiske konsekvenser forbundet med denne sag. Øvrige forhold De reviderede aftaler skal godkendes i boligorganisationernes bestyrelser, før de træder i kraft. Den 1. december hvert år udgiver regeringen sine lister over udsatte boligområder. I den forbindelse vil det fremgå, hvorvidt Askerød fortsat er på listen over parallelsamfundsområder. Eventuelle ændringer i beboersammensætningen vil fremgå af de årlige nøgletal, som udgives til kommuner og boligorganisationer i første kvartal 2025. Centerchef Tina Malling Kiær deltager under behandlingen af dette punkt.", "source_path": "data/greve/raw_dagsordener/Plan- og Tryghedsudvalget_2024-10-08T16:00:00+02:00_0104ae1d-8fc7-45dc-867c-93befe5c276a.json"}
{"document_id": "0104ae1d-8fc7-45dc-867c-93befe5c276a", "committee": "Plan- og Tryghedsudvalget", "meeting_date": "2024-10-08T16:00:00+02:00", "section_type": "html_fragment", "section_title": "Lokalplan nr. 15.26 Boliger ved Industrilunden 1 og 3 i Tune, endelig vedtagelse", "case_number": "24-009011", "agenda_index": 3, "text": "Beslutning Godkendt. Afbud: Kenneth Jerkel Fremstilling Sagsprocedure Plan- og Tryghedsudvalget Resume Forslag til Lokalplan nr. 15.26 - Boliger ved Industrilunden 1 og 3 i Tune har været i ni ugers offentlig høring. De høringssvar, der er indkommet i forbindelse med høringsperioden fremlægges, og der redegøres for, hvorvidt de har givet anledning til ændring af lokalplanforslaget. Med endelig vedtagelse af lokalplanforslaget kan der opføres 12 nye rækkehuse og omkring 56 lejligheder ved Industrilunden 1 og 3 i Tune. Indstilling Administrationen indstiller, at forslag til Lokalplan nr. 15.26 Boliger ved Industrilunden 1 og 3 i Tune vedtages endeligt (jf. bilag 1). Sagsbeskrivelse Forslag til Lokalplan nr. 15.26 - Boliger ved Industrilunden 1 og 3 i Tune blev vedtaget af Plan- og Tryghedsudvalget den 10. juni 2024 (punkt 6) og har været sendt i ni ugers offentlig høring fra den 13. juni til og med den 15. august 2024. Administrationen har nedenfor fremhævet nogle af de væsentligste forhold, som lokalplanen kommer til at regulere. Lokalplanen sikrer bl.a.: At området bliver et tæt og lavt boligområde, der er orienteret omkring et fælles grønt opholdsareal. At boligerne får et tydeligt fælles arkitektonisk udtryk via facade- og tagmaterialer i samme farvetoner for at sikre sammenhæng i området. At det fælles opholdsareal bliver grønt og naturpræget med træer, planter og synlige regnvandsløsninger for at give gode opholdsmuligheder til beboere. At parkering i området etableres som randparkering udenom bebyggelsen langs den interne boligvej. At der etableres en stiforbindelse til det nordlige boligområde for fodgængere, så man kan bevæge sig igennem boligområderne uden at skulle ud på Lundevej. Høringssvar Der er i høringsperioden kommet fire høringssvar til lokalplanen fra naboer til området. Et emne i høringssvarene handler om selve byggefasen af projektet. To af høringssvarene beskriver, hvordan det igangværende byggeri nord for området (Lokalplan nr. 15.11 - Spæncom grunden), har givet mange gener og en anmodning om, at en kommende byggefase til denne lokalplan kommer til at foregå på en anden måde. Høringssvarene giver ikke anledning til ændringer i lokalplanen. Observationer om det nuværende byggeri er videreformidlet til relevante medarbejdere i administrationen. Et af høringssvarene omhandler adgangsvejen til Industrilunden 1 og 3. Adgangsvejen bruges også af ejer af Lundevej 11. Ejer af Lundevej 11 var som udgangspunkt ikke interesseret i at dele adgangsvej med flere nye naboer. Greve Kommune, ejer af Lundevej 11 og ejer af Industrilunden 1 og 3 har på den baggrund holdt møde, for at tale om de fremtidige forhold omkring den delte adgangsvej. Mødet gav ikke anledning til ændringer i lokalplanen. Et af høringssvarene handler om etablering af de fælles grønne arealer, og om hvorvidt bygherre er forpligtet til at etablere disse. Lokalplanen beskriver, at de grønne fællesarealer skal etableres inden for et år, som en betingelse for ibrugtagning. Høringssvarene gav samlet set ikke anledning til ændringer i lokalplanen. De kan læses i deres fulde ordlyd i (jf. bilag 2), og administrationens svar på høringssvarene (jf. bilag 3). Tekniske ændringer og tilføjelser Administrationen har foretaget mindre rettelser og tilføjelser til bestemmelserne. Ændringerne har ikke betydning for, hvad der er muligt med lokalplanen, men de er med til at lette forståelsen og administrationen af lokalplanen i den efterfølgende byggesagsbehandling. De tekniske ændringer og tilføjelser kan læses (jf. bilag 3) og er indarbejdet i lokalplanen (jf. bilag 1). Lovgrundlag Planloven. Økonomiske konsekvenser Sagen har ingen økonomiske konsekvenser for Greve Kommune. Kommunikation Den endeligt vedtagne lokalplan annonceres og offentliggøres på Greve Kommunes hjemmeside samt på Plandata.dk efter Plan- og Tryghedsudvalgets behandling. Tidsplan Ultimo oktober 2024: Efter annoncering og offentliggørelse af den endelige lokalplan er der fire ugers klagefrist til Planklagenævnet.", "source_path": "data/greve/raw_dagsordener/Plan- og Tryghedsudvalget_2024-10-08T16:00:00+02:00_0104ae1d-8fc7-45dc-867c-93befe5c276a.json"}
{"document_id": "0104ae1d-8fc7-45dc-867c-93befe5c276a", "committee": "Plan- og Tryghedsudvalget", "meeting_date": "2024-10-08T16:00:00+02:00", "section_type": "html_fragment", "section_title": "Beslutning om tryghedsvagter i Greve Kommune", "case_number": "24-004184", "agenda_index": 4, "text": "Beslutning 2. Godkendt (Ø) stemmer imod, da de gerne vil sikre at der indgås aftale med et firma, der har overenskomst. 4. godkendt med bemærkning om, at kommunen ikke selv ansætter tryghedsvagterne, og at tryghedsvagterne så vidt muligt ikke skal deltage i møder, men skal være på gaderne. Afbud: Kenneth Jerkel Fremstilling Sagsprocedure Plan- og Tryghedsudvalget. Resume Der er i forbindelse med budgettet afsat midler til ansættelse af kommunale tryghedsvagter, og pr. 1. maj 2024 er lovgivningen om kommunale tryghedsvagter endelig. Der skal i denne sag tages stilling til rammerne for kommunale tryghedsvagter i Greve Kommune, herunder om det skal være i hele kommunen eller i dele heraf. Supplerende sagsfremstilling På mødet i Plan- og Tryghedsudvalget den 10. juni 2024 punkt 13, sendte udvalget sagen om kommunale tryghedsvagter tilbage til administrationen, da udvalget ønskede svar på spørgsmålene om, hvad andre kommuner gør i forhold til kommunale tryghedsvagter. Udvalget ønskede endvidere svar på, om der er private firmaer, der kan løse opgaven, og hvad det i givet fald vil koste. Administrationen skal herved oplyse, at det kun er Københavns Kommune, Århus Kommune og Ballerup Kommune, der har gjort brug af muligheden for at ansætte kommunale tryghedsvagter. Administrationen har været i kontakt med Ballerup Kommune, der er mest sammenlignelig med Greve Kommune. Ballerup Kommune har oplyst, at de i forvejen havde etableret eget vagtkorps (fire vægtere) til at løse flere kommunale vagtopgaver. Dertil har de udvidet med to ekstra vagter, så opgaven som Tryghedsvagter også kunne løses. Alle vagter har gennemført samme uddannelse og alle vagterne løser opgaven som Tryghedsvagter. Ballerup Kommune har ikke udpeget særlige områder, hvor tryghedsvagterne skal virke. Tryghedsvagterne udøver deres virke i tidsrummet fra kl. 16 til kl. 24, og de runderer efter en konkret vurdering af, hvor det kan være utrygt at opholde sig i kommunen. De kommunale tryghedsvagter i Ballerup Kommune bærer godkendt uniform, en telefon og en overfaldsalarm, og kan tilkalde de andre vagter i kommunen, hvis der er behov derfor. Ballerup Kommune har endelig oplyst, at de har afsat 1,5 mio. kr. til kommunale tryghedsvagter i kommunen. Den afsatte økonomi dækker udgifter til løn til to vægtere, uddannelse, kompetenceudvikling, køretøj, uniformer, telefon ol. Administrationen har talt med to private firmaer, som kan tilbyde at løse opgaven med kommunale tryghedsvagter i kommunen. På forespørgsel er priserne fra to forskellige vagtselskaber oplyst til at være i spændet mellem 365,- kr. i timen til 586,- kr. eksklusive moms. Priserne er inklusive udgifter til vagtbil og uniform (som skal være ensartet med de to andre kommuner). Hvis administrationen skal gå videre dermed, da skal der, jf. kommunens regler for indhentelse af tilbud, indhentes tre skriftlige tilbud på opgaven. Indstilling Administrationen indstiller, 1) at det besluttes om der skal ansættes kommunale tryghedsvagter med ansættelsesforhold i Greve Kommune eller 2) at det besluttes, at der skal indgås en aftale med et autoriseret vagtfirma, som stiller kommunale tryghedsvagter til rådighed for Greve Kommune Administrationen indstiller endvidere, 3) at det besluttes, at der ansættes kommunale tryghedsvagter, som skal dække hele arealet i kommunen, eller 4) at det besluttes, at der ansættes kommunale tryghedsvagter, der skal dække udvalgte dele af kommunen, og at ruter fastlægges løbende i forhold til aktuelle behov for tryghedsskabende tiltag. Sagsbeskrivelse Fra den 1. maj 2024 er det muligt for Byrådet at ansætte kommunale tryghedsvagter for at opretholde den offentlige orden indenfor kommunens grænser. Ordningen med kommunale tryghedsvagter er en forsøgsordning, og ordningen løber i en prøveperiode på tre år fra den 1. maj 2024. I budgetforliget 2024-2027 er der afsat 0,350 mio. kr. i 2024 stigende til 0,700 mio. kr. i 2025 og 2026. Det fremgår endvidere af budgetforliget 2024-2027, at Plan- og Tryghedsudvalget i 2024 udarbejder rammerne for en forsøgsordning med tryghedsvagter, at indsatsen skal køre i 2025 og 2026, og at der i januar 2026 skal laves en delevaluering med henblik på budgetproces for 2027. De kommunale tryghedsvagter skal være godkendte, hvilket betyder, at tryghedsvagterne skal opfylde de krav, der fremgår af vagtvirksomhedslovens § 7 om godkendelse af personalet i en vagtvirksomhed samt de nærmere uddannelsesmæssige krav for vagter, der fremgår af loven. Kommunen skal sørge for, at de pågældende tryghedsvagter er godkendte, inden ansættelsen træder i kraft. Godkendelsen foretages af Justitsministeren eller den, som ministeren bemyndiger dertil. Kommunen kan enten indgå en aftale med en autoriseret vagtvirksomhed, der sørger for godkendte tryghedsvagter i kommunen, eller kommunen kan selv ansætte kommunale tryghedsvagter. Såfremt kommunen ansætter kommunale tryghedsvagter, skal kommunen selv sørge for godkendelsen af disse. Hvis kommunen indgår en aftale med en autoriseret vagtvirksomhed, da er denne virksomhed ansvarlig for de nødvendige godkendelser. Administrationen vurderer, at samspil med andre fagpersoner og eksterne parter såsom politi, vagter i centre mv. bedst tilgodeses ved en kommunal ansættelse af tryghedsvagterne, men det er også muligt at skabe koordinering mellem et privat vagtværn og samarbejdspartnere, hvis udvalget vælger denne løsning. Kommunale tryghedsvagter har kompetence til at henstille til personer, der forstyrrer den offentlige orden, at disse skal stoppe den forstyrrende adfærd, og hvis tryghedsvagternes henstilling ikke efterkommes, skal politiet kontaktes. De kommunale tryghedsvagter kan udøve vagtvirksomhed på steder, hvor der er almindelig adgang til. Alle kommunale tryghedsvagter skal bære uniform, og alle tryghedsvagter skal bære ensartede uniformer, uanset hvilken kommune vagterne er ansat i. De kommuner, der gør brug af forsøgsordningen med kommunale tryghedsvagter, er ansvarlige for at anskaffe ens uniformer til tryghedsvagterne. Dette indebærer, at ansvaret for at udforme et fælles og ensartet design af tryghedsvagternes uniform påhviler de kommuner, der ønsker at deltage i forsøgsordningen. Det skal i den forbindelse bemærkes, at Københavns Kommune har ansat kommunale tryghedsvagter pr. 1. maj 2024. Baggrunden for, at tryghedsvagterne skal bære ens uniform uanset hvilken kommune, der er tale om, er, at tryghedsvagterne skal være let genkendelige for befolkningen, og skal kunne adskilles fra politiets uniformer. Det fremgår endvidere af loven, at kommunale tryghedsvagter under udførelsen af vagtvirksomhed kan gøre brug af køretøjer. Ansvaret for at udforme et fælles og ensartet design af tryghedsvagternes køretøjer påhviler ligeledes de kommuner, der ønsker at deltage i forsøgsordningen. Ifølge bekendtgørelsen kan forsøgsordningen med kommunale tryghedsvagter sættes i gang fra den 1. maj 2024. Udvalget kan drøfte, hvilken model de ønsker, at tryghedsvagterne skal arbejde efter: a) hele kommunen efter et fastlagt runderingsmønster. b) særlige områder i kommunen, som kommunale tryghedsvagter skal koncentrere sig fast om. I den forbindelse kan man forestille sig faste tryghedsrundringer rundt om f.eks. Greve Bibliotek og stationer. Udvalget kan i givet fald tilkendegive områder, hvor det ønsker at øge eller sikre trygheden med faste runderinger. c) løbende tilpasning af tryghedsrunderingerne i samarbejde med interne og eksterne samarbejdspartnere (f.eks. politi, diverse institutioner, biblioteker, forebyggelsesmedarbejdere, konkrete henvendelser m.v. ), så tryghedsindsatsen koncentreres der, hvor der aktuelt er oplevet utryghed. Lovgrundlag Lov om vagtvirksomhed og kommunale tryghedsvagter, § 1a, 1b og 1c samt bekendtgørelse nr. 1408 af 13. marts 2024. Økonomiske konsekvenser Bevilling er givet i budget 2024-2027 med 0,350 mio. kr. i 2024 stigende til 0,700 mio. kr. i 2025 og 2026. Administrationen vil orientere udvalget, når ordningen for kommunale tryghedsvagter er etableret. Sagens forløb 10/06/2024 Plan- og Tryghedsudvalget Udvalget beslutter at sende sagen tilbage til administrationen med ønske om, at det undersøges, hvad andre kommuner gør om der er private firmaer, der kan løse opgaven, og hvad det vil koste.", "source_path": "data/greve/raw_dagsordener/Plan- og Tryghedsudvalget_2024-10-08T16:00:00+02:00_0104ae1d-8fc7-45dc-867c-93befe5c276a.json"}
{"document_id": "0104ae1d-8fc7-45dc-867c-93befe5c276a", "committee": "Plan- og Tryghedsudvalget", "meeting_date": "2024-10-08T16:00:00+02:00", "section_type": "html_fragment", "section_title": "Tryghed i Greve Nord - opfølgning på tiltag", "case_number": "23-003820", "agenda_index": 5, "text": "Beslutning 1. a) - e) godkendes (Ø) stemmer imod pkt. 1. b), idet udgiften ikke står mål med udgiften. (Ø) stemmer imod pkt. 1. d), da det ikke løser parkeringsudfordringen. 2. Udvalget takker for de indkomne forslag, der kan indgå i det videre arbejde med tryghed i området. Udvalget ønsker en sag om muligheden for at benytte \"Giv-et-praj\" til at indberette utrygge steder/oplevelser. Afbud: Kenneth Jerkel Fremstilling Sagsprocedure Plan- og Tryghedsudvalget og Klima-, Teknik- og Miljøudvalget. Resume Plan- og Tryghedsudvalget besluttede på mødet den 23. april 2024 ikke at godkende fremlagte forslag til tryghedsskabende tiltag i Greve Nord. Udvalget ønsker undersøgt, om alle tiltag fra dialogmødet i 2022 er udført, samt om boligselskaberne ved Askerød og Gudernes Kvarter selv vil investere i ekstra p-pladser langs Hundigevej. Ydermere ønsker udvalget mere belysning bag Greve Svømmehal. Processen for tidligere tiltag gennemgås, herunder administrationens opfølgning på eventuelle tiltag ved Hundigevej og Greve Svømmehal. Der fremlægges forslag til ny beslutning. Supplerende sagsfremstilling Plan- og Tryghedsudvalget besluttede den 13. august 2024 (pkt. 8) at udskyde sagen, for at afvente dialog med boligselskaberne om deres ønsker og bidrag. Administrationen har den 19. august 2024 fremsendt sagsfremstillingen med bilag fra Plan- og Tryghedsudvalgets dagsorden den 13. august 2024 (pkt. 8) til Greve Boligselskab, Sydkystens Boligselskab og Vridsløselille Andelsboligforening med ønske om inden den 1. oktober 2024 at få deres vurdering af, om de foreslåede tiltag vil have en effekt i relation til tryghed, om de ser nogle ulemper ved forslagene eller har andre forslag. Ligeledes om de selv har konkrete initiativer for at bedre på trygheden, og/eller initiativer de ønsker at samarbejde med kommunen om. Vridsløselille Andelsboligforening har sendt henvendelsen videre til afdelingsbestyrelserne i Grønningen og Askerød, hvorfor deres svar er delt i to. Vedlagt er tilbagemeldingerne fra de tre boligselskaber (jf. bilag 5, 6 og 7 ). Administrationen har ikke foretaget en gennemgang af de foreslåede tiltag i forbindelse med den fornyede behandling af sagen. Administrationen bemærker desuden, at det i september 2024 har været nødvendigt midlertidigt at flytte hjemmeplejens biler fra p-pladsen ved Sundhedshuset, da der periodisk samles en større gruppe unge på stedet og medarbejderne i hjemmeplejen oplever utryghed, når de skal hente eller aflevere bilerne. Administrationen har været i dialog med politiet, gadeteamet og hjemmeplejen om deres forslag til evt. fysiske tiltag, der vil kunne ændre på den oplevede utryghed. Politiet bemærker, at området virker åbent og godt dækket med kamera, men ikke ved om belysningen på de omkringliggende stier evt. kan forbedres. Administrationen har efterset denne og vurderer ikke, at belysningen skal forbedres. Hjemmeplejen forklarer, at det er aktiviteten af mennesker og deres adfærd, der er den udløsende årsag til utrygheden. Hjemmeplejen foreslår, at beskære og opsætte lys ved en container på p-pladsen og at der opsættes mere belysning i cykelskuret. Hjemmeplejens ønsker anslås at koste ca. 60.000 kr. Administrationen anbefaler, at Hjemmeplejens ønsker prioriteres blandt de initiativer, der godkendes. Ændret indstilling Administrationen indstiller overfor Plan- og Tryghedsudvalget 1. at følgende tiltag godkendes: a) opsætning af kamera ved Greve Svømmehal for ca. 150.000 kr. hvis muligt b) etablering af bedre belysning på stiforbindelsen fra Portalen til Waves (Tangentstien) ca. 300.000 kr. c) beskæring af beplantning mellem Hundige Centervej og cykelstien ca. 50.000 kr. d) at der igangsættes tiltag for 100.000 kr. for at forhindre parkering tæt ved udkørsler til Hundigevej. e) beskæring og belysning ved Sundhedshuset ca.60.000 kr. 2. at udvalget drøfter de indkomne forslag fra de tre boligselskaber (jf. bilag 5, 6 og 7) Administrationen indstiller overfor Klima-, Teknik- og Miljøudvalget 3. at orienteringen om de fremlagte tiltag tages til efterretning Økonomiske konsekvenser De økonomiske konsekvenser er da, at der anvendes 660.000 kr. fra puljen til tryghedsinitiativer, hvorved der er 90.000 kr. tilbage. Indstilling Administrationen indstiller over for Plan- og Tryghedsudvalget 1. at de beskrevne tiltag godkendes, herunder: a) opsætning af kamera ved Greve Svømmehal for ca. 150.000 kr. hvis muligt b) etablering af bedre belysning på stiforbindelsen fra Portalen til Waves (Tangentstien) ca. 300.000 kr. c) beskæring af beplantning mellem Hundige Centervej og cykelstien ca.50.000 kr. d) at der igangsættes tiltag for 100.000 kr. for at forhindre parkering tæt ved udkørsler til Hundigevej. Administrationen indstiller over for Klima-, Teknik- og Miljøudvalget 2. at orienteringen om de beskrevne tiltag tages til efterretning. Sagsbeskrivelse Plan- og Tryghedsudvalget fik den 23. april 2024 (pkt. 6) forelagt forslag til tiltag i forbindelse med tryghedsskabende tiltag i Greve Nord. bedre belysning på stiforbindelsen fra Portalen til Waves (Tangentstien) etablering af parkering langs Hundigevej ved Gudernes Kvarter samt beskæring af beplantning mellem Hundige Centervej og cykelstien Udvalget besluttede ikke at godkende de fremlagte forslag, men at administrationen fremlægger tiltag vedr. belysning og beplantning med baggrund i materialet fra det oprindelige dialogmøde i 2022 samt et konkret forslag til mere belysning ved Greve Svømmehal. Ydermere ønsker udvalget, at administrationen indgår i dialog med boligselskaberne ved Gudernes Kvarter med henblik på, at boligselskaberne selv investerer i flere p-pladser langs Hundigevej. Administrationen har gennemgået listen over tiltag, som kom frem under dialogmødet i 2022 og den efterfølgende tryghedsvandring i Greve Nord. På Klima-, Teknik- og Miljøudvalgets møde den 13. oktober 2022 (pkt. 7) blev listen samt kort over tiltag efter byvandringen fremlagt (jf. bilag 1 og 2), og heraf blev alle tiltag, som hører under Greve Kommune, udbedret. På Klima-, Teknik og Miljøudvalgets møde den 17. august 2023 (pkt. 8) blev der fremlagt en liste over tryghedsskabende tiltag i tunneler i Greve Nord med særligt fokus på belysning, hvor alle tiltag på listen ligeledes blev gennemført (jf. bilag 3). Alle de efterspurgte tiltag på Greve Kommunes arealer er således udbedret og indgår nu i den almindelige drift, hvor særligt beplantningen holdes mere nede end tidligere. Greve Svømmehal Greve Svømmehal blev af udvalget nævnt som et nyt fokusområde, og administrationen har holdt møde med gadeteamet, som har en del viden om de problemer, der er i området. Gadeteamet pointerer, at det er vigtigt, at beplantningen holdes nede, og træerne opstammes, så der åbnes op. Nedskæring af beplantning er allerede indarbejdet i den daglige drift, så der i dag er frit udsyn ind til svømmehallens arealer mod banens side, hvilket gadeteamet vurderer at være tilfredsstillende. Ligeledes gjorde gadeteamet opmærksom på, at mere belysning er nødvendigt. Efter mødet blev belysningens tidsstyring ændret, så der nu er lys fra solnedgang til solopgang året rundt. Ydermere har gadeteamet ønsket, at der sættes flere kameraer op, hvorfor administrationen undersøger, hvilken løsning der er bedst på det sted, samt søger tilladelse hos politiet. Alt efter hvor mange kameraer der skal sættes op, skønnes det at koste ca. 150.000 kr. P-pladser ved Gudernes Kvarter Sydkystens Boligselskab og KAB har på styringsdialogmøde med administrationen tilbage i december 2023 bemærket, at de oplever udfordringer med, at der er mange som parkerer langs med Hundigevej på strækningen langs Gudernes Kvarter. Det skaber problemer med udsyn, når man kører ud på Hundigevej fra boligselskabernes parkeringspladser. Når der holder biler parkeret langs Hundigevej, er det svært at se, om der kommer kørende biler. Det skaber også problemer med, at græsrabatten langs Hundigevej bliver ødelagt. Administrationen har på baggrund af Plan- og Tryghedsudvalgets beslutning den 23. april 2024 (pkt. 6) kontaktet boligselskaberne for at høre, om de ønsker at etablere nye p-pladser langs Hundigevej ved Gudernes Kvarter. Selskaberne har svaret, at de ikke ønsker at finansiere p-pladser langs Hundigevej. Administrationen anbefaler da, at der i stedet arbejdes videre med foranstaltninger, som hindrer parkering på et stykke af begge sider af udkørsler fra boligområderne til Hundigevej. Erfaringer fra disse foranstaltninger kan også bruges andre steder i kommunen, som har samme udfordring. En foranstaltning kunne være opsætning af stelere eller fodhegn. Udgiften til foranstaltninger vurderes til 100.000 kr. alt efter hvor langt på strækningen, der skal afspærres. På denne måde skabes der større tryghed ved udkørsel fra beboelsesområderne. Den afledte driften omkring disse tiltag, må forventes at blive øget, men at kunne holdes inden for den almindelige drift af kommunens udearealer. Forslag til tiltag Hvis puljen til tryghedsskabende tiltag ikke skal finansiere et stort beløb til Greve Svømmehal udover finansiering af ekstra kameraer, og hvis Greve Kommune ikke betaler for flere p-pladser ved Askerød og Gudernes Kvarter, anbefaler administrationen at: a. opsætte ekstra kameraer ved Greve Svømmehal. Det vurderes at koste ca. 150.000 kr. b. forbedre belysningen på Tangentstien (bilag 4). Beløbet skønnes at koste ca. 300.000 kr. c. at beplantningen beskæres ved tunneler og langs Hundige Centervej mellem vej og cykelsti, som skønnes til 50.000 kr. d. opsætning af foranstaltninger ved udkørsler langs Hundigevej. Udgiften hertil skønnes til 100.000 kr. Lovgrundlag Vejloven Økonomiske konsekvenser Der er afsat 751.728 kr. til projektet Tryghed i Greve Nord i 2024. Ekstra kamera ved Greve Svømmehal skønnes til 150.000 kr. Udskiftning af belysning på Tangentstien er skønnet til 300.000 kr. Beskæring af beplantning langs Hundige Centervej samt ved de to tunneler skønnes til 50.000 kr. Foranstaltninger tæt ved udkørsler langs Hundigevej i form af stelere , autoværn el.lign. Dette skønnes til ca. 100.000 kr. Samlet forventes omkostningerne at være omkring 600.000 kr. Såfremt de 600.000 kr. disponeres, vil der fortsat være godt 150.000 kr. til disposition på projektet. Tidsplan De forskellige tiltag forventes at blive gennemført i løbet af efteråret 2024 eller i første halvdel af 2025. Sagens forløb 13/08/2024 Plan- og Tryghedsudvalget Sagen udskydes, idet Plan- og Tryghedsudvalget afventer dialog med boligselskaberne om deres ønsker og bidrag. Fraværende: Hans-Jørgen Kirstein 15/08/2024 Klima-, Teknik- og Miljøudvalget 2. Undlader. Udvalget afventer sagens endelige behandling.", "source_path": "data/greve/raw_dagsordener/Plan- og Tryghedsudvalget_2024-10-08T16:00:00+02:00_0104ae1d-8fc7-45dc-867c-93befe5c276a.json"}
{"document_id": "0104ae1d-8fc7-45dc-867c-93befe5c276a", "committee": "Plan- og Tryghedsudvalget", "meeting_date": "2024-10-08T16:00:00+02:00", "section_type": "html_fragment", "section_title": "Greve Kommunes kontrol af udbetaling af sociale ydelser – uddybning af indsatsen", "case_number": "24-009971", "agenda_index": 6, "text": "Beslutning 1. Orienteringen tages til efterretning 2. Godkendt 3. Udvalget beslutter, at der fremlægges en sag om businesscase ved en opnormering på området, som kan gå videre til behandling i Økonomiudvalget og Byrådet med henblik på at der arbejdes videre med den dybdegående kontrol på kontroltrin 3. (Ø) stemmer imod pkt. 3. Afbud: Kenneth Jerkel Fremstilling Sagsprocedure Plan- og Tryghedsudvalget. Resume Sagen er en opfølgning på sag om ”Kontrolindsatsen af udbetaling af sociale ydelser”, der blev behandlet i Plan- og Tryghedsudvalget den 10. juni 2024. Sagen uddyber Greve Kommunes kontrolindsats og sammenholder indsatsen med Roskilde Kommunes kontrolindsats, som blev ønsket af udvalget. Hertil orienteres om resultaterne fra Kommunernes Landsforenings (KL) benchmarking af kommunernes kontrolindsats 2023. Sagen lægger op til en drøftelse af kontrolindsatsen. Indstilling Administrationen indstiller, at orienteringen tages til efterretning. at det godkendes, at Plan- og Tryghedsudvalget orienteres om kontrolindsatsen ved en årligt tilbagevendende sag, der forelægges samtidig med resultaterne fra KL’s årlige benchmarking af kommunernes kontrolindsats. at Plan- og Tryghedsudvalget drøfter, om der skal arbejdes videre med en styrkelse af den dybdegående kontrol på kontroltrin 3. Sagsbeskrivelse Sagen er en uddybning af sagen ”Kontrol af udbetalinger af sociale ydelser 2023”, som blev behandlet under punkt 14 på dagsordenen til Plan- og Tryghedsudvalgets møde den 10. juni 2024. Kontrolindsatsens 3 kontroltrin Kontrolindsatsen har til formål at forebygge og opspore socialt bedrageri. Indsatsen medvirker til at fejludbetalinger af sociale ydelser mindskes og stoppes, og at ydelser, der er udbetalt uberettiget, kræves tilbagebetalt og evt. politianmeldes. Generelt kan kommunernes kontrolindsats opdeles i 3 kontroltrin: kontroltrin: Den forebyggende indsats i ansøgningsfasen kontroltrin: Den løbende sagsbehandling kontroltrin: Den dybdegående kontrol I Greve Kommune varetages kontroltrin 1 og 2 som løbende kvalitetssikring i sagsbehandlingen. Når en borger ansøger om kontanthjælp, skal borgeren f.eks. indsende dokumentation i form af bankudskrifter om formueforhold, hvormed sagsbehandler kontrollerer, at borgerens indberettede oplysninger er korrekte. Dette er kontrol på kontroltrin 1. Kontrol på kontroltrin 2 sker løbende og er understøttet af IT-systemet ”Kommunernes Ydelsessystem” (KY), som genererer advis til sagsbehandler, hvis der sker ændringer i en kontanthjælpsmodtagers indkomst. Det kan f.eks. være, hvis borgeren får en større arv eller lønindkomst, som ikke er blevet indberettet rettidigt. I sådan et tilfælde vil sagsbehandleren med det samme sørge for at kontanthjælpen reguleres eller ophører og give borger besked, hvormed fejludbetaling undgås. Kontroltrin 3 aktiveres, hvis der opstår undring eller mistanke om uregelmæssigheder, som forudsætter en mere dybdegående undersøgelse. Den videre beskrivelse af kontrolindsatsen i denne sag, omhandler alene aktiviteter med dybdegående kontrol på kontroltrin 3. Kommunernes kontrolindsats på kontroltrin 3 kan opdeles i skal-opgaver og kan-opgaver. Skal-opgaver er aktiviteter, som kommunen er forpligtet til at udføre i henhold til loven, mens kan-opgaver er aktiviteter, som kommunen har mulighed for at udføre. Hvor langt kommunen må gå i den dybdegående kontrol på kontroltrin 3 er beskrevet i bilag 1. Greve Kommunes dybdegående kontrol på kontroltrin 3 I Greve Kommune er der afsat et årsværk til de lovbundne skal-opgaver på kontroltrin 3. I 2023 har kommunen behandlet og afsluttet i alt 70 kontrolsager på kontroltrin 3 med en samlet besparelse på 2.626.476 kr. En kontrolsag på kontroltrin 3 kan opstå på flere måder. F.eks. ved henvendelse fra Udbetaling Danmark, anmeldelser fra borgere eller samarbejdspartnere samt interne anmeldelser fra andre afdelinger i kommunen. Herudover varetages også foreningskontrol som en skal-opgave. Registersamkøring varetages som den eneste kan-opgave og i mindre omfang. I bilag 1 uddybes skal-opgaverne og kan-opgaven med registersamkøring. Roskilde Kommunes dybdegående kontrol på kontroltrin 3 Administrationen har været i kontakt med Roskilde Kommune. I Roskilde Kommune er der afsat tre årsværk til kontrolindsatsen på kontroltrin 3. I 2023 har Roskilde Kommune behandlet og afsluttet i alt 313 kontrolsager. Den samlede besparelse var 6.822.426 kr. Roskilde Kommunes kontrolindsats varetager ligeledes de lovbestemte skal-opgaver, dog undtaget foreningskontrol som i Roskilde varetages andet sted i kommunen. Herudover prioriteres i Roskilde Kommune en række kan-opgaver, f.eks. registersamkøring, virksomhedskontrol og undervisning af andre afdelinger i kommunen med henblik på at få flere interne anmeldelser. Beskrivelse af aktiviteterne i Roskilde Kommunes kontrolindsats og sammenligning af Roskilde Kommunes og Greve Kommunes resultater i 2023 fremgår af bilag 2. Roskilde Kommunes pjece til medarbejdere i kommunen, som bruges til intern undervisning, er vedlagt som bilag 3. KL’s benchmarking af kommunernes kontrolindsats i 2023 Den seneste effektmåling fra KL konkluderer, at kommunernes kontrolindsats på landsplan i 2023 har haft en samlet effekt på 489 mio. kr. Effekten udgøres af en fremadrettet (potentiel) besparelse på 374 mio. kr. og af tilbagebetalingskrav på 113 mio. kr. Hertil konkluderer rapporten, at der er en større ”hitrate” for sager, der er opstået i egen kommune end i registersamkøringssager. ”Hitrate” forstås her som sager, hvor der er fundet besparelse. ”Hitraten” på sager fundet i kommunen er på landsplan 35%, hvorimod ”hitraten” for registersamkøringssager på landsplan er 16%. KL’s rapport er vedlagt som bilag 4. Administrationens vurdering af en udvidet dybdegående kontrolindsats I nedenstående tabel sammenlignes behandlede sager i Greve Kommune og Roskilde Kommune i 2023*: Greve Kommune (51.509 indbyggere den 1. januar 2023) Roskilde Kommune (90.446 indbyggere den 1. januar 2023) Anmeldelser fra borgere 24 sager 38 sager Anmeldelser internt i kommunen 28 sager 53 sager Anmeldelser fra andre myndigheder, herunder Udbetaling Danmark 10 sager 16 sager Registersamkøringer 4 sager 148 sager Virksomhedskontrol 0 sager 10 sager Andet 4 sager 48 sager I alt 70 sager 313 sager *Der er i de to kommuner forskellige opgørelsesmetoder, hvormed ikke alle opgørelser er sammenlignelige. Dette er forklaringen på det store antal sager for Roskilde Kommune under ”Andet”. Hvis Greve Kommune skal styrke kontrolindsatsen på kontroltrin 3, er det administrationens vurdering, at det vil være hensigtsmæssigt at prioritere ressourcer på at få flere interne anmeldelser i kommunen. Både KL’s opgørelse og erfaringerne fra Roskilde Kommune tyder på, at det er sager opstået i kommunen, der medfører det største provenu. Det er administrationens anbefaling, at ressourcerne i mindre grad prioriteres på registersamkøringer, på trods af at KL anbefaler kommunerne at behandle 30% af registersamkøringssagerne. Der er tidskrævende administrative opgaver forbundet med registersamkøringer og ifølge KL kun provenu i 16% af sagerne i 2023. Et styrket fokus på interne anmeldelser vil forudsætte tilførsel af ressourcer til interne undervisningsaktiviteter samt håndtering af det forventede stigende antal anmeldelser. Administrationens vurdering er, at tilførsel af et årsværk vil være nødvendigt og tilstrækkeligt. Lovgrundlag Lov om Udbetaling Danmark §§ 9, 10, 11 og 12 Offentlighedsloven Persondataloven Straffeloven § 289 Forvaltningsloven Retssikkerhedsloven Lovene på de enkelte ydelsesområder CPR-loven Økonomiske konsekvenser Sagen har i sig selv ingen økonomiske konsekvenser for Greve Kommune. Øvrige forhold Centerchef Gitte Lind deltager under behandlingen af dette punkt.", "source_path": "data/greve/raw_dagsordener/Plan- og Tryghedsudvalget_2024-10-08T16:00:00+02:00_0104ae1d-8fc7-45dc-867c-93befe5c276a.json"}
{"document_id": "0104ae1d-8fc7-45dc-867c-93befe5c276a", "committee": "Plan- og Tryghedsudvalget", "meeting_date": "2024-10-08T16:00:00+02:00", "section_type": "html_fragment", "section_title": "Lukket: Salg af de utidssvarende boliger ", "case_number": "21-003765", "agenda_index": 7, "text": "2. Orienteringen tages til efterretning. Afbud: Kenneth Jerkel", "source_path": "data/greve/raw_dagsordener/Plan- og Tryghedsudvalget_2024-10-08T16:00:00+02:00_0104ae1d-8fc7-45dc-867c-93befe5c276a.json"}
{"document_id": "0104ae1d-8fc7-45dc-867c-93befe5c276a", "committee": "Plan- og Tryghedsudvalget", "meeting_date": "2024-10-08T16:00:00+02:00", "section_type": "html_fragment", "section_title": "Budgetopfølgning 2 (2024) - Plan- og Tryghedsudvalget", "case_number": "23-013405", "agenda_index": 8, "text": "Beslutning Orienteringen tages til efterretning. Afbud: Kenneth Jerkel Fremstilling Sagsprocedure Plan- og Tryghedsudvalget Resume I denne sag orienteres fagudvalget om indholdet i budgetopfølgning 2 2024 inden for eget udvalgsområde. Budgetopfølgning 2 2024 blev behandlet i Byrådet den 2. oktober 2024. Indstilling Administrationen indstiller, at sagen tages til efterretning. Sagsbeskrivelse Denne sag skal ses i sammenhæng med den samlede budgetopfølgning 2 2024, som er udarbejdet pr. 31. juli 2024 og er behandlet i Byrådet den 2. oktober 2024. Det korrigerede budget for Plan- og Tryghedsudvalget var pr. 31. juli 2024 på 3,2 mio. kr. Budgettet forventes overholdt. Økonomiske konsekvenser Sagen har ingen selvstændige økonomiske konsekvenser, da disse ligger i bevillingssagen til budgetopfølgning 1, som blev behandlet af Byrådet den 2. oktober 2024.", "source_path": "data/greve/raw_dagsordener/Plan- og Tryghedsudvalget_2024-10-08T16:00:00+02:00_0104ae1d-8fc7-45dc-867c-93befe5c276a.json"}
{"document_id": "0104ae1d-8fc7-45dc-867c-93befe5c276a", "committee": "Plan- og Tryghedsudvalget", "meeting_date": "2024-10-08T16:00:00+02:00", "section_type": "html_fragment", "section_title": "Lukket: Henvendelser til formanden", "case_number": "22-003650", "agenda_index": 9, "text": "Orienteringen tages til efterretning. Afbud: Kenneth Jerkel", "source_path": "data/greve/raw_dagsordener/Plan- og Tryghedsudvalget_2024-10-08T16:00:00+02:00_0104ae1d-8fc7-45dc-867c-93befe5c276a.json"}
{"document_id": "0104ae1d-8fc7-45dc-867c-93befe5c276a", "committee": "Plan- og Tryghedsudvalget", "meeting_date": "2024-10-08T16:00:00+02:00", "section_type": "html_fragment", "section_title": "Orientering fra formanden/gensidig orientering", "case_number": "22-003659", "agenda_index": 10, "text": "Beslutning Orienteringen tages til efterretning. Afbud: Kenneth Jerkel Fremstilling Sagsprocedure Plan- og Tryghedsudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller at eventuelle orienteringer tages til efterretning.", "source_path": "data/greve/raw_dagsordener/Plan- og Tryghedsudvalget_2024-10-08T16:00:00+02:00_0104ae1d-8fc7-45dc-867c-93befe5c276a.json"}
{"document_id": "0104ae1d-8fc7-45dc-867c-93befe5c276a", "committee": "Plan- og Tryghedsudvalget", "meeting_date": "2024-10-08T16:00:00+02:00", "section_type": "html_fragment", "section_title": "Huskeliste og orientering fra administrationen", "case_number": "22-003655", "agenda_index": 11, "text": "Beslutning Orienteringen blev taget til efterretning. Udvalget aflyser beslutningen den 10. september 2024 (pkt. 8). Afbud: Kenneth Jerkel Fremstilling Sagsprocedure Plan- og Tryghedsudvalget. Resume I sagen gives et kort overblik over administrationens orienteringspunkter. Indstilling Administrationen indstiller, at eventuelle orienteringer tages til efterretning. Sagsbeskrivelse Administrationen orienterer om følgende: Integration og sprogundervisning På Plan og Tryghedsudvalgets møde den 10.september 2024 punkt 8 blev protokolleret en sag om integration og sprogundervisning. I henhold til delegationsplanen har Plan og Tryghedsudvalget ansvar for kommunens opgaver på integrationsområdet herunder afgørelse i personsager i henhold til Lov om integration af udlændinge i Danmark. Ansvaret for den generelle planlægning og udførelse af beskæftigelsesindsatsen har Beskæftigelses og Erhvervsudvalget og er udmøntet i Greve Kommune Beskæftigelsespolitik. Som en del af handleplanen for Beskæftigelsespolitikken har Beskæftigelses- og Erhvervsudvalget besluttet opfølgning i et årshjul, hvor de ønskede effekter i politikken følges, herunder rådighedssanktioner over for modtagere af forsørgelsesydelser som også omfatter integrationslovsborgere. Referat lokalråd Greve Referat fra lokalrådsmøde vedlagt som bilag 1. Greve Nord projektets ansøgning om prækvalifikation til en ny boligsocial helhedsplan. Landsbyggefonden har godkendt prækvalifikation til en ny boligsocial helhedsplan for Greve Nord.", "source_path": "data/greve/raw_dagsordener/Plan- og Tryghedsudvalget_2024-10-08T16:00:00+02:00_0104ae1d-8fc7-45dc-867c-93befe5c276a.json"}
{"document_id": "0104ae1d-8fc7-45dc-867c-93befe5c276a", "committee": "Plan- og Tryghedsudvalget", "meeting_date": "2024-10-08T16:00:00+02:00", "section_type": "html_fragment", "section_title": "Plan- og Tryghedsudvalgets mødekalender 2024", "case_number": "22-003652", "agenda_index": 12, "text": "Beslutning Orienteringen blev taget til efterretning. Afbud: Kenneth Jerkel Fremstilling Sagsprocedure Plan- og Tryghedsudvalget. Resume I sagen gives et overblik over Plan- og Tryghedsudvalgets møder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Kalenderen for 2024 er vedlagt som bilag.", "source_path": "data/greve/raw_dagsordener/Plan- og Tryghedsudvalget_2024-10-08T16:00:00+02:00_0104ae1d-8fc7-45dc-867c-93befe5c276a.json"}
{"document_id": "0104ae1d-8fc7-45dc-867c-93befe5c276a", "committee": "Plan- og Tryghedsudvalget", "meeting_date": "2024-10-08T16:00:00+02:00", "section_type": "html_fragment", "section_title": "Underskriftsark", "case_number": "22-003657", "agenda_index": 13, "text": "Beslutning Afbud: Kenneth Jerkel Fremstilling Sagsprocedure Plan- og Tryghedsudvalget. Resume Elektronisk underskriftsark.", "source_path": "data/greve/raw_dagsordener/Plan- og Tryghedsudvalget_2024-10-08T16:00:00+02:00_0104ae1d-8fc7-45dc-867c-93befe5c276a.json"}
