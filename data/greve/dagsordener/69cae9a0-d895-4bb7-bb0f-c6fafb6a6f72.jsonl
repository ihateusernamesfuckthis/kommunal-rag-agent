{"document_id": "69cae9a0-d895-4bb7-bb0f-c6fafb6a6f72", "committee": "Skole-, Børne- og Ungeudvalget", "meeting_date": "2025-09-09T08:15:00+02:00", "section_type": "html_fragment", "section_title": "Godkendelse af dagsorden", "case_number": "", "agenda_index": 0, "text": "Beslutning Godkendt. Fremstilling Sagsprocedure Skole-, Børne- og Ungeudvalget. Resume Godkendelse af dagsorden. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Skole-, Børne- og Ungeudvalget_2025-09-09T08:15:00+02:00_69cae9a0-d895-4bb7-bb0f-c6fafb6a6f72.json"}
{"document_id": "69cae9a0-d895-4bb7-bb0f-c6fafb6a6f72", "committee": "Skole-, Børne- og Ungeudvalget", "meeting_date": "2025-09-09T08:15:00+02:00", "section_type": "html_fragment", "section_title": "Forebyggelse og håndtering af ensomhed, besøg af Frivilligcenter Greve", "case_number": "25-008882", "agenda_index": 1, "text": "Beslutning Orienteringen blev taget til efterretning. Fremstilling Sagsprocedure Skole-, Børne- og Ungeudvalget. Resume Udvalget behandlede på mødet den 29. april 2025 en sag vedr. forebyggelse og håndtering af ensomhed. Sagen blev fremlagt med afsæt i udvalgets beslutning herom på mødet den 19. november 2024 og havde til hensigt at give eksempler på, hvordan der arbejdes med forebyggelse og håndtering af ensomhed i forskellige dele af den kommunale opgaveløsning. På mødet deltog Hedelyskolen og Klub Havana med eksempler. Ved behandlingen af denne sag deltager Frivilligcenter Greve med deres perspektiver og erfaringer. Indstilling Administrationen indstiller, at orienteringen tages til efterretning. Sagsbeskrivelse Byrådet vedtog den 23. maj 2022 visionen for Greve Kommune ”Naturligvis Greve – gennem helhedssyn og fællesskaber. Til visionen er godkendt otte politikker den 15. maj 2023. Disse sætter sammen med ejendomsstrategi, klimahandlingsplan og planstrategi retningen for Greve Kommunes planlægning, borgerrettede indsatser og øvrige virke. Børne- og Ungepolitikken 2023-2026 tager udgangspunkt i Greve Kommunes vision og har et tydeligt fokus på børn og unges deltagelsesmuligheder i fællesskaber og på en helhedsorienteret indsats for børn og unge. I sagen om midtvejsstatus på politikker og strategier fremgår, hvordan der indtil nu er arbejdet med implementeringen. På mødet ønskede udvalget blandt andet, at der fremlægges en sag om forebyggelse og håndtering af ensomhed. Der er ikke udarbejdet en egentlig strategi for forebyggelse og håndtering specifikt af ensomhed. Børne- og ungepolitikken har en række indsatsområder, som er nært beslægtet. Det gælder f.eks. målet om, at flere børn og unge opnår øget læring og trivsel samt politikkens temaer om tidlig indsats, at bygge bro mellem fællesskaber og gode overgange i børnenes liv. Forebyggelse og håndtering af ensomhed er således en indlejret del af alt trivselsfremmende arbejde på hele børne- og ungeområdet. Udvalget fik på mødet den 29. april 2025 viden om arbejdet med eksempler fra Hedelyskolen og Klub Havana og skulle også have haft et indlæg fra Frivilligcenter Greve. Deltagelse af Frivilligcenter Greve er planlagt fra kl. 8.15 til kl. 8.35. Lovgrundlag Folkeoplysningsloven. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag. Øvrige forhold I mødet deltager Nicoline Alletorp (centerleder) og Emilie Næve (projektleder på Vi bygger bro og Styrket frivillighed) fra Frivillighedscenter Greve.", "source_path": "data/greve/raw_dagsordener/Skole-, Børne- og Ungeudvalget_2025-09-09T08:15:00+02:00_69cae9a0-d895-4bb7-bb0f-c6fafb6a6f72.json"}
{"document_id": "69cae9a0-d895-4bb7-bb0f-c6fafb6a6f72", "committee": "Skole-, Børne- og Ungeudvalget", "meeting_date": "2025-09-09T08:15:00+02:00", "section_type": "html_fragment", "section_title": "Skoleudvikling 2025/2026", "case_number": "24-007653", "agenda_index": 2, "text": "Beslutning 1. - 2. Anbefales. Fremstilling Sagsprocedure Skole-, Børne- og Ungeudvalget, Økonomiudvalget og Byrådet. Resume Sagen baserer sig på Skole-, Børne- og Ungeudvalgets ønske om en årlig drøftelse med skolelederne, der handler om skoleudviklingssamtaler, gennemført i seneste skoleår. Med sagen skal udvalget beslutte hvilke fælles kommunale temaer, der skal indgå i indeværende skoleårs samtaler 2025/26. Indstilling Administrationen indstiller, at datoen den 24. november for drøftelse med skoleledere godkendes, og at det godkendes at fastholde de nuværende fælleskommunale temaer. Sagsbeskrivelse Baggrund Skoleudviklingssamtaler er lovbestemt, og erstatter de tidligere kommunale kvalitetsrapporter på skoleområdet. Samtalerne skal afholdes en gang om året. Ved samtalen har skolens ledelse initiativretten til at udpege temaer for egen skoles udvikling. Det politiske niveau kan supplere med ønskede fælles kommunale temaer. Administrationen har gennemført skoleudviklingssamtaler årligt siden foråret 2023 ud fra denne ændrede ramme. Dato for drøftelse med skoleledere Tidspunktet, mandag den 24. november foreslås på baggrund af udvalgets ønske om at drøftelsen foregår på en mødedag for Byrådet . Samtidig giver det skolerne mulighed for at forberede næste runde skoleudviklingssamtaler, der foregår fra januar 2026, med inddragelse af Skolebestyrelse, medarbejdere og elever. Temaer for kommende års skoleudviklingssamtaler Skole-, Børne- og Ungeudvalget beslutter, hvilke temaer for det fælles skolevæsen, der indgår i dette skoleårs skoleudviklingssamtaler. Administrationen foreslår, at en forsættelse af temaer fra seneste skoleår. Det vil styrke muligheden for at skabe forandring, når skolerne kan fastholde prioritering og fokus i indsatsen over flere år. Følgende tre temaer foreslås fortsat fra sidste år: Overgang til ungdomsuddannelse, herunder skolernes arbejde med elevernes valgkompetence og samarbejde med vejledere fra Ungecenteret Faglig og social trivsel Inkluderende læringsmiljøer Anbefalinger fra skoleudviklingssamtaler 2025 ligger, i lighed med tidligere, på www.greve.dk. Link: Generel information om skolen i Greve Kommune | Greve Kommune Lovgrundlag Folkeskoleloven, § 40 a. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag .", "source_path": "data/greve/raw_dagsordener/Skole-, Børne- og Ungeudvalget_2025-09-09T08:15:00+02:00_69cae9a0-d895-4bb7-bb0f-c6fafb6a6f72.json"}
{"document_id": "69cae9a0-d895-4bb7-bb0f-c6fafb6a6f72", "committee": "Skole-, Børne- og Ungeudvalget", "meeting_date": "2025-09-09T08:15:00+02:00", "section_type": "html_fragment", "section_title": "Pædagogisk tilsyn på dagtilbudsområdet - nyt tilsynskoncept", "case_number": "25-006805", "agenda_index": 3, "text": "Beslutning 1. Godkendt med bemærkning om, at udvalget ønsker at rammer og indhold for det pædagogiske tilsyn offentliggøres på Greve Kommunes hjemmeside Imod stemte: (A) 2. Godkendt Imod stemte: (A) Mindretalsudtalelse fra A: I stedet foreslår jeg, at Greve Kommune tager KIDS-modellen (Kvalitetsudvikling i Daginstitutioner gennem Systematisk evaluering) i brug som grundlag for det pædagogiske tilsyn. KIDS er en systematisk og forskningsbaseret metode, der bl.a. anvendes af EVA (Danmarks Evalueringsinstitut) og VIVE (Det Nationale Forsknings- og Analysecenter for Velfærd) hvilket giver mulighed for at måle op imod kvaliteten på landsplan. Fremstilling Sagsprocedure Skole-, Børne- og Ungeudvalget. Resume Greve Kommune skal føre pædagogisk tilsyn med alle kommunens dagtilbud. Sagen omhandler forslag til et nyt tilsynskoncept, der fokuserer på kvalitet og systematik, med færre administrative procedurer og flere opfølgende samtaler. Temaerne i tilsynet er justeret for at skabe bedre sammenhæng med udviklingsarbejdet på området, herunder kommunens nye børne- og ungesyn. Tilsynskonceptet afprøves i fire daginstitutioner i efteråret 2025 og implementeres fra start 2026. Indstilling Administrationen indstiller, 1. at det nye tilsynskoncept godkendes, og 2. at det godkendes, at administrationen bemyndiges til fremadrettet at foretage mindre justeringer af korrekturmæssig og processuel art. Sagsbeskrivelse Greve Kommune skal i henhold til dagtilbudslovens § 5, 5a og 5b føre pædagogisk tilsyn med alle dagtilbud i kommunen. Skole-, Børne- og Ungeudvalget behandlede senest en sag om indholdet i kommunens pædagogiske tilsyn den 31. maj 2022. Det pædagogiske tilsyn i Greve Kommune skal sikre, at dagtilbuddet overholder gældende lovgivning samt sikre, at der arbejdes for at skabe den bedst mulige kvalitet for børnene. Tilsynet ser på dagligdagen i dagtilbuddet, det pædagogiske arbejde med og relationerne til børnene samt de fysiske rammer (indretning). Med andre ord handler det om at sikre, at børnene får et udviklende, trygt og stimulerende miljø. Tilsynet fungerer også som en støttefunktion, hvor ledere og medarbejdere får faglig sparring og feedback, som kan bidrage til udvikling af praksis og styrkelse af det pædagogiske arbejde. I den faglige dialog deltager der forældrerepræsentanter fra daginstitutionens bestyrelse, pædagogisk medarbejder fra administrationen, enhedschefen for dagtilbudsområdet, lederen af dagtilbuddet og relevante medarbejdere. Administrationen har de seneste år arbejdet målrettet med at styrke kvaliteten på børne- og unge området. Med vedtagelsen af et nyt børne- og ungesyn, samarbejdet med Thomas Nordahl ( dr. polit. og forsker ved \"Norsk institutt for forskning i oppvekst , velferd og aldring\"), uddannelsesforløb for CDS' medarbejdere med firmaet \"HAFU - institut for liv\" omkring mentalisering, samt ændringer i lovgivningen på området, er det relevant at ændre og justere det pædagogiske tilsyn. Den seneste lovændring giver bl.a. større handlefrihed i forhold til de data, der skal inddrages i tilsynet, hvilket giver større fleksibilitet i tilrettelæggelsen og gennemførelsen af tilsynet. Administrationen har også løbende haft en drøftelse og dialog med dagtilbudslederne om det pædagogiske tilsyn og deres ønsker og behov i forhold hertil. Det nye tilsynskoncept På den baggrund vil det nye tilsynskoncept sikre et mere praksisnært og gennemskueligt tilsynsmateriale med et stærkt fokus på udvikling samt en sikring af systematik i opfølgningen. Derudover styrkes sammenhængskraften mellem tilsynskonceptet og de øvrige udviklingsprojekter, der er på området. For en udfoldet beskrivelse af det nye tilsynskoncept se bilag 1. Det nye tilsynskoncept lægger vægt på, at kvalitetsudvikling ikke kun sker ved selve tilsynsbesøget, men også i perioden mellem besøgene. Derfor erstattes det skriftlige materiale, som dagtilbudslederne tidligere skulle udarbejde før tilsynet, nu af et administrativt tilsyns skema, jf. bilag 4. Derudover afholdes der i perioden mellem tilsynsbesøgene to opfølgende samtaler, hvor det drøftes, hvordan institutionen arbejder videre med udviklingspunkterne. Referater fra disse samtaler bliver en del af det samlede vurderingsgrundlag, jf. bilag 2 og 3. Herudover indgår blandt andet data fra Sprogtrappen, sygefraværsstatistikker samt personaleomsætningsstatistik. Ved tilsynet får institutionen tilknyttet en medarbejder fra administrationen i en toårig periode. Medarbejderen har indsigt i det pædagogiske arbejde, og vil både gennemføre anmeldte og uanmeldte besøg og samtidig være ansvarlig for faglig sparring og opfølgning med dagtilbudsleder og personale, hvor det er nødvendigt. For at sikre uvildighed vil de uanmeldte besøg fortsat blive gennemført af to medarbejdere. Tilsynskonceptets temaer og vurderingskriterier Tilsynets temaer er blevet justeret for at skabe bedre sammenhæng med kommunens øvrige udviklingsarbejde. Temaet \"Tillid og tryghed\" ændres til \"Relationer og tryghed\" for at understrege relationens betydning for at sikre læring, udvikling og trivsel for børnene. Derudover bliver der i det nye tema ”Deltagelsesmuligheder” sat fokus på, hvordan institution og medarbejdere har ansvar for at understøtte børns deltagelse indenfor underpunkterne fællesskab og inklusion; leg, aktivitet og motorik; sprog og det fysisk indrettede rum. Temaet \"Evaluering\" ændres til \"Institutionens systematiske arbejde med evaluering og udvikling af praksis\" for at tydeliggøre betydningen af det fortsatte udviklingsarbejde. Temaet ”Forældresamarbejde” fortsætter som hidtil og drøftes med repræsentanter fra forældrebestyrelsen på den faglige dialog. Ligeledes drøftes temaet ”Institutionens arbejde med overgange” på den faglige dialog. I den endelige tilsynsrapport vurderes hvert enkelt tema separat og der gives herefter en samlet vurdering. Vurderingsskalaen udvides fra tre til fem, dette skal skabe flere nuancer og en større gennemskuelighed i forhold til konkrete udviklingsområder og give bedre mulighed for vurderingen af progressionen i den enkelte institution, jf. bilag 1. Lovgrundlag Dagtilbudslovens § 5, 5a og 5b. Økonomiske konsekvenser Der er ingen økonomiske konsekvenser for Greve Kommune. Høring Der er ikke høringspligt i denne sag. Kommunikation Det nye tilsynskoncept vil blive kommunikeret ud til alle dagtilbudsledere og forældrebestyrelser i forbindelse med implementeringen i 2026. Som et resultat i samarbejdsprogrammet mellem regeringen og KL om regelforenkling, er kommunerne ikke længere forpligtigede til at offentliggøre indholdet og rammerne for det pædagogiske tilsyn. Udmøntningen er sket med en ændring af dagtilbudsloven pr. 1. januar 2025. Derfor ophører Greve Kommune med at offentliggøre rammer og indholdet i det pædagogiske tilsynskoncept. Greve Kommune vil forsat offentliggøre tilsynsrapporter for de enkelte dagtilbud, som dagtilbudsloven fortsat foreskriver. Tidsplan 9. september 2025 Skole-, Børne- og Ungeudvalgets godkendelse af det nye tilsynskoncept Løbende i efteråret 2025 Prøvehandlinger i fire dagtilbud Løbende i efteråret 2025 Med afsæt i prøvehandlingerne drøftes tilsynskonceptet med dagtilbudslederne og der foretages eventuelle mindre justeringer Udrulning start 2026 Fuld implementering af nyt tilsynskoncept", "source_path": "data/greve/raw_dagsordener/Skole-, Børne- og Ungeudvalget_2025-09-09T08:15:00+02:00_69cae9a0-d895-4bb7-bb0f-c6fafb6a6f72.json"}
{"document_id": "69cae9a0-d895-4bb7-bb0f-c6fafb6a6f72", "committee": "Skole-, Børne- og Ungeudvalget", "meeting_date": "2025-09-09T08:15:00+02:00", "section_type": "html_fragment", "section_title": "Anlægsregnskab 2024 - IT-hardware på skolerne", "case_number": "25-008906", "agenda_index": 4, "text": "Beslutning 1. - 2.Anbefales. Fremstilling Sagsprocedure Skole-, Børne- og Ungeudvalget, Økonomiudvalget og Byrådet. Resume For anlægsarbejder med udgifter over 2 mio. kr. (brutto) samt køb og salg af grunde og bygninger skal der aflægges et særskilt anlægsregnskab. For regnskabsår 2024 afsluttes et anlægsprojekter på Skole-Børne- og Ungeudvalgets område med bruttoudgifter over 2 mio. kr., som hermed fremlægges med et merforbrug på 32.121 kr. Indstilling Administrationen indstiller at anlægsregnskab for anlægsprojekt 543 IT Hardware på skolerne 2024 med et merforbrug på 32.121 kr. godkendes, og at det godkendes, at merforbruget på 32.121 kr. er finansieret af kassen i 2024. Sagsbeskrivelse I denne sag forelægges anlægsregnskab for projekt 543 IT-hardware på skolerne 2024 med et merforbrug på 32.121 kr. jf. tabel 1. Tabel 1 - Anlægsprojekter under Skole- Børne- og Ungeudvalget (1.000 kr.) Nr. Projektnavn U/I Anlægs-bevilling Forbrug i alt Afvigelse 543 IT-hardware på skolerne 2024 U 2.530 2.562 32 Det er administrationens vurdering, at anlægsprojektet er gennemført i overensstemmelse med projektbeskrivelsen og dermed som specificeret i forbindelse med meddelelse af anlægsbevillingerne. Puljen til indkøb af IT og hardware på skolerne anvendes til digitale hjælpemidler, der understøtter Den Digitale Skole, f.eks. enheder til elever og personale samt interaktive skærme i undervisningslokaler. Der er en løbende udskiftning af IT-udstyret på skolerne. Anlægsregnskabet med nærmere beskrivelse er vedlagt som bilag 1. Lovgrundlag Styrelsesloven og Budget- og regnskabssystem for kommuner. Ved større anlægsarbejder med udgifter over 2 mio. kr. (brutto) skal der aflægges særskilt anlægsregnskab for udvalgsområdet, som går videre i Økonomiudvalget og til godkendelse i Byrådet. Det gælder uanset om anlægsprojektet er ét- eller flerårigt. Desuden fremlægges anlægsregnskab for køb og salg af grunde og bygninger for Økonomiudvalget til godkendelse i Byrådet. Anlæg med forbrug på under 2 mio. kr. (brutto) forelægges som en del af årsregnskabet. Økonomiske konsekvenser Anlægsregnskabet for projekt 543 IT-hardware på skolerne er afsluttet med et merforbrug på 32.121 kr., som er finansieret af kassen i 2024. Høring Der er ikke høringspligt i denne sag .", "source_path": "data/greve/raw_dagsordener/Skole-, Børne- og Ungeudvalget_2025-09-09T08:15:00+02:00_69cae9a0-d895-4bb7-bb0f-c6fafb6a6f72.json"}
{"document_id": "69cae9a0-d895-4bb7-bb0f-c6fafb6a6f72", "committee": "Skole-, Børne- og Ungeudvalget", "meeting_date": "2025-09-09T08:15:00+02:00", "section_type": "html_fragment", "section_title": "Opfølgning på initiativretsforslag vedr. midlertidig busordning", "case_number": "25-010251", "agenda_index": 5, "text": "Beslutning 1. Udvalget godkendte, at der skal arbejdes videre med forslaget. 2. Godkendt. Fremstilling Sagsprocedure Skole-, Børne og Ungeudvalget. Resume Byrådet besluttede den 25. juni 2025 (pkt. 10) at sende initiativretsforslag vedrørende midlertidig busordning for børn i alderen 3-5 år som løsning på kapacitetsudfordringer på dagtilbudsområdet i Greve Kommune til realitetsbehandling i Skole-, Børne- og Ungeudvalget. Udvalget skal beslutte, om administrationen skal arbejde videre med forslaget. Indstilling Administrationen indstiller, 1) at det besluttes, om administrationen skal arbejde videre med forslaget, og 2) at det godkendes, at der dermed er gjort op med initiativretsforslaget. Sagsbeskrivelse Byrådet besluttede den 25. juni 2025 (pkt. 10) at sende initiativretsforslag vedrørende midlertidig busordning for børn i alderen 3-5 år som løsning på kapacitetsudfordringer på dagtilbudsområdet i Greve Kommune til realitetsbehandling i Skole-, Børne- og Ungeudvalget. Initiativretsforslaget udspringer af udvalgets behandling af kapacitetsvurdering på dagtilbudsområdet, behandlet på mødet i Skole-, Børne- og Ungeudvalget den 3. juni 2025 (pkt. 8). Initiativretsforslaget, vedlagt sagen som bilag 1, søger svar på følgende spørgsmål: Estimeret udgift til transport Greve Kommune har en rammeaftale med Omnibus, hvor det er muligt at leje en bus med plads til 54 passagerer. Ifølge aftalen afregnes kørsel efter kilometertakst, som aktuelt er 113,58 kr. pr. kilometer. For at give en vejledende pris er der opstillet to eksempler med opsamling ved institutionen Skattekisten: Eksempel 1: Skattekisten til lokation i Karlslunde 10,6 km retur × 113,58 kr. × 254 hverdage (2026) = 305.802,80 kr. årligt Eksempel 2: Skattekisten til lokation i Hundige 7,6 km retur × 113,58 kr. × 254 hverdage (2026) = 219.254,83 kr. årligt Kapacitet til opsamling og aflevering af 40 børn Ved eventuel etablering af busordning skal der laves et opsamlings- og afleveringssted for børnene og der skal være plads til garderobe og opbevaring, ligesom der skal være mulighed for at blive afleveret og opholde sig i institutionen fra aflevering til busafgang og fra hjemkomst til afhentning. Der vil være mindre udgifter forbundet med en eventuel etablering af opsamlings- og afleveringssted, hvilket vil indgå i en kommende sag, såfremt udvalget beslutter at der skal arbejdes videre med forslaget. Administrationens umiddelbare vurdering er, at flere institutioner har ekstra plads til etablering af opsamlings- og afleveringssted, men at det er vanskeligt at finde én institution med kapacitet til 40 børn. Hvis der i stedet etableres to opsamlings- og afleveringsinstitutioner med 20 børn hver, vil flere institutioner kunne indgå. Såfremt Skole-, Børne- og Ungeudvalget ønsker at arbejde videre med initiativretsforslaget, vil administrationen undersøge, hvilke institutioner der konkret kan fungere som opsamlings- og afleveringsinstitutioner. Har Greve Kommune ejendomme, der kan anvendes som midlertidig udflytterbørnehave, og hvilke udgifter er forbundet med indretning? Hvis Skole-, Børne- og Ungeudvalget beslutter at arbejde videre med initiativretsforslaget, vil administrationen afdække mulighederne for at etablere en midlertidig udflytterbørnehave. Potentielle lokationer kan være spejderhytter, ubenyttede ejendomme, klublokaler m.v. Kapacitetsvurderingens konklusioner Kapacitetsvurderingen i 2025 viser, at der fortsat er pres på kapaciteten på 0-2 årsområdet i alle årene som prognosen dækker. På 3-5 årsområdet viser kapacitetsvurderingen at der vil være mangel på pladser i perioden fra november 2025 til april 2026. I slutningen af 2025 og den første halvdel af 2026 kan det blive nødvendigt at tilvejebringe ekstra kapacitet og i en større del af året end vanligt at opskrive kapaciteten i de enkelte dagtilbud til deres maksimale kapacitet - kaldet sæsonkapaciteten. Samtidig vurderes det, at der på tværs af kommunens dagtilbud skal omlægges børnehavepladser til vuggestuepladser. Fra 2026 og frem til 2032 ser det ud til, at de planlagte udvidelser, sammen med de eksisterende muligheder for kortvarige maksimal udnyttelse af kapaciteten, kan dække behovet. Samlet set vurderer administrationen på nuværende tidspunkt, at det er sandsynligt, at kapacitetsbehovet kan løses med justering af de nuværende tiltag. Økonomiske konsekvenser Såfremt en eventuel midlertidig busordning etableres efter samme princip som Naturbussen vil det betyde en merudgift til normering sammenlignet med løsninger i en institution. I forbindelse med budgetforliget for 2025-28 blev det besluttet, at afvikle naturbussen som tilbud. Af budgetmaterialet fremgår det, at der er et økonomisk provenu ved lukningen på 722.000 kr. fuldt indfaset. Provenuet er primært relateret til lønkroner, idet en busordning er højere normeret end almindelige dagtilbud. Naturbussen har 22 pladser, hvorfor en busordning med et højere antal pladser vil være tilsvarende dyrere. Hertil kommer udgifter på ca. 100.000 kr. årligt i driftsomkostninger i form af vægtafgift, brændstof, værkstedsregninger mv. Dette, sammenholdt med estimerede udgifter til busleje og indretning af afleverings- og opsamlingssted, giver en indikation af økonomien i forslaget. Der er ikke estimeret et samlet udgiftsniveau, da det afhænger af mulige løsninger. En eventuel busordning og merudgifterne hertil, vil ikke kunne finansieres inden for den eksisterende økonomiske ramme. Såfremt udvalget beslutter at der skal arbejdes videre med forslaget, vil der i en kommende sag tillige skulle træffes beslutning om, hvorvidt der skal udarbejdes et udvidelsesforslag til næste års budgetproces. Høring Der er ikke høringspligt i denne sag .", "source_path": "data/greve/raw_dagsordener/Skole-, Børne- og Ungeudvalget_2025-09-09T08:15:00+02:00_69cae9a0-d895-4bb7-bb0f-c6fafb6a6f72.json"}
{"document_id": "69cae9a0-d895-4bb7-bb0f-c6fafb6a6f72", "committee": "Skole-, Børne- og Ungeudvalget", "meeting_date": "2025-09-09T08:15:00+02:00", "section_type": "html_fragment", "section_title": "Status på implementering af Lettilgængelig behandlingstilbud", "case_number": "25-009069", "agenda_index": 6, "text": "Beslutning Orienteringen blev taget til efterretning Fremstilling Sagsprocedure Skole-, Børne- og Ungeudvalget. Resume I finansloven 2023 blev det besluttet at etablere kommunale, lettilgængelige behandlingstilbud til børn og unge i psykisk mistrivsel jf. Sundhedslovens §126 a. Tilbuddene skal være fuldt implementeret senest 1. januar 2026. Greve Kommune er i gang med at etablere dette behandlingstilbud, organiseret under Pædagogisk Psykologisk Rådgivning (PPR), primært ved at implementere STIME (Styrket Tværsektoriel Indsats for børn og unges Mentale sundhed). Skole-, Børne- og Ungeudvalget tog den 23. april 2024 orienteringssag om etablering af tilbuddet til efterretning og bad om en opfølgning med fokus på forældreinddragelse. Denne sag giver en status på implementering, organisering, forældreinddragelse og aktuelle resultater. Indstilling Administrationen indstiller, at status for implementeringen af det lettilgængelige kommunale behandlingstilbud herunder redegørelsen for forældreinddragelse, tages til efterretning. Sagsbeskrivelse Alle kommuner skal i 2025 etablere et lettilgængeligt behandlingstilbud, som skal sikre mulighed for afklaring og behandling uden for behandlingspsykiatrien til børn og unge i psykisk mistrivsel. Begrebet \"behandling\" i sundhedslovens § 126 a skal forstås i en specifik kontekst, nemlig som en kommunal sundhedsindsats rettet mod børn og unge med psykisk mistrivsel og/eller symptomer på psykisk lidelse. Behandlingen skal som udgangspunkt tage afsæt i evidensbaserede metoder og være manualbaseret, dvs. følge strukturerede og fagligt anerkendte behandlingsprogrammer eksempelvis STIME. Målet er, at alle børn og unge i psykisk mistrivsel får hurtig og ensartet adgang til behandling i forhold til deres individuelle behov, inden den psykiske mistrivsel forværres. Skole-, Børne- og Ungeudvalget godkendte den 23. oktober 2023, at Greve Kommune tilsluttes et STIME partnerskab i Region Sjælland med henblik på implementering af 4 STIME behandlingsspor i perioden 2024-2026. STIME -partnerskabet er et ligeværdigt samarbejdsforum , hvor Børne- og Ungepsykiatrien og kommuner i Region Sjælland tager fælles ansvar for at tilbyde børn, unge og familier en relevant og rettidig indsats i deres nærmiljø. Samarbejdet indebærer, at familierne tilbydes en sammenhængende og koordineret indsats med sigte på at forebygge, at problemer vokser sig så store, at der er behov for mere indgribende indsatser. Status i Greve Kommune Lettilgængelig behandling efter sundhedsloven § 126 a, er organiseret som et selvstændig tilbud under Pædagogisk Psykologisk Rådgivning. Tilbuddet er organiseret med et selvstændigt team af psykologer ansat i PPR, og en autoriseret psykologfaglig koordinator, der sikrer faglig kvalitet og tilsyn. Alle psykologer i tilbuddet er uddannet eller i gang med uddannelse i STIME. Der arbejdes således med dokumenterede, manualbaserede behandlingsforløb, som dækker et bredt spektrum af problematikker såsom angst, stress, tristhed og selvskade. Visitation til det lettilgængelige behandlingstilbud sker via Greve Kommunes hjemmeside, hvor man kan udfylde en digital blanket. Inden for 14 dage vil man blive ringet op af en social- eller psykologfaglig medarbejder. Her vil det blive vurderet om barnet/den unge kan profitere af behandlingstilbuddet. Hvis barnet/den unge vurderes som værende i målgruppen for behandlingstilbuddet inviteres familien ind til en screeningssamtale, som har til formål at forstå barnet/den unge og familiens situation og behov mere nuanceret samt afklare yderligere, hvilken behandlingsindsats barnet/den unge bedst vil have gavn af. Hvis det vurderes, at barnet eller den unge har mere gavn af en anden støtte, som ikke tilbydes i det lettilgængelige behandlingstilbud, guides barnet eller den unge videre til en anden relevant hjælp. STIMEs behandlingsspor imødekommer størstedelen af målgruppen, men administrationen arbejder forsat på at sikre at alle inden for målgruppen af sundhedslovens §126 a imødekommes. Ligeledes har STIME-partnerskabet i Region Hovedstaden igangsat en undersøgelse med henblik på at generere viden om blandt andet, hvordan STIME-partnerskabet kan tilpasse og udvikle STIME de kommende år, så tilbuddene bedst muligt matcher kommunernes behov. Individuelle behandlingsforløb Alle STIMES behandlingsforløb er bygget op omkring samme principper. Der arbejdes med både den unge og forældrene i en række samtaler. Som udgangspunkt deltager forældre altid i samtaleforløbet. Der arbejdes systematisk med at styrke deres rolle i barnets trivsel og behandling. Fokus er på, at effekten af behandlingen kan forankres i hjemmet og i barnets hverdagsmiljø. Den helhedsorienterede tilgang i forløbende er derfor i tråd med Greve Kommunes Børne- og Ungesyn. STIMES tre samtaleforløb er: Når tanker om krop og mad fylder for meget Når bekymring og tristhed fylder for meget Når svære tanker fører til selvskade Aktuelle tal (pr. juli 2025) 36 henvendelser om individuelle forløb 11 igangsatte samtaleforløb 12 afbrudte eller viderehenvist 6 afventer screeningssamtale 7 afventer igangsættelse af behandlingsforløb Administrationen forventer en stigning i både antallet af henvendelser og behandlingsforløb i takt med, at tilbuddet bliver forankret. Lovgivningen har til formål at sikre, at kommunerne tilbyder lettilgængelig behandling, herunder hurtig behovsafklaring. Der er ikke fastsat konkrete krav til ventetid i hverken lov, bekendtgørelse eller vejledning, men det anbefales, at første afklarende samtale tilbydes inden for 14 dage fra henvendelse, og at behandling iværksættes inden for 30 dage. Greve Kommune følger udviklingen i antal henvendelser og behandlingsforløb, med henblik på at kunne leve op til disse anbefalinger. Udover de individuelle samtaleforløb, har Greve Kommune følgende gruppeforløb, der forventes integreret i tilbuddet: Når uro, opmærksomhed eller impulsivitet er en udfordring (Forældrepiloterne). Forældretræningsprogram for de 3- 10 årige (STIME) Angstprogrammerne Cool Kids og Chilled for de 8- 12 årige og de 13-17-årige Forældrepiloterne (STIME) starter fjerde runde med kursusforløb i efteråret 2025. Der er gennemført 2 hold pr. halvår med mellem 9-18 deltagere på hvert hold. I alt har 28 familier været startet forløb med forældrepiloterne. Administrativ vurdering af implementeringen Greve Kommune er godt på vej til at leve op til de nationale krav. Organiseringen og de faglige krav er på plads, og tilbuddet når allerede nu dele af målgruppen. Der er dog fortsat behov for at udvide kapacitet og tilgængelighed. Administrationen vurderer, at fuld implementering pr. 1. januar 2026 er realistisk. Lovgrundlag LBKG 2024-09-05 nr. 1015 Sundhedsloven § 126 a (bilag 1). Økonomiske konsekvenser Kommunerne får tilført statens DUT-midler (det udvide totalbalanceprincip) til finansiering af tilbuddet. Greve Kommune er økonomisk kompenseret årligt svarende til 2,5 mio. kr. i 2025 og 2,3 mio. kr. fra 2026 og frem. Høring Der er ikke høringspligt i denne sag . Kommunikation Forældrene, de unge, samarbejdspartnere i skoler og dagtilbud og de praktiserende læger er vigtige interessenter. Administrationen kommunikerer skriftligt om tilbuddet, blandt andet via Greve Kommunes hjemmeside og AULA. Derudover vil der blive afholdt informationsmøder og faglige oplæg om tilbuddet. Tidsplan Det lettilgængelige behandlingstilbud skal være implementeret 1. januar 2026.", "source_path": "data/greve/raw_dagsordener/Skole-, Børne- og Ungeudvalget_2025-09-09T08:15:00+02:00_69cae9a0-d895-4bb7-bb0f-c6fafb6a6f72.json"}
{"document_id": "69cae9a0-d895-4bb7-bb0f-c6fafb6a6f72", "committee": "Skole-, Børne- og Ungeudvalget", "meeting_date": "2025-09-09T08:15:00+02:00", "section_type": "html_fragment", "section_title": "Tilgang til akutvisitation i Greve Kommune", "case_number": "25-009937", "agenda_index": 7, "text": "Beslutning Orienteringen blev taget til efterretning. Fremstilling Sagsprocedure Skole-, Børne- og Ungeudvalget. Resume Den 4. september 2023 godkendte Byrådet 17 anbefalinger som rammen for en ny udviklingsretning på børne- og ungeområdet. Én af de 17 anbefalinger omhandler Ny mødestruktur for det centrale visitationsudvalg (CVI). Den nye mødestuktur blev siden ændret fra afholdelse af CVI hver 14. dag til to årlige visitationsmøder og senest den 12. august 2025, hvor udvalget besluttede at der skal afholdes fire ordinære visitationsudvalgsmøder årligt. Såvel Skole-, Børne- og Ungeudvalget som Handicaprådet har ad flere omgange drøftet kriterier for afholdelse af akut-visitationsmøder, som supplerer de ordinære CVI møder. I denne sag orienteres udvalget om, hvordan administrationen arbejder med at vurdere behovet for en akutvisitation. Indstilling Administrationen indstiller, at udvalget tager orienteringen til efterretning. Sagsbeskrivelse Baggrund I forbindelse med implementeringsarbejdet i relation til den specialpædagogiske analyse afrapporterer administrationen løbende til Skole-, Børne- og Ungeudvalget om fremdriften i implementeringen. I afrapporteringerne har der vist sig en naturlig opmærksomhed på kriterierne for akutvisitation. Administrationen har løbende orienteret om, hvordan der altid foretages konkrete og individuelle vurderinger og hvilken ramme for akutvisitation, der er lagt. Den 10. oktober 2023 godkendte Skole-, Børne- og Ungevalget en sag vedr. omlægning til flere og mere forebyggende indsatser. Af sagen fremgår følgende blandt andet; \" For at frigive ressourcer til et mere praksisnært PPR foreslås det, jf. anbefaling i den specialpædagogiske analyse om ændret visitationspraksis i det centrale visitationsudvalg (CVI), at ændre hyppigheden af møder i visitationsudvalget. I dag afholdes der visitationsmøder hver 14. dag, og det foreslås at ændre hyppigheden således, at der afholdes visitationsmøder én gang halvårlig og herudover, hvis der opstår særlige behov. Særlige behov kan eksempelvis være ved akut opståede udfordringer, ved tilflyttere etc. Den frigivne mødevirksomhedstid skal fremadrettet ligeledes bruges på at arbejde med ovenstående praksisnære indsatser i stedet for \". I spørgsmål/svar til Byrådet publiceret den 3. marts 2025 redegøres der for, hvad der skal til for at en sag vurderes som akut. Af spørgsmålet/svaret fremgår blandt andet følgende; \" Jf. den politiske beslutning den 10. oktober 2023, fremgik det at \"Særlige behov kan eksempelvis være ved akut opstået udfordringer, ved tilflyttere etc.\" Det er ikke specificeret yderligere, fordi det fagligt, er vanskeligt at opstille objektive kriterier, da hver enkelt sag behandles ud fra en konkret og individuel vurdering \". Erfaringsmæssigt har de ekstraordinære behandlinger af visitationer i CVI været karakteriseret ved f.eks.; - en faglig stor mistrivsel - afsluttede udredninger eller VISO-forløb - tilflyttere til Greve Kommune Det skal endnu engang understreges at ovenstående er vejledende. Der skal altid foretages en konkret og individuel vurdering. Forud for at sager behandles i CVI er der oftest en forudgående periode, hvor der har været tildelt anden form for støtte end der kan visiteres til via CVI, hvor skolen på forskellig vis i samarbejde med PPR har støttet den pågældende, klasse, lærerteam etc. Det er med andre ord sjældent, at der opstår akut mistrivsel. Ved to årlige visitationsmøder var der typisk maksimalt 4-5 måneder fra en beslutning om indstilling til CVI til behandlingen i visitationsudvalget. I denne periode har der typisk været arbejdet med forskellige former for afprøvning for at støtte den enkelte, klassen, teamet omkring klassen etc. Der er yderst sjældent, at en elev uden nogen former for støtte eller indsatser bringes ind i CVI. Processen omkring og op til en behandling i CVI involverer altid, at en række ting skal være afsøgt og fortsat afsøges frem mod visitation. Dette arbejde lykkes til tider og behovet for visitation til et mere indgribende tilbud erstattes af lokale indsatser, hjælp og støtte. Andre gange er en visitation til et mere indgribende tilbud det rigtige, blandt andet bundet i erfaringerne med lokale afprøvninger til hjælp og støtte. Antallet af akutvisitationer Der har løbende været en politisk og administrativ opmærksomhed på, hvorvidt omlægningen til to årlige ordinære visitationsmøder har betydet, at børn og unges behov tilsidesættes. Det er administrationens vurdering, at dette ikke har været eller er tilfældet. Implementeringen af udviklingsretningen frem mod bedre og bredere børnefælleskaber tager tid, kræver kompetenceudvikling og et ændret mindset. Derfor har der været afholdt mange akutvisitationsmøder i tiden efter beslutningen af en ny udviklingsretning. Antallet af sager behandlinger i CVI vidner herom; 2022: 127 sager (før beslutningen om ændret visitationspraksis) 2023: 174 sager 2024: 166 sager Fra to til fire årlige ordinære visitationsudvalgsmøder Den 12. august 2025 besluttede Skole-, Børne- og Ungeudvalget at ændre kadencen for antallet af årlige ordinære visitationsudvalgsmøder fra to til fire årlige møder. Ændringen skete på baggrund af erfaringerne med implementeringen, hvor afstanden mellem afdækningsarbejdet fra PPV til egentlig visitation har vist sig at være for stor. Næste skridt i udviklingen af kvaliteten i de forebyggende indsatser Der er igangsat et arbejde med at udarbejde en ny systematik for før-visitation, som også er en anbefaling i den specialpædagogiske analyse. Med inspiration fra \"Kartleggningshjulet\" af Thomas Nordahl, professor i pædagogik og centerleder på Senter for praksisrettet utdanningsforskning ved Høgskolen i Innlandet, udarbejdes en procedure for før-visitation. Proceduren kommer til at omfatte systematik og indhold for, hvad der skal ske på en skole forud for visitation. Se vedlagte bilag 1 vedr. \"Kartleggningshjulet\", som danner inspiration i relation til Greve Kommunes kommende model. Det forventes at administrationen kan fremlægge en sag herom i indeværende kalenderår. Lovgrundlag Folkeskoleloven og specialundervisningsbekendtgørelsen. Økonomiske konsekvenser Sagen har ingen økonomiske konsekvenser for Greve Kommune. Den nye udviklingsretning har dog til hensigt at skabe (økonomisk) rum for at arbejde langt mere forebyggende fremadrettet og dermed skabe mulighed for at lave bedre og bredere børnefællesskaber, hvor børn og unge kan støttes i deres nærmiljø. Høring Der er ikke høringspligt i denne sag .", "source_path": "data/greve/raw_dagsordener/Skole-, Børne- og Ungeudvalget_2025-09-09T08:15:00+02:00_69cae9a0-d895-4bb7-bb0f-c6fafb6a6f72.json"}
{"document_id": "69cae9a0-d895-4bb7-bb0f-c6fafb6a6f72", "committee": "Skole-, Børne- og Ungeudvalget", "meeting_date": "2025-09-09T08:15:00+02:00", "section_type": "html_fragment", "section_title": "Lukket: Henvendelser til formanden", "case_number": "", "agenda_index": 8, "text": "Orienteringen blev taget til efterretning.", "source_path": "data/greve/raw_dagsordener/Skole-, Børne- og Ungeudvalget_2025-09-09T08:15:00+02:00_69cae9a0-d895-4bb7-bb0f-c6fafb6a6f72.json"}
{"document_id": "69cae9a0-d895-4bb7-bb0f-c6fafb6a6f72", "committee": "Skole-, Børne- og Ungeudvalget", "meeting_date": "2025-09-09T08:15:00+02:00", "section_type": "html_fragment", "section_title": "Orientering fra formanden og gensidig orientering", "case_number": "", "agenda_index": 9, "text": "Beslutning Orienteringen blev taget til efterretning. Fremstilling Sagsprocedure Skole- og Børne- og Ungeudvalget. Resume Udvalgsformanden og udvalgets medlemmer orienterer om aktuelle emner. Indstilling Administrationen indstiller, at orienteringer tages til efterretning. Sagsbeskrivelse Formanden orienterer om: Ansøgning til Tryg Fonden vedr. midler der understøtter kultur- og fritidsaktiviteter i relation til børn og unge i udsatte positioner", "source_path": "data/greve/raw_dagsordener/Skole-, Børne- og Ungeudvalget_2025-09-09T08:15:00+02:00_69cae9a0-d895-4bb7-bb0f-c6fafb6a6f72.json"}
{"document_id": "69cae9a0-d895-4bb7-bb0f-c6fafb6a6f72", "committee": "Skole-, Børne- og Ungeudvalget", "meeting_date": "2025-09-09T08:15:00+02:00", "section_type": "html_fragment", "section_title": "Huskeliste og orientering fra administrationen", "case_number": "", "agenda_index": 10, "text": "Beslutning Orienteringen blev taget til efterretning. Fremstilling Sagsprocedure Skole-, Børne- og Ungeudvalget. Resume Administrationen giver et kort overblik over orienteringspunkter, og hvis der er emner på udvalgets huskeliste, vil de blive vedlagt som bilag. Indstilling Administrationen indstiller, at orienteringen tages til efterretning. Sagsbeskrivelse Administrationen har følgende til orientering: Proces for kompetenceudvikling af skolebestyrelser. Orientering om Juniormesterlære. Rammer for foredrag med Rasmus Meyer om Trivselskommissionens anbefalinger; - Portalen den 27. oktober kl. 18.00 - 20.00 - Invitationer via AULA på dagtilbudsområdet og skoleområdet - Cafeopstilling med 320 pladser (alternativt op til 750) - Lukket link til gratis billetter/opkrævning for ikke bestyrelser - Bredde i invitationen - Forplejning kan købes i cafeen - Pris på arrangementet Invitation til Kick Off af Rabalder i Greve Kommune, jf. vedlagte bilag 1.", "source_path": "data/greve/raw_dagsordener/Skole-, Børne- og Ungeudvalget_2025-09-09T08:15:00+02:00_69cae9a0-d895-4bb7-bb0f-c6fafb6a6f72.json"}
{"document_id": "69cae9a0-d895-4bb7-bb0f-c6fafb6a6f72", "committee": "Skole-, Børne- og Ungeudvalget", "meeting_date": "2025-09-09T08:15:00+02:00", "section_type": "html_fragment", "section_title": "Skole-, Børne- og Ungeudvalgets møde- og aktivitetskalender 2025", "case_number": "", "agenda_index": 11, "text": "Beslutning Orienteringen blev taget til efterretning. Fremstilling Sagsprocedure Skole-, Børne- og Ungeudvalget. Resume I sagen gives et overblik over Skole-, Børne- og Ungeudvalgets møder og aktiviteter i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Møde- og aktivitetskalenderen til Skole-, Børne- og Ungeudvalget er vedhæftet som bilag.", "source_path": "data/greve/raw_dagsordener/Skole-, Børne- og Ungeudvalget_2025-09-09T08:15:00+02:00_69cae9a0-d895-4bb7-bb0f-c6fafb6a6f72.json"}
{"document_id": "69cae9a0-d895-4bb7-bb0f-c6fafb6a6f72", "committee": "Skole-, Børne- og Ungeudvalget", "meeting_date": "2025-09-09T08:15:00+02:00", "section_type": "html_fragment", "section_title": "Underskriftsark", "case_number": "", "agenda_index": 12, "text": "Fremstilling Sagsprocedure Skole-, Børne- og Ungeudvalget. Resume Elektronisk underskriftsark.", "source_path": "data/greve/raw_dagsordener/Skole-, Børne- og Ungeudvalget_2025-09-09T08:15:00+02:00_69cae9a0-d895-4bb7-bb0f-c6fafb6a6f72.json"}
