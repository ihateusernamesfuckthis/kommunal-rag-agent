{"document_id": "703c07a4-a1a1-45e7-b8ae-68c71b3a58df", "committee": "Skole-, Børne- og Ungeudvalget", "meeting_date": "2022-10-11T08:15:00+02:00", "section_type": "html_fragment", "section_title": "Godkendelse af dagsorden", "case_number": "21-014470", "agenda_index": 0, "text": "Beslutning Godkendt. Afbud: Bjarke Abel Fremstilling Sagsprocedure Skole-, Børne- og Ungeudvalget. Resume Godkendelse af dagsorden for mødet den 11. oktober 2022. Indstilling Center for Politik, Organisation & Borgerbetjening indstiller, at dagsordenen godkendes.", "source_path": "data/greve/raw_dagsordener/Skole-, Børne- og Ungeudvalget_2022-10-11T08:15:00+02:00_703c07a4-a1a1-45e7-b8ae-68c71b3a58df.json"}
{"document_id": "703c07a4-a1a1-45e7-b8ae-68c71b3a58df", "committee": "Skole-, Børne- og Ungeudvalget", "meeting_date": "2022-10-11T08:15:00+02:00", "section_type": "html_fragment", "section_title": "Budgetopfølgning 2 2022, Skole-, Børne- og Ungeudvalget", "case_number": "22-000027", "agenda_index": 1, "text": "Beslutning Taget til efterretning. Afbud: Bjarke Abel Fremstilling Sagsprocedure Skole,- Børne- og Ungeudvalget. Resume I denne sag orienteres fagudvalget om indholdet i budgetopfølgning 2 2022 inden for eget udvalgsområde. Budgetopfølgning 2 2022 blev behandlet i Byrådet den 3. oktober 2022. Indstilling Center for Økonomi og HR indstiller, at sagen tages til efterretning. Sagsbeskrivelse Denne sag skal ses i sammenhæng med den samlede budgetopfølgning 2 2022, som er udarbejdet pr. 31. juli 2022 og blev behandlet af Byrådet den 3. oktober 2022. Det korrigerede budget for Skole-, Børne- og Ungeudvalget var pr. 31. juli 2022 på 934,6 mio. kr., hvoraf 934,2 mio. kr. ligger inden for servicerammen. Afvigelser på udvalgets område gennemgås nedenfor. Områder under Skole,- Børne- og Ungeudvalget Inden for udvalgets område forventes et merforbrug på 24,7 mio. kr. Det samlede merforbrug indeholder mange afvigelser med både mer- og mindreforbrug fordelt på alle udvalgets områder. Budgetområde 3.01 Skoler og SFO Inden for budgetområdet forventes et merforbrug på 18,5 mio. kr. Det er primært udgifter til børn i specialundervisning, som stiger hvilket skyldes flere børn end antaget i budgettet samt nye børn i udenbys tilbud, da der ikke er flere pladser i Greve Kommunes interne tilbud. Hertil kommer at takstgrundlaget for børn fra andre kommuner er blevet reduceret, hvilket betyder færre indtægter end budgetteret. Der er igangsat en række tiltag for at øge effekten af kommunens inkluderende indsatser samt sikre budgetoverholdelse. Indsatserne fremgår af sagen Faglig og økonomisk handleplan på Pædagogisk Psykologisk Rådgivning som blev behandlet i Byrådet den 5. september 2022 (punkt 27). Under skoler og SFO ses også en stigning i antallet af elever på efterskoler, hvilket medfører en forventet merudgift på 2,4 mio. kr. Budgetområde 3.02 Dagtilbudsområdet Under budgetområde 3.02 Dagpleje forventes et merforbrug på 5,2 mio. kr. Det forventede merforbrug skyldes primært forventede mindreindtægter og merudgifter til mellemkommunale betalinger, flere børn i privat pasning, forventet merforbrug på selvejende institutioner samt udgifter til en ekstra pædagogisk leder i Distrikt Syd. Budgetområde 3.03 Udsatte børn og unge Der forventes et samlet merforbrug under budgetområdet på 3,2 mio. kr. Det skyldes primært, at der forventes færre refusioner for særligt dyre enkeltsager svarende til 3,6 mio. kr. i mindreindtægter. De færre refusioner skyldes ny lovgivning og er indarbejdet som teknisk rettelse til budget 2023-26. Herudover forventes der blandt andet et merforbrug til anbringelser og forebyggende foranstaltninger til børn og unge på samlet ca. 1,1 mio. kr. Modsat forventes der mindreforbrug på Udviklingscenter Greve. Budgetområde 3.04 Fritids- og Klubtilbud Der forventes et lille merforbrug på 0,3 mio. kr., som består af tilbagerulning af besparelsen som følge af klubberne ikke er flyttet ind på skolerne (1 mio. kr.), et mindreforburg på Havana på 1,2 mio. kr. samt forventede merudgifter til mellemkommunale betalinger på 0,5 mio. kr. Budgetområde 3.05 Ungdomsuddannelser Greve STU forventer mindreudgifter på ca. 0,4 mio. kr. Herudover forventes der mindreudgifter til forsørgelse af elever på FGU samt Erhvervsklasserne. Erhvervsklasserne flyttes samtidig til Dagtilbud og Skoler hvorfor der samlet forventes et mindreforbrug på området på 2,4 mio. kr. Alle enkeltafvigelser inden for udvalget område kan ses i bilag 1. Øvrige opmærksomhedspunkter Opfølgning på handleplaner for Børnehuset Karlslunde Strand og Børnegården Sandrøjel er vedlagt i bilag 2. Aktivitetsopfølgning for det specialiserede børneområde er vedlagt i bilag 3. Økonomiske konsekvenser Sagen har ingen selvstændige økonomiske konsekvenser, da disse ligger i bevillingssagen til budgetopfølgning 2, som blev behandlet af Byrådet den 3. oktober.", "source_path": "data/greve/raw_dagsordener/Skole-, Børne- og Ungeudvalget_2022-10-11T08:15:00+02:00_703c07a4-a1a1-45e7-b8ae-68c71b3a58df.json"}
{"document_id": "703c07a4-a1a1-45e7-b8ae-68c71b3a58df", "committee": "Skole-, Børne- og Ungeudvalget", "meeting_date": "2022-10-11T08:15:00+02:00", "section_type": "html_fragment", "section_title": "Rammeaftale 2023-2024 på det specialiserede social- og undervisningsområde", "case_number": "22-012473", "agenda_index": 2, "text": "Beslutning Undlod at tage stilling. Afbud: Bjarke Abel Fremstilling Sagsprocedure Social- og Handicapudvalget, Skole-, Børne- og Ungeudvalget, Økonomiudvalget og Byrådet. Resume Byrådet skal i denne sag godkende en ny rammeaftale for det specialiserede social- og undervisningsområde for 2023-2024. Rammeaftalens overordnede formål er at sikre, at der er de nødvendige tilbud og indsatser til rådighed på det specialiserede social- og undervisningsområde. Rammeaftalen består af to dele – en udviklingsdel (behov for tilbud, faglig udvikling og fokusområder) og en styringsdel (kapacitets- og økonomistyringsdel). Med baggrund i at rammeaftalens fokusområder fortsat er relevante og arbejdet forsinket på baggrund af COVID-19, anbefalede KKR Sjælland den 22. marts 2022 en proces, hvor rammeaftalen for 2021-22 forlænges, så fokusområderne for 2021-22 også gælder for den kommende to-årige periode 2023-24. Indstilling Center for Job & Socialservice og Center for Børn & Familier indstiller at rammeaftalen for 2023-2024 godkendes. Sagsbeskrivelse I forbindelse med udarbejdelse af den nuværende rammeaftale 2021-2022 blev der gennemført en proces med inddragelse af udvalgspolitikere, handicaprådsrepræsentanter, og fagdirektører med en enkel samt overskuelig rammeaftale som resultat. Rammeaftalen rummer et begrænset antal fokusområder med øget fokus på mål, indhold og resultater, som skal fokusere arbejdet og medvirke til at muliggøre administrativ samt politisk opfølgning. Fokusområder med mål De seks nuværende fokusområder i rammeaftale 2021-22 har stor relevans også i de kommende to år, og grundet COVID-19 er implementeringen af rammeaftale 2021-22 samt arbejdet med fokusområderne blevet forsinket. Rammeaftalen (2021-22) anbefales derfor forlænget, så fokusområderne for 2021-22 også gælder for 2023-24. Følgende fokusområder foreslås for 2023 og 2024 i henholdsvis rammeaftalens udviklingsdel og styringsdel Udviklingsdel 1. Styrket mellemkommunalt samarbejde Mål: For at udvikle og sikre kvaliteten af vores tilbud skal vi styrke samarbejdet mellem kommunerne og regionen om de temaer, der er relevante og nødvendige for at kunne sikre de rette tilbud med de rette kompetencer til borgere med behov for støtte 2. En sammenhængende indsats for borgere med psykiske vanskeligheder Mål: Vi skal skabe bedre vilkår, for at de sammenhængende forløb og indsatser for borgere med væsentlige psykiske vanskeligheder styrkes. 3. Styrket samarbejde med borgere og deres pårørende Mål: Vi ønsker at styrke inddragelsen og samskabelsen med brugere og deres pårørende, for at vi sammen kan udvikle og retningssætte på det specialiserede social- og specialundervisningsområde. 4. Praksisnær metodeudvikling og videndeling om effekt Mål: Vi skal styrke den praksisnære metodeudvikling og videndeling for at skabe bedre kvalitet i indsatsen for brugerne, sammen med brugerne og deres pårørende og samtidig sikre en bedre anvendelse af de tilgængelige ressourcer. Styringsdel 5. Afdækning af kapacitet og behov for tilbud Mål: Vi ønsker en afdækning af den aktuelle kapacitet samt en prognose for sociale tilbud på kort og lang sigt som grundlag for en strategisk drøftelse af, hvordan KKR Sjælland bedst lever op til sin forsyningsforpligtigelse og sit samarbejde. 6. Bedre styringsdata og ledelsesinformation Mål: Vi ønsker at øge gennemsigtigheden på det specialiserede social- og specialundervisningsområde gennem udvikling af bedre data om økonomi, aktiviteter og effekten af vores indsatser. Som grundlag for kvalitetsudvikling, styring og bedre køb samt salg af pladser. Fokusområderne er uddybet i selve rammeaftalen for 2023-2024. De foreslåede fokusområder afspejler også kommunernes tilbagemelding om opmærksomhedspunkter og behov for tilbud, der således indtænkes i arbejdet med den kommende rammeaftale. Behov for tilbud Der skal i udviklingsdelen indgå et samlet skøn for behov for regulering i antallet af tilbud samt områder (fokusområder), der skal arbejdes med i det pågældende år. Med hensyn til behov for tilbud er det generelle billede i kommunerne, at der på de fleste områder opleves sammenhæng mellem udbud og efterspørgsel samt mellem behov og tilbud/ydelser. Der er dog områder og målgrupper, som kommunerne gør opmærksom på og herunder særligt i forhold til børn/unge med psykiske vanskeligheder og svære sociale problemer samt børn/unge med multiple og sjældent forekommende funktionsnedsættelser. Hos voksne er det særligt i relation til svære sociale problemer, sjældent forekommende og multiple funktionsnedsættelser samt psykiske vanskeligheder og kognitive forstyrrelser. Kommunernes tilbagemeldinger i forhold til behov for tilbud indgår i det videre arbejde med rammeaftale 2023-24 og herunder i arbejdet med rammeaftalens fokusområder. Styringsdel Styringsdelen lægger rammerne for kapacitets- og prisudviklingen samt takster og principper for omkostningsberegning og betalingsmodeller. Som udgangspunkt er tilbud inden for de relevante lovparagraffer, der anvendes af flere kommuner, omfattet af styringsaftalen. Det samme gælder regionale tilbud. Særligt for denne rammeaftale fremgår det at specialundervisningen efter Folkeskolelovens § 20 stk. 2 ikke er en del af rammeaftalen jf. rammeaftalelovgivningen, men at de 17 kommuner i region Sjælland har valgt at koordinere de tilbud (specialskoler), hvor der er mindst 5 kommuner, der bruger tilbuddet- gennem dette eksisterende tværkommunale samarbejdsforum som styregruppen for rammeaftalen udgør og politisk koordineres i KKR. Bugtskolen som er beliggende i Greve Kommune er en af de skoler der vil indgå i denne koordinering. Takstanbefaling 2023-2024 I rammeaftale 2021-2022 er det besluttet ikke at bruge ”takstinstrumentet” i form af henstilling over for kommunerne om en given procent takstreduktion, men i stedet opfordre alle kommuner til at sikre et målrettet arbejde for konstant driftsoptimering med den hensigt at reducere taksterne på de takstbelagte institutioner og stram udgiftsstyring generelt, herunder ved køb hos private. En tilsvarende takstanbefaling for 2023-2024 er indarbejdet i fokusområde 6 i forslag til rammeaftale. KKR Sjælland opfordrer til, at taksterne på det specialiserede område holdes i ro. I grundlaget for udarbejdelsen af rammeaftalen indgår en status i forhold til børnehus, socialtilsyn, lands- og landsdelsdækkende tilbud og sikrede institutioner samt Grønland og Færøerne, da disse områder jf. rammeaftalebekendtgørelsen skal drøftes og koordineres mellem kommuner og regioner. Rammeaftalen for 2023-2024 består af et kort hoveddokument, som er vedhæftet. Herudover indgår i rammeaftalen en oversigt over de bilag, som indgår som grundlag for udarbejdelsen af rammeaftalen, herunder takstaftalen. Sammenhæng til udvikling i Greve Kommune I Greve Kommune arbejdes der løbende på at kvalitetsudvikle såvel almen- som specialområdet. Der er igangsat en proces for politikudvikling, en analyse af det specialpædagogiske område, der er udarbejdet handleplaner for Pædagogisk Psykologisk Rådgivning samt det specialiserede voksenområde og vedtaget en ny vision, hvor fællesskaber og helhedssyn er omdrejningspunkt. Samspillet mellem rammeaftalens indhold og den lokale udviklingsretning er væsentlig. Derfor skal implementeringen af rammeaftalens indhold naturligt ske sammen med den udviklingsretning, som politikprocessen også vil fastsætte. Det foreløbige arbejde med indsatsområder og rammesætning af eksempelvis Børne- og Ungepolitikken og den nye Social- og Handicappolitik tegner en udviklingsretning, hvor der skal arbejdes yderligere med indsatser tæt på nærmiljøet, tidlige indsatser og fokus på at borgere får hjælp på en sådan måde, så flere kan forblive i almenmiljøet eller vende tilbage hertil med den rette hjælp og støtte. Økonomiske konsekvenser Sagen i sig selv har ingen direkte økonomisk konsekvens. De nye takster vil blive benyttet i 2023 og 2024 og kan derfor påvirke økonomien på området i disse år. Tidsplan KKR Sjælland anbefaler kommunalbestyrelserne og regionsrådet i Region Sjælland tiltræder rammeaftalen senest 1. december 2022. Sagens forløb 10-10-2022 Social- og Handicapudvalget Udvalget undlod at tage stilling.", "source_path": "data/greve/raw_dagsordener/Skole-, Børne- og Ungeudvalget_2022-10-11T08:15:00+02:00_703c07a4-a1a1-45e7-b8ae-68c71b3a58df.json"}
{"document_id": "703c07a4-a1a1-45e7-b8ae-68c71b3a58df", "committee": "Skole-, Børne- og Ungeudvalget", "meeting_date": "2022-10-11T08:15:00+02:00", "section_type": "html_fragment", "section_title": "Status i forbindelse med anvendelse af Google Workspace", "case_number": "22-012622", "agenda_index": 3, "text": "Beslutning Taget til efterretning. Afbud: Bjarke Abel Fremstilling Sagsprocedure Skole-, Børne og Ungeudvalget. Resume Skole-, Børne og Ungeudvalget er tidligere blevet orienteret om processen omkring brug af Googles produkter i forbindelse med anvendelse af Chromebooks i Greve Kommune. Orienteringen er sket på baggrund af at Helsingør Kommune tidligere har fået påbud i forbindelse med anvendelsen og siden hen har Aarhus Kommune tillige fået påbud herom. I denne sag orienteres udvalget om status på processen samt Greve Kommunes handlinger i forbindelse hermed. Indstilling Administrationen indstiller: at Skole-, Børne og Ungeudvalget tager orientering om status på processen og de i sagen skitserede handlinger til efterretning. Sagsbeskrivelse Baggrund Helsingør Kommune modtog i sommeren 2022 påbud fra Datatilsynet om, at de ikke måtte anvende Chromebooks i undervisningen i forbindelse med skolestarten i august 2022. Påbuddet var gældende frem til, at Helsingør Kommune kunne dokumentere, at børnenes data ikke bliver misbrugt af Google eller andre udefrakommende. Påbuddet er aktuelt blevet suspenderet i Helsingør Kommune, men kommunen skal dokumentere, at anvendelse af Google's produkter er lovmedholdeligt og ellers træder forbuddet om anvendelse af Cromebooks i kraft igen. Processen i Helsingør Kommune har skabt stor opmærksomhed i de fleste af landets kommuner. Dette dels fordi, at en række kommuner anvender Google og Google Workspace i dagligdagen, overvejer at gøre det eller bruger andre platforme som minder herom. Greve Kommune anvender Google Workspace på skoleområdet De forhold som Datatilsynet kritiserer Helsingør Kommune for vedrørende Googles håndtering af persondata minder om nogle af de forhold, der gør sig gældende omkring Greve Kommunes anvendelse af Google-løsninger. Dette på trods af, at Greve Kommune har foretaget en række handlinger for optimere sikkerheden. Grundlæggende er Datatilsynets kritikpunkter af en sådan karakter, at en enkelt kommune eller kommunerne under ét ikke kan løse kritikpunkterne uden dialog og samarbejde med Google. Dette begrundet i, at kritikken i høj grad handler om Googles tekniske setup-up. Handlinger i Greve Kommune Greve Kommune har foretaget en række handlinger for at sikre, at data er beskyttet og udelukkende finderanvendelse i relation til skolerelateret arbejde. Dette blandt andet ved at pseudonymiseret elevernes google mail, deaktiveret online support samt opsat de mest restriktive indstillinger i forhold til tillægstjenester, datadeling, anvendelse af europæisk datacenter samt opdateret gældende risikovurderinger for Google Workspace. Herudover indgår Greve Kommune i et fælleskommunalt samarbejde varetaget gennem Kommunernes Landsforening (KL), hvor der dels videndeles om optimalt teknisk setup og dels bliver givet vejledning til, hvordan kommunerne hver for sig og under ét bedst tilgår Datatilsynets krav til sikkerhed i relation til anvendelsen af Google Workspace. Det er således administrationens vurdering, at Greve Kommune har foretaget de mulige handlinger som kommunen kan for at brugen af Google Workspace sker sikkert og at risikoen for uønsket datadeling er yderst begrænset. De krav Datatilsynet har stillet til Helsingør Kommune er meget vidtrækkende og Greve Kommune følger løbende udviklingen og foretager alle nødvendige handlinger, som ligger inden for kommunens beslutningskompetence. Yderligere handlinger for at styrke datasikkerheden For at understøtte et fælleskommunalt arbejde med at sikre ordnede dataforhold ved anvendelsen af Google Workspace har KL opfordret alle kommuner der anvender Google Workspace om at meddelelse Datatilsynet, at kommunen er omfattet af den såkaldte GDPR artikel 36. Dette med det primære formål, at KL på vegne af Greve Kommune og landets øvrige kommuner kan varetaget såvel den individuelle kommunes interesser såvel som alle kommuners interesser i dialogen med Datatilsynet. KL har udarbejdet en skabelon som kommunen opfordres til at gøre brug af ved henvendelse til Datatilsynet (bilag 1). Skabelonen indeholder de nødvendige formuleringer der gør, at Datatilsynet kan yde hjælp og støtte og at KL kan varetage kommunernes interesser under ét. De generelle formuleringer gælder således uanset, at Greve Kommune har foretaget en række handlinger for at minimere risikoen for ulovlig datadeling. Det er forventeligt, at samtlige kommuner der anmelder den såkaldte GDPR artikel 36 vil blive omfattet af samme krav, som Helsingør Kommune er blevet. Greve Kommunes Databeskyttelsesrådgiver (Bech Bruun) anbefaler at kommunen følger KL’s opfordring til at indsende aktivering af artikel 36 til Datatilsynet. Greve Kommune har tidligere, på opfordring fra KL, orienteret Datatilsynet om at kommunen anvender de omhandlede Google-løsninger på skoleområdet. På baggrund af den samlede faglige vurdering af sagen samt rådgivning fra kommunens Databeskyttelsesrådgiver har Greve Kommune givet meddelelse til Datatilsynet om at vi aktiverer GDPR artikel 36. Administrationen vil løbende holde udvalget orienteret om den videre udvikling i sagen. Lovgrundlag Databeskyttelsesforordningen (GDPR) og afgørelser fra Datatilsynet i sagerne imod Helsingør Kommune og Aarhus Kommune. Økonomiske konsekvenser Greve Kommune har allerede, og vil fremadrettet skulle foretage tekniske og organisatoriske tilpasninger af Google Workspace-miljø. Hvis Datatilsynet, imod forventning, ender med at udstede et forbud imod brug af Google Workspace, der også omfatter Greve Kommune, vil sagen formentlig have større økonomiske konsekvenser. Øvrige konsekvenser Hvis Datatilsynet, imod forventning, ender med at udstede et forbud imod brug af Google Workspace, der også omfatter Greve Kommune, vil sagen formentlig have vidtrækkende konsekvenser, idet man vil skulle finde alternative platforme. Kommunikation - Tidsplan Fremadrettet: Kommunen vil følge udmeldinger om forhandlinger imellem KL/Kombit, Datatilsynet og Google og på forespørgsel indsende materiale vedrørende Greve Kommunes anvendelse af Googles læringsmiljø. Kommunen vil deltage i KL’s videre fælles fortsatte indsatser omkring tekniske foranstaltninger og støtte op om deres forhandlinger med Google på vegne af kommunerne. Kommunen vil på databeskyttelsesrådgiverens anbefalinger gå videre med konsekvensvurderinger i forhold til de konkrete forhold som Datatilsynet finder problematiske i Chromebooksagen.", "source_path": "data/greve/raw_dagsordener/Skole-, Børne- og Ungeudvalget_2022-10-11T08:15:00+02:00_703c07a4-a1a1-45e7-b8ae-68c71b3a58df.json"}
{"document_id": "703c07a4-a1a1-45e7-b8ae-68c71b3a58df", "committee": "Skole-, Børne- og Ungeudvalget", "meeting_date": "2022-10-11T08:15:00+02:00", "section_type": "html_fragment", "section_title": "Mødekalender for Skolerådet og Børnerådet 2023", "case_number": "21-015579", "agenda_index": 4, "text": "Beslutning Taget til efterretning med bemærkning om, at mødet den 10. maj skal flyttes til den 16. maj. Endvidere præciseres det, at der er tale om torsdag den 2. november, det er fejlagtigt angivet som tirsdag den 2. november. Afbud: Bjarke Abel Fremstilling Sagsprocedure Skole-, Børne- og Ungeudvalget. Resume I sagen gives et overblik over foreslåede datoer for møder i 2023 for Skolerådet og Børnerådet. Indstilling Center for Politik, Organisation & Borgerbetjening indstiller, at udvalget godkender de foreslåede mødedatoer i 2023 for henholdsvis Skolerådet og Børnerådet . Sagsbeskrivelse Skole-, Børne- og Ungeudvalget godkendte på udvalgets møde den 11. januar 2022, at møderne i henholdsvis Skolerådet og Børnerådet afholdes kl. 19.00 - 21.00. Forslag til mødedatoer i 2023: Skolerådet Børnerådet Tirsdag den 31. januar Torsdag den 2. marts Tirsdag den 9. maj Onsdag den 10. maj Tirsdag den 22. august Tirsdag den 22. august Tirsdag den 2. november Torsdag den 9. november Lovgrundlag - Økonomiske konsekvenser Der er ingen økonomiske konsekvenser.", "source_path": "data/greve/raw_dagsordener/Skole-, Børne- og Ungeudvalget_2022-10-11T08:15:00+02:00_703c07a4-a1a1-45e7-b8ae-68c71b3a58df.json"}
{"document_id": "703c07a4-a1a1-45e7-b8ae-68c71b3a58df", "committee": "Skole-, Børne- og Ungeudvalget", "meeting_date": "2022-10-11T08:15:00+02:00", "section_type": "html_fragment", "section_title": "Huskeliste og orientering fra administrationen", "case_number": "21-013716", "agenda_index": 5, "text": "Beslutning Taget til efterretning. Afbud: Bjarke Abel Fremstilling Sagsprocedure Skole-, Børne- og Ungeudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil den blive vedlagt som bilag. Indstilling Center for Politik, Organisation & Borgerbetjening indstiller, at eventuelle orienteringer tages til efterretning. Sagsfremstilling Administrationen har følgende til orientering: DI er den 6. september 2022 udkommet med den årlige erhvervsvenlighedsundersøgelse for 2022. I Greve Kommune har 92 virksomheder svaret på undersøgelsen. Erhvervsvenlighedsundersøgelsen fra DI består af dels statistiske indikatorer såsom skatteprocent og dels virksomhedssvar på en række spørgsmål. Virksomhederne har blandt andet udtrykt deres vurdering og tilfredshed i forhold til sagsbehandling, trafikforhold, skatte- og afgiftsniveau samt den dialog, de har med kommunen. Samlet munder de statistiske indikatorer og virksomhedssvarene sig ud i en samlet vurdering af kommunernes erhvervsvenlighed. Greve Kommune opnår i erhvervsvenlighedsundersøgelsen i 2022 en samlet placering som nummer 61 blandt landets kommuner, mod en placering som nummer 58 i 2021.", "source_path": "data/greve/raw_dagsordener/Skole-, Børne- og Ungeudvalget_2022-10-11T08:15:00+02:00_703c07a4-a1a1-45e7-b8ae-68c71b3a58df.json"}
{"document_id": "703c07a4-a1a1-45e7-b8ae-68c71b3a58df", "committee": "Skole-, Børne- og Ungeudvalget", "meeting_date": "2022-10-11T08:15:00+02:00", "section_type": "html_fragment", "section_title": "Orientering fra formanden/gensidig orientering", "case_number": "21-014467", "agenda_index": 6, "text": "Beslutning Taget til efterretning, idet udvalget besluttede at afholde udvalgsmødet i januar 2023 på Greve Kulturbase. Afbud: Bjarke Abel Fremstilling Sagsprocedure Skole-, Børne- og Ungeudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Center for Politik, Organisation & Borgerbetjening indstiller, at eventuelle orienteringer tages til efterretning. Orientering: Mulighed for at afholde næste udvalgsmøde i Greve Kultur-Base.", "source_path": "data/greve/raw_dagsordener/Skole-, Børne- og Ungeudvalget_2022-10-11T08:15:00+02:00_703c07a4-a1a1-45e7-b8ae-68c71b3a58df.json"}
{"document_id": "703c07a4-a1a1-45e7-b8ae-68c71b3a58df", "committee": "Skole-, Børne- og Ungeudvalget", "meeting_date": "2022-10-11T08:15:00+02:00", "section_type": "html_fragment", "section_title": "Skole-, Børne- og Ungeudvalgets kalender 2022", "case_number": "21-014469", "agenda_index": 7, "text": "Beslutning Taget til efterretning. Afbud: Bjarke Abel Fremstilling Sagsprocedure Skole-, Børne- og Ungeudvalget. Resume I sagen gives et overblik over Skole-, Børne- og Ungeudvalgets møder i tilknytning til udvalget. Indstilling Center for Politik, Organisation & Borgerbetjening indstiller, at orienteringen tages til efterretning. Sagsbeskrivelse Mødekalenderen er vedhæftet som bilag.", "source_path": "data/greve/raw_dagsordener/Skole-, Børne- og Ungeudvalget_2022-10-11T08:15:00+02:00_703c07a4-a1a1-45e7-b8ae-68c71b3a58df.json"}
{"document_id": "703c07a4-a1a1-45e7-b8ae-68c71b3a58df", "committee": "Skole-, Børne- og Ungeudvalget", "meeting_date": "2022-10-11T08:15:00+02:00", "section_type": "html_fragment", "section_title": "Underskriftsark", "case_number": "21-014468", "agenda_index": 8, "text": "Beslutning Afbud: Bjarke Abel Fremstilling Sagsprocedure Skole-, Børne- og Ungeudvalget. Resume Elektronisk underskriftsark.", "source_path": "data/greve/raw_dagsordener/Skole-, Børne- og Ungeudvalget_2022-10-11T08:15:00+02:00_703c07a4-a1a1-45e7-b8ae-68c71b3a58df.json"}
