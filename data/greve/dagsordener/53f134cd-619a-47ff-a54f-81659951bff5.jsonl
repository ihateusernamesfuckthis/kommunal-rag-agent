{"document_id": "53f134cd-619a-47ff-a54f-81659951bff5", "committee": "Beskæftigelses- og Erhvervsudvalget", "meeting_date": "2022-04-25T08:00:00+02:00", "section_type": "html_fragment", "section_title": "Godkendelse af dagsorden", "case_number": "21-014448", "agenda_index": 0, "text": "Beslutning Dagsordenen blev godkendt. Fremstilling Sagsprocedure Beskæftigelses- og Erhvervsudvalget. Resume Godkendelse af dagsorden for mødet den 25. april 2022. I ndstilling Center for Politik, Organisation & Borgerbetjening indstiller, at dagsordenen godkendes.", "source_path": "data/greve/raw_dagsordener/Beskæftigelses- og Erhvervsudvalget_2022-04-25T08:00:00+02:00_53f134cd-619a-47ff-a54f-81659951bff5.json"}
{"document_id": "53f134cd-619a-47ff-a54f-81659951bff5", "committee": "Beskæftigelses- og Erhvervsudvalget", "meeting_date": "2022-04-25T08:00:00+02:00", "section_type": "html_fragment", "section_title": "Introduktion af Fastholdelsesteamet", "case_number": "22-004864", "agenda_index": 1, "text": "Beslutning Orienteringen blev taget til efterretning. Fremstilling Sagsprocedure Beskæftigelses- og Erhvervsudvalget Resume Beskæftigelses- og Erhvervsudvalget introduceres til Jobcentrets Fastholdelsesteam som varetager den beskæftigelsesrettede indsats for borgere på sygedagpenge, jobafklaringsforløb, ledighedsydelse og fleksjob. Udvalget introduceres også til det tværfaglige Rehabiliteringsteam som er organiseret i Jobcentret. Introduktionen vil både give viden, indsigt og samtidig vise de udfordringer og potentialer, som området rummer. Indstilling Center for Job & Socialservice indstiller, at orienteringen tages til efterretning. Sagsbeskrivelse På mødet introduceres udvalget til Jobcentrets Fastholdelsesteam som varetager den beskæftigelsesrettede indsats for borgere på sygedagpenge, jobafklaringsforløb, ledighedsydelse og fleksjob. Derudover vil udvalget blive introduceret til Rehabiliteringsteamet som er en tværfaglig og koordineret indsats der er organiseret i Jobcentret. Formålet med denne orientering er, at give udvalget en indføring i sagsområderne i Fastholdelsesteamet. Udvalget får lejlighed til at drøfte og tilkendegive eventuelle øvrige ønsker til introduktion. Teamleder for Fastholdelsesteamet, Berit Lyed Kristoffersen deltager under punktet med et oplæg om området. Lovgrundlag Lov om Aktiv Socialpolitik. Lov om Aktiv Beskæftigelsespolitik. Sygedagpengeloven. Økonomiske konsekvenser Sagen har ingen økonomiske konsekvenser.", "source_path": "data/greve/raw_dagsordener/Beskæftigelses- og Erhvervsudvalget_2022-04-25T08:00:00+02:00_53f134cd-619a-47ff-a54f-81659951bff5.json"}
{"document_id": "53f134cd-619a-47ff-a54f-81659951bff5", "committee": "Beskæftigelses- og Erhvervsudvalget", "meeting_date": "2022-04-25T08:00:00+02:00", "section_type": "html_fragment", "section_title": "Status på udviklingen af sygedagpengeforløb i lyset af Covid-19", "case_number": "22-004924", "agenda_index": 2, "text": "Beslutning Sagen blev taget til efterretning. Fremstilling Sagsprocedure Beskæftigelses- og Erhvervsudvalget Resume På det daværende Integrations-, Beskæftigelses- og Ungdomsudvalgsmøde den 8. november 2021, fik udvalget forelagt en orientering om stigningen i modtagere af sygedagpenge, herunder langvarige sygedagpengeforløb. På mødet traf udvalget beslutning om fremadrettet at få forelagt en status om udviklingen i de langvarige sygedagpengeforløb hver 3. måned Indstilling Center for Job & Socialservice indstiller, a t status på udviklingen af sygedagpengeforløb tages til efterretning. Sagsbeskrivelse Covid-19 krisen har haft en stor betydning for antallet af sygedagpengemodtagere og sygemeldte med forløb på mere end 52 uger. I nedenstående tabel fremgår antallet af sygedagpengemodtagere og antallet af sygemeldte med sygedagpengeforløb med mere end 12 måneder i Greve og hele landet i december 2019-december 2021. Som det fremgår af tabellen, er der sket en stigning på 57,1 % i antallet af sygedagpengemodtagere i Greve i december 2021 (fra 576 i december 2019 til 905 i december 2021). For hele landet er stigningen i samme tidsperiode på 41 % og således noget højere i Greve. En del af forklaringen på den store stigning i antallet sygedagpengemodtagere i december 2020 og 2021 skyldes, at der har været lempelser i lovgivningen. Flere har haft adgang til udbetaling af sygedagpenge i perioden april 2020 til og med februar 2022. Lempelserne har bestået i, at arbejdsgivere som har haft sygemeldte med Covid-19 kunne få udbetalt sygedagpenge fra 1. sygedag og ikke efter 30 dage efter oprindelige regler. Ligeledes kunne der udbetales sygedagpenge til borgere med kronisk sygdom og øget risiko for et alvorligt sygdomsforløb og pårørende til personer i risikogruppen. Det må derfor forventes, at der fra marts 2022 vil ske et fald i antallet af sygedagpengemodtagere, idet arbejdsgivere ikke længere kan få refusion fra 1. sygefraværsdag. Udviklingen i sygedagpengeforløb på mere end 52 uger For sygedagpengeforløb på mere end 12 måneder er der i Greve sket en stigning på 72,4% fra 2018 til 2021 (fra 76 i december 2018 og 2019 til 131 i december 2021). For hele landet er den tilsvarende stigning på 62,4 %. En del af denne stigning skyldes, at det i perioden april 2020 til juli 2021 ikke har været muligt at visiteret sygemeldte, som ikke opfyldte betingelserne for sygedagpengeforlængelser til jobafklaringsforløb. Siden juli 2021, hvor det igen var muligt at visiterer til jobafklaringsforkøb, er et stort antal langvarige sygedagpengeforløb visiteret til jobafklaringsforløb. En anden væsentlig årsag til stigningen i de langvarige sygedagpengeforløb skyldes blandt andet, at der fra marts 2020 hvor Covid-19 krisen satte ind, i perioder har været begrænsninger i den aktive beskæftigelsesindsats. Sundhedssystemet har i perioder været sat under pres, hvilket har medført udsættelser af undersøgelser og behandlinger. Udsættelser af undersøgelser og behandlinger blev yderligere forværret af sygeplejerskestrejken, og vurderingen er, at det vil tage noget tid før dette er rettet op. Som det fremgår, udgjorde de 76 sygedagpengeforløb over 52 uger i Greve i henholdsvis december 2018 og december 2019, 13,2% og 11,7% af alle sygedagpengeforløb. I december 2021 var der 131 forløb på mere end 52 uger svarende til 14,5% af alle sygedagpengeforløb. Andelsmæssigt er der således kun sket en svag stigning, men dette hænger sammen med, at der i december 2021 var mange sygedagpengeforløb hvor der blev udbetalt sygedagpengerefusion til arbejdsgivere fra 1. fraværsdag. Fra 1. marts 2022 hvor det ikke længere er muligt at give sygedagpengerefusion fra 1. fraværsdag grundet Covid-19, forventes et fald i antallet af sygedagpengemodtagere. Det skønnes med dette fald, at andelen af de langvarige sygedagpengeforløb udover 52 uger, vil udgøre en større andel af alle sygedagpengeforløb. Det skønnes at andelen af de langvarige sygedagpengeforløb i foråret 2022 vil udgøre 20-25%. Indsatsen for sygedagpengemodtagere med forløb på mere end 12 måneder. En andel af de 130 sygedagpengeforløb på mere end 12 måneder, er ikke parate til en beskæftigelsesrettet indsats. De er enten på standby, afventer udredning eller behandling. En del har fået udsat deres behandling grundet Covid-19 krisen og sygeplejerskestrejken. Nogle er under behandling som ikke er forenelig med en beskæftigelsesrettet indsats. Disse sygedagpengeforløb vil følge den almindelige opfølgning hos deres vanlige rådgiver. Alle øvrige sygedagpengeforløb udover 12 måneder -de indsatsparate, vil overgå til et specielt oprettet team på 2 rådgivere som overtager den indsats der skal tilrettelægges. Det kan være virksomhedspraktik, opkvalificering, intensivt samtaleforløb eller forelæggelse for kommunens rehabiliteringsteam med henblik på stillingtagen til det videre forløb. Det vil betyde et sagsbehandlerskift for nogle borgere og vurderes nødvendigt, for at kunne lave den særlige fokuserede indsats der skal til, med henblik på at nedbringe de langvarige sygedagpengeforløb. Den ene af de 2 rådgivere der forestår indsatsen for de langvarige sygedagpengeforløb, er fra den merbevilling på de 3 årsværk som Byrådet bevilgede for 2022 og 2023 til en styrket indsats overfor langtidsledige og langtidssygemeldte Lovgrundlag Lov om Sygedagpenge m.v. Økonomiske konsekvenser Der forventes på nuværende tidspunkt en merudgift til sygedagpenge i 2022 og vil indgå i de kommende budgetopfølgninger. Forventningen er, at kommunerne under et vil blive kompenseret for merudgifterne som følge af Covid-19. Merudgifterne skyldes; Lovændring om arbejdsgivernes refusion af sygedagpenge fra første fraværsdag ved en medarbejders sygdom grundet Covid-19. Ventelister i sundhedssystemet for udredning og behandling grundet Covid-19. Sygeplejerskestrejken hen over sommeren 2021. Øvrige konsekvenser Grundet den mere smitsomme Covid-19 variant omikron, har der især i januar 2022 været pres på ydelseskontoret, som har behandlet et stort antal anmodninger af sygedagpengerefusioner. I henholdsvis oktober, november og december 2021 var der 471, 537 og 824 anmodninger om sygedagpengerefusioner. I januar 2022, hvor Greve var hårdt ramt af omikronvarianten, var der 1.953 anmodninger om sygedagpengerefusion fra arbejdsgivere. Kommunikation I august 2022 vil Beskæftigelses- og Erhvervsudvalget få forelagt en opdateret status over udviklingen i antallet af sygedagpengemodtagere, herunder sygedagpengeforløb på mere end 52 uger.", "source_path": "data/greve/raw_dagsordener/Beskæftigelses- og Erhvervsudvalget_2022-04-25T08:00:00+02:00_53f134cd-619a-47ff-a54f-81659951bff5.json"}
{"document_id": "53f134cd-619a-47ff-a54f-81659951bff5", "committee": "Beskæftigelses- og Erhvervsudvalget", "meeting_date": "2022-04-25T08:00:00+02:00", "section_type": "html_fragment", "section_title": "Status på stigningen af langtidsledige a-dagpengemodtagere grundet Corona-krisen", "case_number": "22-004927", "agenda_index": 3, "text": "Beslutning Sagen blev taget til efterretning. Fremstilling Sagsprocedure Beskæftigelses- og Erhvervsudvalget Resume På det daværende Integrations-, Beskæftigelses- og Ungdomsudvalgsmøde den 8. november 2021, fik udvalget forelagt en orientering om stigningen i langtidsledige a-dagpengemodtagere forårsaget af Corona-krisen. På mødet traf udvalget beslutning om fremadrettet at få forelagt en ny orientering om udviklingen af langtidsledige a-dagpengemodtagere hver tredje måned Indstilling Center for Job & Socialservice indstiller, a t status på udviklingen af langtidsledige a-dagpengemodtagere i lyset af Corona-krisen tages til efterretning. Sagsbeskrivelse I nedenstående tabel fremgår udviklingen af langtidsledige a-dagpengemodtagere i Hele landet og Greve i januar 2019-2022. Langtidsledige er ledige som har minimum 40 uger sammenhængende ledighed indenfor de sidste 52 uger. I januar 2019 var der 100 langtidsledige a-dagpengemodtagere i Greve. I januar 2022 er dette steget til 170 langtidsledige, hvilket svarer til en stigning på 70,0 %. For hele landet har stigningen i samme tidsrum været på 19,2 %, hvilket er noget mindre end i Greve. I januar 2022 var 28,3 % af alle ledige dagpengemodtagere i Greve langtidsledige. Selvom der hen over sommeren/efteråret 2021 er sket et markant fald i antallet af ledige, er det ikke i samme udstrækning kommet de langtidsledige til gode. I januar 2019 og 2020 før Coronakrisen, udgjorde de langtidsledige i hele landet og Greve 16-18 % af alle ledige a-dagpengemodtagere. I januar 2022 udgjorde de henholdsvis 22,4 % i hele landet og 28,3 % i Greve. I februar 2020, før Corona-krisen, var der 707 ledige. Heraf var 138 langtidsledige svarende til 19,5 %. I januar 2022 var der 600 bruttoledige, hvilket var 107 færre end i februar 2020. Det svarer til et fald på 15,1 %. Det store fald i ledige a-dagpengemodtagere er ikke kommet de langtidsledige til gode, da antallet af langtidsledige i januar 2022 er 32 højere end i februar 2020. Det udgjorde i januar 2022 28,3 % af alle ledige mod 19,5 % i februar 2020. Dog er der sket et stort fald fra april 2021, hvor der var det største antal langtidsledige med 275. Omdrejningspunktet i indsatsen overfor langtidsledighed er at færre ledige bliver langtidsledige samtidig med at antallet af langtidsledige skal reduceres. Det team som arbejder med a-dagpengemodtagere, har derfor ændret deres organisering således, at der er medarbejdere der tager arbejder med henholdsvis den tidlige indsats, mellem 26 og 40 ugers ledighed og mere end 40 ugers ledighed. Organiseringen har kunnet lade sig gøre, da Byrådet for 2021 bevilgede 3 ekstra årsværk til en styrket indsats overfor det store antal ledige, som har været ramt af Corona-krisen. Byrådet har valgt at fastholde de 3 ekstra årsværk for 2022 og 2023, selvom der sket et fald i antallet af ledige a-dagpengemodtagere, som nu er under niveau med antallet før Corona-krisen. De 3 ekstra årsværk er dedikeret til en styrket indsats for langtidsledige og langtidssygemeldte. De 2 af disse 3 ekstra årsværk bruges til indsatsen overfor langtidsledige. Det 3. årsværk bliver brugt til en styrket indsats overfor langtidssygemeldte, da der også er sket en stor stigning i antallet af langtidssygemeldte under Corona-krisen. Karakteristik af de ledige og langtidsledige I januar 2022 havde Greve en ledighed på 2,2 %. Ledigheden for mænd var på 2,0 % og for kvinder på 2,3 %. Aldersmæssigt var det aldersgrupperne 25-29 år, 30-39 år og over 60 år, som havde en overledighed, såvel mænd som kvinder (se bilag 1). For hele landet er det ligeledes de samme aldersgrupper der har en overledighed. I januar 2022 var andelen af langtidsledige ud af alle ledige i Greve på 28,3 %. Mændene havde en større andel langtidsledige med en andel på 32,2 %, hvor andelen for kvinder var på 24,6 %. Mænd mellem 30-39 år og over 60 år havde den største andel langtidsledige i januar 2022. Lovgrundlag Lov om Arbejdsløshedsforsikring. Lov om Aktiv Beskæftigelsesindsats. Lov om Styring af den aktive Beskæftigelsesindsats. Økonomiske konsekvenser Sagen har ingen direkte økonomiske konsekvenser. For Budget 2022 og 2023 er der budgetlagt øgede udgifter til a-dagpenge som en konsekvens af den høje langtidsledighed, idet kommunen skal dække 80 % af udgifterne til a-dagpenge for de ledige som har mere end 52 ugers ledighed. Dog vil det store fald i antallet af a-dagpengemodtagere hen over sommeren/efteråret 2021 betyde at det samlede budget i 2022 er for stort. Dette vil indgå i de kommende budgetopfølgninger. Kommunikation Beskæftigelses- og Erhvervsudvalget vil til sit møde i august 2022, få forelagt en opdateret status over udviklingen i ledige a-dagpengemodtagere og langtidsledige.", "source_path": "data/greve/raw_dagsordener/Beskæftigelses- og Erhvervsudvalget_2022-04-25T08:00:00+02:00_53f134cd-619a-47ff-a54f-81659951bff5.json"}
{"document_id": "53f134cd-619a-47ff-a54f-81659951bff5", "committee": "Beskæftigelses- og Erhvervsudvalget", "meeting_date": "2022-04-25T08:00:00+02:00", "section_type": "html_fragment", "section_title": "Intensiveret indsats for borgere på ledighedsydelse", "case_number": "22-004934", "agenda_index": 4, "text": "Beslutning 1. Godkendt 2. Godkendt Fremstilling Sagsprocedure Beskæftigelses- og Erhvervsudvalget Resume På Beskæftigelses- og Erhvervsudvalgets møde den 7. februar 2022, besluttede udvalget at få forelagt en sag om en intensiveret indsats for fleksjobvisiterede borgere, som modtager ledighedsydelse. I sagen skal udvalget træffe beslutning om Job & Socialservice skal fortsætte med en styrket virksomhedsopsøgende indsats, for at udvide jobåbningerne for fleksjobvisiterede, der modtager ledighedsydelse. Den styrkede virksomhedsopsøgende indsats sker gennem en omprioritering indenfor Jobcentrets nuværende ressourcer. Indstilling Center for Job & Socialservice indstiller, at der indenfor de nuværende ressourcer i Jobcentret, 1. fortsat sker en styrket virksomhedsopsøgende indsats for at få flere ledighedsydelsesmodtagere i fleksjobbeskæftigelse, 2. hvor det er muligt søger at få fleksjobansatte, som er beskæftiget i fleksjob under 10 timer om ugen op i arbejdstid. Sagsbeskrivelse Ledigheden er faldende blandt a-dagpengemodtagere (dog er andelen steget under corona-krisen) og jobparate på kontanthjælp-, selvforsørgelses- og hjemrejse- og overgangsydelse. Samtidig er efterspørgslen på arbejdskraft stigende. For at imødekomme virksomhedernes efterspørgsel på arbejdskraft har Beskæftigelses- og Erhvervsudvalget ønsket at få forelagt en sag om en intensiveret indsats overfor modtagere af ledighedsydelse. Formålet med den intensiverede indsats overfor modtagere af ledighedsydelse er, at få virksomhederne til at få øje på den potentielle arbejdskraft, som de fleksjobvisiterede udgør. Formålet er også at få flere fleksjobvisiterede som modtager ledighedsydelse i beskæftigelse i ordinære timer. Gennem de sidste 4-5 år har fleksjobvisiterede som modtager ledighedsydelse udgjort en ledighed på 16-17 % af de fleksjobvisiterede. Fleksjobvisiterede er personer med en varig nedsat funktions- og arbejdsevne. De kan typisk ikke arbejde på fuldtid og/eller har et nedsat arbejdstempo. I et fleksjob udbetaler arbejdsgiveren ordinær løn for det antal effektive arbejdstimer den fleksjobvisiterede kan præstere. Den fleksjobvisiterede får et supplement i form af fleks-løntilskud fra kommunen for det antal timer, hvor der ikke er udbetalt ordinær timeløn. For hver time den fleksjobvisiterede får ordinær løn, reduceres fleks-løntilskuddet med 30 % af den udbetalte timeløn. Et flertal af de fleksjobvisiterede borgere har en uddannelsesmæssig baggrund fra tidligere beskæftigelsesforhold. De har været beskæftiget i en længere periode førend de fik helbredsmæssige problemer der gør, at de ikke er i stand til at klare fuldtidsbeskæftigelse. Flere kan heller ikke vende tilbage til tidligere erhverv. I løbet af sommeren 2021 begyndte et pænt fald i ledigheden i Greve. Det fald er yderligereligere forstærket hen over efteråret. Hen over efteråret er der sket et fald i antallet og andelen af ledighedsydelsesmodtagere. På grund af virksomhedernes stigende efterspørgsel på arbejdskraft, valgte Jobcentret i november / december 2021, at fokusere mere på indsatsen for modtagere at ledighedsydelse. Center for Job & Socialservice valgte at omplacere ressourcer internt i Jobcentret (hovedsageligt fra myndigheds sagsbehandling på kontanthjælpsområdet) til en specifik virksomhedsopsøgende indsats for ledighedsydelsesmodtagere. Dette fokus har betydet et yderligere fald i modtagere af ledighedsydelse. I kraft af den øgede efterspørgsel på kvalificeret arbejdskraft, har virksomhederne fået øje for det arbejdskraftspotentiale, der ligger i fleksjobvisiteret som modtagere ledighedsydelse. Det er administrationens vurdering, at der fortsat vil være behov for Jobcentrets øgede fokus på dette område samt de allokerede ressourcer til den virksomhedsopsøgende indsats. I nedenstående tabel fremgår antallet af ledighedsydelsesmodtagere og andelen af ledighedsydelsesmodtagere i forhold til fleksjobvisiterede i hele landet og Greve fra februar 2018- februar 2022. Udviklingen i ledighedsydelsesmodtagere og fleksjobansatte samt andelen af ledighedsydelsesmodtagere i forhold til alle fleksjobvisiterede. Kilde: Jobindsats Antal ledighedsydelses-modtagere Antal i fleksjob Samlet antal på ledighedsydelse og i fleksjob Andel på ledighedsydelse i forhold til fleksjob i % Hele landet Feb. 2018 15.353 71.319 86.672 17,7 Feb. 2019 15.749 76.113 91.862 17,2 Feb. 2020 16.728 81.167 97.895 17,1 Feb. 2021 17.612 83.134 100.746 17,5 Feb. 2022 13.599 89.067 102.666 13,2 Greve Feb. 2018 102 511 613 16,6 Feb. 2019 116 556 672 17,3 Feb. 2020 127 604 731 17,4 Feb. 2021 134 626 760 17,6 Feb. 2022 88 661 749 11,7 Kilde: Jobindsats Andelen af ledighedsydelsesmodtagere i forhold til alle fleksjobvisiterede udgjorde omkring 17 % i perioden februar 2018- februar 2021 i såvel hele landet som i Greve. Fra februar 2021 til februar 2022 er der sket et stort fald i andelen af ledighedsydelsesmodtagere i forhold til alle fleksjobvisiterede. Andelen i Greve er faldet fra 17,6 % til 11,7 %. I februar 2021 var antallet af ledighedsydelsesmodtagere på 134 og i februar 2022 er dette faldet til 88, svarende til et fald i antallet af ledighedsydelsesmodtagere med en tredjedel. Udover at styrke den virksomhedsopsøgende indsats for ledighedsydelsesmodtagerne, kunne det være relevant at gøre en indsats for de fleksjobbeskæftigede, for at øge deres arbejdstimer. I januar 2022 var der 280 borgere i fleksjobbeskæftigelse (efter ny ordning *) under 10 timer ud af 517. Dette svarer til en andel på 54,1 %. For hele landet var det 62,6 % som var i fleksjobbeskæftigelses under 10 timer. Ved at øge arbejdstimerne for de 280 som har under 10 times ansættelse, vil arbejdsgivere som har en fleksjobansat, og har behov for yderligere arbejdskraft, kunne få en del af arbejdskraftsbehovet dækket ved at den fleksjobansatte gik op i timetal. For den fleksjobansatte vil dette betyde en indkomststigning idet der kun modregnes 30% af den øgede indtægt i det supplement, som den fleksjobvisiterede får fra kommunen. Center for Job & Socialservice vurderer, at denne yderligere indsats kan ske indenfor Jobcentrets nuværende ressourcer. * Reglen for fleksjob blev ændret i 2013. Før 2013 fik en arbejdsgiver fra kommunen et tilskud på enten 50 eller 65 % af den løn som arbejdsgiveren udbetalte. Fra 2013 (ny ordning) udbetaler arbejdsgiveren ordinær løn for det antal effektive arbejdstimer den fleksjobvisiterede præsterer, og den fleksjobvisiterede får gennem kommunen et supplement til den udbetalte løn. Lovgrundlag Lov om Aktiv Socialpolitik. Lov om Aktiv Beskæftigelsespolitik. Økonomiske konsekvenser Sagen har ingen økonomiske konsekvenser.", "source_path": "data/greve/raw_dagsordener/Beskæftigelses- og Erhvervsudvalget_2022-04-25T08:00:00+02:00_53f134cd-619a-47ff-a54f-81659951bff5.json"}
{"document_id": "53f134cd-619a-47ff-a54f-81659951bff5", "committee": "Beskæftigelses- og Erhvervsudvalget", "meeting_date": "2022-04-25T08:00:00+02:00", "section_type": "html_fragment", "section_title": "Orientering fra formanden/gensidig orientering", "case_number": "21-013722", "agenda_index": 5, "text": "Beslutning Der var ingen orienteringspunkter. Fremstilling Sagsprocedure Beskæftigelses- og Erhvervsudvalget Resume Udvalgsformanden og udvalgets medlemmer orienterer om eventuelle aktuelle emner. Indstilling Center for Politik, Organisation & Borgerbetjening indstiller, at eventuelle orienteringer tages til efterretning.", "source_path": "data/greve/raw_dagsordener/Beskæftigelses- og Erhvervsudvalget_2022-04-25T08:00:00+02:00_53f134cd-619a-47ff-a54f-81659951bff5.json"}
{"document_id": "53f134cd-619a-47ff-a54f-81659951bff5", "committee": "Beskæftigelses- og Erhvervsudvalget", "meeting_date": "2022-04-25T08:00:00+02:00", "section_type": "html_fragment", "section_title": "Huskeliste og orientering fra administrationen", "case_number": "21-013719", "agenda_index": 6, "text": "Beslutning Administrationen orienterede yderligere om, at Erhvervscentrets bestyrelse har udtalt, at lokale virksomheder stiller sig til rådighed for at hjælpe Ukrainere i beskæftigelse. Orienteringen blev taget til efterretning. Fremstilling Sagsprocedure Beskæftigelses- og Erhvervsudvalget Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil den blive vedlagt som bilag. Indstilling Center for Politik, Organisation & Borgerbetjening indstiller, at eventuelle orienteringer tages til efterretning. Sagsbeskrivelse Administrationen har følgende til orientering: - Opfølgning på udvalgets virksomhedsbesøg Udvalget var den 28. marts 2022 på virksomhedsbesøg på tre lokale virksomheder. Udvalgets medlemmer deler deres perspektiv på virksomhedsbesøgene og drøfter, hvorvidt der skal planlægges med yderligere virksomhedsbesøg fremadrettet. - Henvendelse om bustransport til industrikvarter ved Vejleåvej I relation til Beskæftigelses- og Erhvervsudvalgets virksomhedsbesøg har fire virksomheder henvendt sig til Greve Kommune vedr. offentlig transport til industriområdet langs vestsiden af motorvejen ved Kildebrøndevej/Vejleåvej/Hundigevej. Der er kvitteret for modtagelse af henvendelsen og der er lagt en sag til behandling i Klima-, Teknik- og Miljøudvalget i relation hertil. Henvendelsen bliver således behandlet i Klima-, Teknik- og Miljøudvalget på mødet den 28. april 2022. Af sagsfremstillingen fremgår blandt andet, at der tidligere er foretaget undersøgelser af muligheden for at busbetjene området. Endvidere fremgår det, at der ikke er afsat midler i budgettet til at udvide den offentlige transport. Beskæftigelses- og Erhvervsudvalget vil på det kommende møde i udvalget blive orienteret om Klima-, Teknik- og Miljøudvalgets behandling af sagen. - Opfølgning på beskæftigelsesindsats for ukrainske flygtninge På udvalgets møde den 4. april 2022 blev det besluttet, at der som led i den beskæftigelsesrettede indsats for ukrainske flygtninge, skal etableres egentlige partnerskabsaftaler med relevante virksomheder om at modtage et specifikt antal ukrainske flygtninge i beskæftigelse. Udvalget orienteres om status på arbejdet med partnerskabsaftaler. - Erhvervsundersøgelse igangsat af ErhvervsCentret Greve ErhvervsCentret Greve har igangsat en erhvervsundersøgelse blandt virksomheder i Greve Kommune. Administrationen vil på udvalgsmødet orientere om undersøgelsen. - Puljetilskud til styrket jobformidling Greve Kommune har sammen med 13 andre kommuner på Sjælland fået midler fra STARs Pulje til styrket fokus på jobformidling. Projektet skal arbejde med at sikre et entydigt fokus på jobformidling i samtaler med ledige. Samtidig skal projektet arbejde med udviklingen af håndtering af jobordrer på tværs af kommuner ved at ansætte Formidlingspartnere med et tværgående ansvar for jobordrer og formidling af kandidater hertil. Roskilde Kommune er projektejer og har fået tildelt midlerne til driften af projektet. Jobcentercheferne indgår i en fælles styregruppe.", "source_path": "data/greve/raw_dagsordener/Beskæftigelses- og Erhvervsudvalget_2022-04-25T08:00:00+02:00_53f134cd-619a-47ff-a54f-81659951bff5.json"}
{"document_id": "53f134cd-619a-47ff-a54f-81659951bff5", "committee": "Beskæftigelses- og Erhvervsudvalget", "meeting_date": "2022-04-25T08:00:00+02:00", "section_type": "html_fragment", "section_title": "Beskæftigelses- og Erhvervsudvalget - mødekalender 2022", "case_number": "21-013723", "agenda_index": 7, "text": "Beslutning Orienteringen blev taget til efterretning med bemærkning om, at udvalget afsætter mandag den 24.oktober 2022 kl. 11.30 – 15.30 til en ny besøgsrunde til virksomheder. Fremstilling Sagsprocedure Beskæftigelses- og Erhvervsudvalget Resume I sagen gives et overblik over Beskæftigelses- og Erhvervsudvalgets udvalgsmøder og møder i tilknytning til udvalget. Indstilling Center for Politik, Organisation & Borgerbetjening indstiller, at orienteringen tages til efterretning. Sagsbeskrivelse Kalenderen er vedhæftet som bilag.", "source_path": "data/greve/raw_dagsordener/Beskæftigelses- og Erhvervsudvalget_2022-04-25T08:00:00+02:00_53f134cd-619a-47ff-a54f-81659951bff5.json"}
{"document_id": "53f134cd-619a-47ff-a54f-81659951bff5", "committee": "Beskæftigelses- og Erhvervsudvalget", "meeting_date": "2022-04-25T08:00:00+02:00", "section_type": "html_fragment", "section_title": "Underskriftsark", "case_number": "21-012521", "agenda_index": 8, "text": "Fremstilling Sagsprocedure Beskæftigelses- og Erhvervsudvalget. Resume Elektronisk underskriftsark.", "source_path": "data/greve/raw_dagsordener/Beskæftigelses- og Erhvervsudvalget_2022-04-25T08:00:00+02:00_53f134cd-619a-47ff-a54f-81659951bff5.json"}
