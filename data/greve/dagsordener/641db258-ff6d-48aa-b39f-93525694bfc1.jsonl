{"document_id": "641db258-ff6d-48aa-b39f-93525694bfc1", "committee": "Sundheds- og Omsorgsudvalget", "meeting_date": "2024-03-18T15:30:00+01:00", "section_type": "html_fragment", "section_title": "Godkendelse af dagsorden", "case_number": "21-014445", "agenda_index": 0, "text": "Beslutning Godkendes Afbud: Charlotte Levin Fremstilling Sagsprocedure Sundheds- og Omsorgsudvalget. Resume Godkendelse af dagsorden for mødet den 18. marts 2024. Indstilling Administrationen indstiller at dagsordenen godkendes.", "source_path": "data/greve/raw_dagsordener/Sundheds- og Omsorgsudvalget_2024-03-18T15:30:00+01:00_641db258-ff6d-48aa-b39f-93525694bfc1.json"}
{"document_id": "641db258-ff6d-48aa-b39f-93525694bfc1", "committee": "Sundheds- og Omsorgsudvalget", "meeting_date": "2024-03-18T15:30:00+01:00", "section_type": "html_fragment", "section_title": "Temamøde om sundhedsberedskabet i Greve Kommune", "case_number": "24-001647", "agenda_index": 1, "text": "Beslutning Oplægget blev taget til efterretning. Afbud: Charlotte Levin Fremstilling Sagsprocedure Sundheds- og Omsorgsudvalget. Resume Administrationen orienterer om Greve Kommunes sundhedsberedskabsplan. Sundhedsberedskabet skal sikre, at Greve Kommune kan håndtere ekstraordinære hændelser med konsekvenser for borgerens sundhed. Sundhedsberedskabsplanen for 2025 forventes godkendt af Byrådet den 4. september 2024. Indstilling Der skal ikke træffes beslutning på temamødet. Temamødet bruges til drøftelse, orientering og dialog. Sagsbeskrivelse Greve Kommune er forpligtet til at planlægge og være i stand til at gennemføre et beredskab til at håndtere ekstraordinære hændelser med konsekvenser for borgerens sundhed. Sundhedsberedskabet er en del af det generelle beredskab, som opererer på nationalt, regionalt og kommunalt niveau, samt dækker institutioner fx plejecentre. Sundhedsberedskabsplanen skal sikre, at Greve Kommunes organisation indenfor sundheds- og plejeområdet kan omstille sig eller øget kapaciteten i givne situationer. Sundhedsberedskabsplanen skal godkendes mindst én gang i hver byrådsperiode. Administrationen forventer af fremlægge sundhedsberedskabsplanen til godkendelse i Byrådet den. 4. september 2024, så den kan træde i kraft pr. 1. januar 2025.Sundhedsberedskabsplanen bliver i den nye udgave en opdateret version af den nuværende. Sundhedsberedskabets omfang Sundhedsberedskabsplanen støtter både op om indsatser i det generelle beredskab, men skal også kunne håndtere hændelser eller ulykker ud fra egen ledelse. Hændelser med konsekvens for sundhed Sundhedsberedskabet skal medvirke til, eller ud fra egen ledelse kunne håndtere, følgende hændelser: Ekstremt vejr (sne, storm, stormflod og oversvømmelser samt skybrud) Hedebølge Længerevarende nedbrud af it-funktioner Pludseligt ophør af leverancer fra leverandører i nøglefunktioner CBRNE-hændelser* Assistance til særligt udsatte i beredskabssituationer Psykosocialt kriseberedskab *CBRNE-hændelser, er hændelser der involverer kemikalier, giftig røg, biologisk materiale, radiologisk materiale, nukleart materiale eller eksplosive stoffer. Lovgrundlag Lov om sundhed, lov om beredskab, lov epidemi og bekendtgørelse om planlægning af sundhedsberedskabet. Økonomiske konsekvenser Sagen har ingen økonomiske konsekvenser for Greve Kommune. Tidsplan Sundhedsberedskabsplaner skal godkendes mindst én gang i hver byrådsperiode. Den nuværende sundhedsberedskabsplan er godkendt den 20. december 2021 (pkt. 38), og er gyldig indtil en ny sundhedsberedskabsplan er godkendt af Byrådet. Administrationen arbejder på at opdatere den nuværende sundhedsberedskabsplan, så den forventeligt kan godkendes af Byrådet den 4. september 2024. Herefter kan den nye sundhedsberedskabsplan træde i kraft den 1. januar 2025. Detaljeret tidsplan: 19. marts 2024: Sundhedsberedskabsplanen sendes i høring i nabokommunerne og Region Sjælland 25. april 2024: Sundhedsberedskabsplan med eventuelt tilretninger sender til udtalelse i Sundhedsstyrelsen Efter eventuel tilpasning til Sundhedsstyrelsens råd, er sundhedsberedskabsplanen klar til politisk godkendelse i Greve Kommunes Byråd. 12. august 2024: Sundheds- og Omsorgsudvalget behandler godkendelse af sundhedsberedskabsplanen 4. september 2024: Byrådet behandler godkendelse af sundhedsberedskabsplanen 1. januar 2025: Sundhedsberedskabsplanen træder i kraft", "source_path": "data/greve/raw_dagsordener/Sundheds- og Omsorgsudvalget_2024-03-18T15:30:00+01:00_641db258-ff6d-48aa-b39f-93525694bfc1.json"}
{"document_id": "641db258-ff6d-48aa-b39f-93525694bfc1", "committee": "Sundheds- og Omsorgsudvalget", "meeting_date": "2024-03-18T15:30:00+01:00", "section_type": "html_fragment", "section_title": "§79-puljen, frie midler", "case_number": "24-001712", "agenda_index": 2, "text": "Beslutning Ad 1) Sagen blev taget til efterretning Ad 2-4) Godkendes Afbud: Charlotte Levin Fremstilling Sagsprocedure Sundheds- og Omsorgsudvalget. Resume Sundheds- og Omsorgsudvalget uddelte midler fra §79-puljen på mødet den 13. november 2023. Ud af de i alt 311.000 kr. blev 170.500 kr. uddelt, der er dermed 140.500 kr. i overskydende midler, som udgør frie midler til uddeling årligt i 2024 og 2025. Der er indkommet fem ansøgninger, fra ansøgere der enten ikke er nyetablerede foreninger eller ikke opfylder formålsparagraffen for §79-puljen. Sundheds- og Omsorgsudvalget skal beslutte, hvordan de frie midler skal uddeles. Indstilling Administrationen indstiller, 1) at orienteringen om at ingen indkommende ansøgninger kommer fra nyetablerede foreninger tages til efterretning 2) at administrationen giver afslag til indkommende ansøgninger og udmelder en ny ansøgningsrunde fra 19. marts 2024 til 1. april 2024, hvor alle foreninger kan søge midler, med mindre de søgte til samme aktiviteter i ansøgningsrunden til §79-puljen i oktober 2023 3) at plejecentrene og rehabiliteringscenter Hedebo modtager i alt 18.000 kr. årligt i 2024 og 2025 fra §79-puljen til generel vedligeholdelse 4) at administrationen udmelder en ny ansøgningsrunde i efteråret 2024, hvor frie midler fra §79-puljen uddeles til anvendelse i 2025. Sagsbeskrivelse Baggrund Sundheds- og Omsorgsudvalget uddelte midler fra §79-puljen på mødet den 13. november 2023 (pkt. 3). Der var 311.000 kr. til uddeling årligt i 2024 og 2025. Der blev uddelt 170.500 kr., hvilket betyder, at der er 140.500 kr. i overskydende midler, der udgør frie midler til uddeling årligt i 2024 og 2025. Sundheds- og Omsorgsudvalget besluttede på mødet den 13. november 2023, \"at de resterende midler kan tildeles til nyetableret foreninger, som ikke fik tildelt midler i 2024. Administrationen bemyndiges til at uddele midlerne\". Ingen nyetablerede foreninger har ansøgt Administrationen har i uge fire 2024 indrykket en annonce i Sydkysten for at gøre opmærksom på muligheden for, at nyetablerede foreninger kan ansøge om midler fra §79-puljen. Ansøgningsperioden var fra den 2. februar til 22. februar 2024. Ved ansøgningsfristens udløb har administrationen modtaget fem ansøgninger fra henholdsvis Fibromyalgi & Smerteforeningen, Greve Pensionistcenter, Tune Pensionistcenter og Tune Pensionistforening samt Hedeland Oldtimer Golfklub. Ingen af disse foreninger er nyetablerede. Ansøgninger er fremgår (jf. bilag 1). De tre pensionistforeninger og Hedeland Oldtimer Golfklub har søgt i forbindelse med den nye ansøgningsrunde, fordi de ikke har været opmærksomme på de nye retningslinjer for ansøgning af midler fra §79-puljen, som blev godkendt i Sundheds- og Omsorgsudvalget den 24. april 2023 (pkt. 5). Derfor kom de ikke i betragtning i forbindelse med uddeling af midler fra §79-puljen på den mødet den 13. november 2023 (pkt. 3). Fibromyalgi & Smerteforeningen lever ikke op til formålsparagraffen for §79-puljen, fordi foreningens målgruppe ikke udelukkende er ældre borgere. Administrationen anbefaler derfor, at der gives afslag til alle ansøgere. For at tilgodese foreninger, som ikke har været opmærksomme på de nye retningslinjer, anbefaler administrationen, at §79-puljen bliver genopslået fra den 19. marts til den 1. april 2024, så det ikke udelukkende er nyetablerede foreninger, der kan ansøge. Nedenstående tabel viser ansøgte beløb i de indkommende ansøgninger. Ansøger Beløb modtaget i 2022 og 2023 (kr. årligt) Ansøgt beløb for 2024 og 2025 (kr. årligt) Greve Pensionistcenter 21.000 21.000 Fibromyalgi og smerteforeningen 0 13.200 Hedelandoldtimergolfklub 1.500 1.500 Tune Pensionistcenter 21.000 40.000 Tune Pensionistforening 10.000 30.000 Total beløb 105.700 Midler til Plejecentre og Rehabiliteringscenter Plejecentre og rehabiliteringscenter Hedebo har i de foregående år modtaget midler fra §79-puljen til generel vedligeholdelse af fx duocykler. I forbindelse med de nye retningslinjer, hvor foreningerne nu skal oprettes i Greve Kommunes foreningsportal, og dermed selv ansøge om midler fra §79-puljen, er plejecentre og rehabiliteringscenter Hedebo ikke kommet i betragtning ved seneste uddeling. Administrationen anbefaler derfor, at der uddeles 18.000 kr. årligt til generel vedligeholdelse på plejecentre og rehabiliteringscenter Hedebo fra §79-puljen. Beløb modtaget i 2022 og 2023 (kr. årligt) Indstillet beløb for i 2024 og 2025 (kr. årligt) Langagergård Plejecenter 3.600 3.600 Lokalcentret Møllehøj 3.600 3.600 Nældebjerg Plejecenter 3.600 3.600 Rehabiliteringscenter Hedebo 3.600 3.600 Strandcentret Plejecenter 3.600 3.600 Total 18.000 18.000 Hvis Sundheds- og Omsorgsudvalget godkender indstillingspunkt 3, betyder det, at der vil være 104.500 kr. i frie midler, der kan uddeles i 2024. Kommunikation Administrationen har annonceret muligheden for at søge om midler fra §79-puljen i Sydkysten i uge fire. Lovgrundlag Støtte til forebyggende og aktiverende tilbud under §79 er en kan-opgave for kommunerne under lov om social service. Økonomiske konsekvenser Hvis Sundheds- og Omsorgsudvalget godkender indstillingspunkt 3, betyder det, at der vil være 104.500 kr. i frie midler, som kan uddeles i 2024. Tidsplan Hvis Sundheds- og Omsorgsudvalget godkender indstillingspunkt 2, fremsender administrationen afgørelsesbreve til foreningerne.", "source_path": "data/greve/raw_dagsordener/Sundheds- og Omsorgsudvalget_2024-03-18T15:30:00+01:00_641db258-ff6d-48aa-b39f-93525694bfc1.json"}
{"document_id": "641db258-ff6d-48aa-b39f-93525694bfc1", "committee": "Sundheds- og Omsorgsudvalget", "meeting_date": "2024-03-18T15:30:00+01:00", "section_type": "html_fragment", "section_title": "Valdemarsdag 2024, tilmelding", "case_number": "24-001687", "agenda_index": 3, "text": "Beslutning Ad 1) Liselott Blixt og Tina Rottbøll, og evt. Charlotte Levin. Ad 2) Godkendes med bemærkning om, at udvalget gerne vil besøge alle fem lokaliteter i tidsrummet fra kl. 10.00-14.00, ønsker at spise på Møllehøj og afslutte dagen på Hedebo. Afbud: Charlotte Levin Fremstilling Sagsprocedure Sundheds- og Omsorgsudvalget. Resume Sundheds- og Omsorgsudvalget orienteres om traditionen med at afholde Valdemarsdag på plejecentrene i Greve Kommune. Sundheds- og Omsorgsudvalget skal beslutte, hvem fra udvalget der deltager i Valdemarsdag den 15. juni 2024 samt godkende programmet for dagen. Indstilling Administrationen indstiller, 1) at udvalget beslutter, hvem fra udvalget der deltager i Valdemarsdag lørdag den 15. juni 2024. 2) at programmet for dagen godkendes. Sagsbeskrivelse Baggrund Plejecentrene i Greve Kommune fejrer hvert år Valdemarsdag den 15. juni, fordi det er årsdagen for dagen, hvor Dannebrog efter sigende faldt ned fra himlen i 1219. Traditionen på plejecentrene de seneste år har været, at der serveres stegt flæsk med persillesovs og kartofler, og så skåles der. I forbindelse med fejringen af Valdemarsdag har medlemmerne af Sundheds- og Omsorgsudvalget tidligere år deltaget i arrangementet med beboerne på plejecentrene. Der vil i løbet af dagen være mulighed for at få hilst på ledere, medarbejdere og beboere på plejecentrene. Program for Valdemarsdag 2024 Administrationen har udarbejdet et udkast til et program for dagen. Udkast til program fremgår nedenfor. Alt efter antal deltagere fra udvalget kan der laves et eller flere hold. Program Hold 1 Hold 2 Kl. 10.00 Langagergård Møllehøj Kl. 10.45 Nældebjerg Hedebo Kl. 11.30 Strandcenteret (alle spiser på centeret) Hvis udvalgte ønsker det, kan administrationen undersøge muligheden for at besøge Fribo Greve. Sundheds- og Omsorgsudvalget skal beslutte, hvem fra udvalget der deltager i Valdemarsdag. Til orientering, er det det enkelte plejecenter, som står for at planlægge og afholde Valdemarsdag. Økonomiske konsekvenser Sagen har ingen økonomiske konsekvenser. Tidsplan Lørdag den 15. juni 2024 fejres Valdemarsdag", "source_path": "data/greve/raw_dagsordener/Sundheds- og Omsorgsudvalget_2024-03-18T15:30:00+01:00_641db258-ff6d-48aa-b39f-93525694bfc1.json"}
{"document_id": "641db258-ff6d-48aa-b39f-93525694bfc1", "committee": "Sundheds- og Omsorgsudvalget", "meeting_date": "2024-03-18T15:30:00+01:00", "section_type": "html_fragment", "section_title": "Projekt Sund Mund og implementering af nye indsatser, status", "case_number": "24-001687", "agenda_index": 4, "text": "Beslutning Sagen blev taget til efterretning. Greve Seniorråds bemærkning blev taget til efterretning. Afbud: Charlotte Levin Fremstilling Sagsprocedure Sundheds- og Omsorgsudvalget. Resume Sundheds- og Omsorgsudvalget orienteres om Greve Kommunes deltagelse i forskningsprojektet Sund Mund Hele Livet i et samarbejde med Tandlægeskolen på Københavns Universitet. I sagen redegøres for de gennemførte indsatser, samt planen for, hvordan implementering af indsatser målrettet tandsundhed i hjemmeplejen og på plejecentrene i Greve Kommune udbredes. Indstilling Administrationen indstiller, at orienteringen om implementering af indsatser fra projekt Sund Mund Hele Livet tages til efterretning. Sagsbeskrivelse Greve Kommune har siden 2021 deltaget i projekt Sund Mund Hele Livet , der er et forskningsprojekt i samarbejde med Tandlægeskolen på Københavns Universitet. Projektets overordnede formål er at lave en afdækning af mund- og tandsundheden hos ældre borgere, der modtager hjemmepleje eller bor på plejecenter, samt at udvikle indsatser der kan fremme tandsundheden. Tidligere undersøgelser har vist, at der er et stort potentiale i at forbedre tandsundhed blandt ældre borgere, da dårlig tandsundhed er medvirkende til at udvikle række sygdomme og fx lungebetændelse, som kan forebygges gennem god tandsundhed. Projektet understøtter Sundheds- og Psykiatripolitikkens fokus på, at ældre der modtager hjælp af Greve Kommune støttes i at leve et sundt liv på trods af fysisk eller psykisk funktionsnedsættelse. Sundheds- og Omsorgsudvalget blev på mødet den 6. oktober 2021 (pkt. 5) orienteret om formålet med Projekt Sund Mund Hele Livet herunder at projektet består af to faser. Fase 1 har handlet om at afdække tandsundheden, og fase 2 handler om at implementere indsatserne til at forbedre tandsundheden. Byrådet godkendt på mødet den 1. november 2021 (pkt. 20). Fase 1: Afdækning af mund- og tandsundheden hos ældre borgere Som en del af projektet har det nationale forsknings- og analysecenter VIVE gennemført en undersøgelse af ældres anvendelse og tilknytning til tandlæge i hele landet, samt tilknytning til omsorgstandplejen i kommunerne Greve, Frederiksberg, København, Randers, Svendborg, Varde og Aalborg. Undersøgelsen viser blandt andet, at cirka 30 procent af borgerne i alderen 65-79 år ikke kommer regelmæssigt til tandlægen, samt at cirka 50 procent af borgerne i alderen over 80 år ikke kommer regelmæssigt til tandlægen. Forskerne har i Greve Kommune gennemført en spørgeskemaundersøgelse og interviews hos borgere, der modtager hjemmepleje eller bor på plejecentre, derudover er der lavet tandundersøgelser på udvalgte borgere. Der har været gennemført interviews med medarbejdere og ledere, samt forskellige former for observationsstudier. Fase 2: Udvikling af nye indsatser Sideløbende med afdækning af mund- og tandsundheden har der været arbejdet med udvikling af indsatser til at fremme tandsundheden blandt ældre. Udviklingsarbejdet har taget udgangspunkt i analysen fra VIVE, og den undersøgelse der er gennemført via interviews og tandundersøgelser. I Greve Kommune er der nedsat to pilotenheder til udvikling af indsatserne. Den ene pilotenhed er i hjemmeplejegruppen Greve, og den anden er i afdelingen Vibe/Lærkehuset på Strandcentret plejecenter. I pilotenhederne arbejder de efter metoderne fra forbedringsprogrammet I Sikre Hænder. Metoderne går ud på at afprøve en indsats for få borgere, så blandt andet arbejdsgange og processer kan optimeres, inden indsatsen udbredes til flere borgere. Pilotenhederne er nu så langt, at de har en indsats til forbedring af tandsundheden, som udbredes på plejecentre- og i de øvrige hjemmeplejegrupper. Der er formuleret tre målsætninger, som har været bærende for udviklingsarbejdet: Målsætning 1: 90 % af borgerne kommer til tandlægen minimum en gang om året Målsætning 2: 80 % af borgerne har ikke blødning af tandkød ved screening Målsætning 3: Ved kendskab til tandproblemer faciliteres behandling inden for tre dage For at styrke medarbejdernes viden om tandsundhed, er der i pilotenhederne gennemført et kompetenceudviklingsforløb for alle medarbejdere, hvor de har fået undervisning i mund- og tandpleje ved Hjemmetandplejen A/S. Her har medarbejderne blandt andet fået viden om, hvilke tilstande der kræver hurtig henvisning til tandlægen. Der er løbende blevet fulgt op på undervisningen i forbindelse med tavle- og personalemøder. Der er arbejdet med at få afdækket, hvilke borgere der har brug for hjælp til tandbørstning og der er blevet udviklet systematikker, der sikrer, at disse borgere får børstet tænder to gange dagligt. Derudover er der arbejdet med at sikre, at de ældre har en tilknytning til en tandlæge, enten en privat praktiserende tandlæge eller omsorgstandplejen, for de borgere der ikke kan benytte den almindelige tandlægeordning. Hjemmeplejegrupperne og plejecentrene er derudover begyndt dagligt at registrere blødning fra tandkødet på en patientsikkerhedskalender. Registreres der tandblødning hos en borger, sættes der et rødt kryds i kalenderen, og har der ikke været blødning sættes der et grønt kryds. Det daglige fokus gør medarbejderne opmærksomme på, hvilke borgere der har udfordringer og har særlig brug for hjælp. Hos borgere, der bløder fra tandkødet, sættes ind med særlig opmærksomhed på grundigere tandbørstning. Forsvinder blødningen ikke i løbet af nogle dage, kontaktes tandlægen. Implementeringen af indsatsen er igangsat på plejecentrene Langagergård og Strandcenteret Plejecenter. Målsætningen er at indsatsen er implementeret på alle plejecentre og i hjemmeplejegrupper, når projektet afsluttes i 2025. Forankring af viden i organisationen I 2024 er det planlagt, at alle elever og studerende inden for sundheds- og ældreområdet skal have undervisning i tand- og mundpleje, derudover vil der også være undervisning for personalet i de deltagende enheder. I projektet er der tilknyttet to forskere samt to Ph.d.-studerende. Undersøgelsen fra VIVE er blevet offentliggjort, og er vedlagt (jf. bilag 1). Forskerne fra Tandlægeskolen ved Københavns Universitetet har lavet en projektrapport, som er vedlagt (jf. bilag 2). Økonomiske konsekvenser Greve Kommune får i forbindelse med projektet tilført projektmidler til projektledelse, samt til personaleforbrug i de deltagende enheder. Greve Kommune modtager i alt 915.214 kr. fordelt på årene 2021-2025. Projektet har en egenfinansiering på 66.250 kr. fordelt på årene 2021-2025 for medarbejderdeltagelse i workshops og supervision. Egenfinansieringen afholdes inden for den eksisterende økonomiske ramme på budgetområde 5.04 Sundhed. Tidsplan Projektet blev igangsat den 1. september 2021 og afsluttes i 2025.", "source_path": "data/greve/raw_dagsordener/Sundheds- og Omsorgsudvalget_2024-03-18T15:30:00+01:00_641db258-ff6d-48aa-b39f-93525694bfc1.json"}
{"document_id": "641db258-ff6d-48aa-b39f-93525694bfc1", "committee": "Sundheds- og Omsorgsudvalget", "meeting_date": "2024-03-18T15:30:00+01:00", "section_type": "html_fragment", "section_title": "Ny ældrereform, initiativer i udspil", "case_number": "24-001687", "agenda_index": 5, "text": "Beslutning Sagen blev taget til efterretning. Afbud: Charlotte Levin Fremstilling Sagsprocedure Sundheds- og Omsorgsudvalget. Resume Sundheds- og Omsorgsudvalget orienteres om Regeringens udspil til en ny ældrereform \"Du bliver aldrig for gammel til at have det godt\" . Udspillet kan få væsentlig betydning for, hvordan kommunerne skal udføre pleje og hjælp i ældreplejen. Administrationen følger forhandlingerne i Folketinget, og vil fremlægge en sag, når ældrereformen er vedtaget i Folketinget. Indstilling Administrationen indstiller, at orienteringen om Regeringen udspil til en ny ældrereform tages til efterretning. Sagsfremstilling Baggrund Regeringen har den 30. januar 2024 præsenteret deres nye ældrereform \"Du bliver aldrig for gammel til at have det godt\" , som indeholder en række forskellige initiativer. Omdrejningspunkterne for ældrereformen er øget selvbestemmelse, afbureaukratisering og nedbringelse af unødig dokumentation samt mere værdig, nærværende og fleksibel pleje, der imødekommer de ældres behov og ønsker. Derudover skal medarbejderne vises en tillid, som giver rum til at bruge deres faglige dømmekraft og kendskab til den ældre. Den nye ældrereform er et politisk udspil, der skal forhandles med de øvrige partier i Folketinget. Regeringens ældrereform 2024 Regeringen foreslår en reform af ældreplejen med helhedspleje som det bærende princip. Det betyder, at den ældre skal kunne bestemme mere selv, og det skal i højere grad, end i dag, være en fast gruppe af medarbejdere, der kommer i den ældres hjem. Helhedsplejen skal være omdrejningspunktet for en ny kort og præcis ældrelov med fokus på tre bærende værdier: Selvbestemmelse for den ældre. Tillid til medarbejdere og ledelse. Tæt samspil med de pårørende, lokale fællesskaber og civilsamfundet. Temaer i ældrereformen Regeringens forslag til en ældrereform indeholder en række forskellige initiativer, som er inddelt i nedenstående temaer: Tema 1: Værdi om selvbestemmelse for den ældre Temaet indeholder følgende initiativer: Initiativ 1) En ny ældrelov, som skal sætte den nye overordnede ramme for fremtidens ældrepleje. Loven baseres på de bærende værdier, der er nævnt tidligere i sagen. Ældreloven fremsættes i Folketingssamlingen 2024/2025 med henblik på at kunne træde i kraft 1. juli 2025. Initiativ 2) Helhedspleje og ny borgernær visitation, som skal øge fleksibiliteten og selvbestemmelsen hos den ældre. F.eks., hvis der hos den enkelte er behov for et ekstra bad, fremfor at få skiftet sengetøj, kan planerne hurtigere end i dag laves om. Initiativ 3) Faste teams, som skal skabe rammerne for, at det er de samme medarbejdere, der kommer i borgerens hjem. Initiativ 4) Udvidelse af det frie valg, så det også gælder for indsatser indenfor rehabilitering og genoptræning. Initiativ 5) Tillid til borgerne i tildelingen af hjælpemidler, skal forenkle reglerne for visitation af hjælpemidler. Tema 2: Værdi om tillid til medarbejdere og ledere Temaet indeholder følgende initiativer: Initiativ 6) Kvalitetsløft af ældreplejen ved at tilføre årligt 1 mia. kr. fra 2027. Midlerne indfases fra 2024 frem mod 2027. Initiativ 7) Tilsynsreform på ældreområdet, så det kommunale uanmeldte ældretilsyn nedlægges og det statslige ældretilsyn udfases. I stedet etableres et forenklet tværkommunalt tilsyn med fokus på dialog, læring og kvalitet. De øvrige forskellige tilsynsmyndigheder skal lave et ’samtilsyn’, så øvrige der fører tilsyn med plejehjem, som udgangspunkt skal gennemføre planlagte tilsynsbesøg samtidig én dag om året og koordinere tilbagemeldinger m.v. Initiativ 8) En ældrepleje med mere kvalitet og nærvær og mindre bureaukrati ved at nedbringe unødig dokumentation og kontrol. Initiativ 9) Flere skal tage del i det borgernære arbejde ved, at flere medarbejdere skal flyttes fra de centrale forvaltninger ud i decentrale enheder og tættere på borgerens hjem. Initiativ 10) Ingen krav til dokumentation, når medarbejderne udfører personlig pleje og omsorg. Initiativet fjerner ikke kravet til dokumentation, men der skal blandt andet være rum for at der kan laves lokale aftaler om rutiner for dokumentation. Initiativ 11) Styrket kvalitet på SOSU-uddannelserne, som blandt andet indeholder økonomi til at fastholde skolernes taxameter, der understøtter lokale initiativer til rekruttering og kvalitet. 12) Skræddersyede forløb på SOSU-skoler, som indeholder en håndholdt indsats, der kan understøtte SOSU-skolerne i planlægning af fx AMU-forløb for ufaglærte. Til initiativet afsættes i alt 28 mio. kr. fra 2024-2027 til SOSU-skolerne. Tema 3: Værdi om tæt samspil med de pårørende, lokale fællesskaber og civilsamfund Temaet indeholder følgende initiativer: Initiativ 13) En ny type plejehjem, som fra den 1. januar 2025 giver kommunerne frihed til at etablere en ny type plejehjem kaldet lokalplejehjem . Lokalplejehjem får samme frihedsgrader som private friplejehjem fx med mulighed for at tilbyde tilkøbsydelser til beboerne, som i dag ikke er muligt på kommunale plejehjem. Initiativ 14) Ligestilling af offentlige og private leverandører, som skal give flere muligheder for, at de kan byde ind på opgaver i ældreplejen. Herunder foreslås fx at en uafhængig kontrolenhed under Konkurrence- og Forbrugerstyrelsen, skal sikre ensartet og korrekt beregning af afregningspriser for ikke-offentlige leverandører. Initiativ 15) Flere muligheder for friplejehjem fx forbedring af rammer for statsgaranterede lån og obligationer til finansiering af almene boliger. Initiativ 16) Tættere samspil med civilsamfund og pårørende. Med ældrelovens fokus på helhedspleje får den ældre med støtte fra de pårørende mere indflydelse på tilrettelæggelsen af plejen i tæt dialog med medarbejderen. Initiativ 17) Strategi for udbredelse og velfærdsteknologi i ældreplejen, fordi det fx kan frigive tid til de opgaver, som kræver fysisk tilstedeværelse fra en medarbejder. Det foreslås i initiativet at afsætte 150 mio. kr. fra 2025 til 2027 til en national strategi for udbredelse af velfærdsteknologi i ældreplejen. Initiativ 18) Frivilligkorps for velfærdsteknologi oprettes og uddannes i samarbejde med Ældre Sagen, så ældre kan støttes i at anvende relevant velfærdsteknologi. Tema 4 om Understøttelse og implementering Regeringen bemærker, at ældrereformen vil kræve grundlæggende forandringer i både arbejdsgange og kulturer. Det foreslås at der afsættes 200 mio. kr. fra 2024-2027 til mærkbar implementering for borgere, medarbejdere og ledere lokalt. Derudover skal der etableres et partnerskab, ’Sammen om ældreplejen’, der i fællesskab skal følge og understøtte implementeringen. Endelig vil der blive gennemført en evaluering af ældrereformen efter tre år. Tema 5 om økonomi i ældrereformen Regeringen foreslår at der som led i den nye ældrereform, gives et kvalitetsløft af ældreplejen ved at afsætte 0,3 mia. kr. i 2024, 0,5 mia. kr. i 2025, 0,7 mia. kr. i 2026, 1 mia. kr. varigt fra 2027. Udspillet er finansieret inden for rammerne af regeringens generelle økonomiske politik. Derudover skal der afsættes yderligere 555,4 mio. kr. i perioden 2024-2027 og 15,3 mio. kr. i 2028 og årligt herefter til initiativer i ældreudspillet bl.a. til lokalplejehjem, til at styrke udbredelsen af velfærdsteknologi, til udvidelse af det frie valg, ligestilling af offentlige og private leverandører og til implementering af reformen. Midlerne udbetales til kommunerne via bloktilskuddet. Regeringens ældrereform er vedlagt, jf. bilag 1. Økonomiske konsekvenser Regeringen foreslår at afsætte 0,3 mia. kr. i 2024, 0,5 mia. kr. i 2025, 0,7 mia. kr. i 2026, 1 mia. kr. i 2027 samt 1 mia. kr. varigt. Udspillet er finansieret inden for rammerne af regeringens generelle økonomiske politik. Greve Kommunes andel vil i 2024 være cirka 2,7 mio. kr., 4,2 mio. kr. i 2025, 5,9 mio. kr. i 2026 og 8,5 mio. kr. fra 2027. Finansieringen i 2024 tilføres ifm. midtvejsreguleringen for 2024 (indgår i Økonomiaftalen for 2025), mens finansieringen for 2025 og frem tilgår via de kommende års bloktilskud. Derudover afsætter regeringen 555,4 mio. kr. i perioden 2024-2027 og 15,3 mio. kr. i 2028 og årligt herefter til initiativer i ældreudspillet bl.a. til lokalplejehjem, til at styrke udbredelsen af velfærdsteknologi, til udvidelse af det frie valg, ligestilling af offentlige og private leverandører og til implementering af reformen. Den konkrete udmøntning af disse midler vides ikke på nuværende tidspunkt. Tidsplan Ældreloven fremsættes i Folketingssamlingen 2024/2025 med henblik på at kunne træde i kraft 1. juli 2025.", "source_path": "data/greve/raw_dagsordener/Sundheds- og Omsorgsudvalget_2024-03-18T15:30:00+01:00_641db258-ff6d-48aa-b39f-93525694bfc1.json"}
{"document_id": "641db258-ff6d-48aa-b39f-93525694bfc1", "committee": "Sundheds- og Omsorgsudvalget", "meeting_date": "2024-03-18T15:30:00+01:00", "section_type": "html_fragment", "section_title": "Lukket: Henvendelser til formanden", "case_number": "21-016092", "agenda_index": 6, "text": "Sagen blev taget til efterretning. Afbud: Charlotte Levin", "source_path": "data/greve/raw_dagsordener/Sundheds- og Omsorgsudvalget_2024-03-18T15:30:00+01:00_641db258-ff6d-48aa-b39f-93525694bfc1.json"}
{"document_id": "641db258-ff6d-48aa-b39f-93525694bfc1", "committee": "Sundheds- og Omsorgsudvalget", "meeting_date": "2024-03-18T15:30:00+01:00", "section_type": "html_fragment", "section_title": "Orientering fra formanden/gensidig orientering", "case_number": "21-014447", "agenda_index": 7, "text": "Beslutning Møde med Ældre Sagen vedr. borgermøde den 9. april 2024 \"Tag temperaturen på ældrepolitikken i Greve Kommune\". Ældre Sagen har inviteret både Sundheds- og Omsorgsudvalget og Social- og Handicapudvalget. Fra Sundheds- og Omsorgsudvalget deltager Simon Østergaard, Liselott Blixt, Tine Rottbøll. Lone Mortensen deltager ikke. Nyt projekt fra Ældre Sagen om at læse med mennesker med demens. Møde med Greve Seniorråd, der ønsker at holde et borgermøde. Udvalget ønsker en kommende sag om Plejecentre og tilhørende Beredskabsplaner. Afbud: Charlotte Levin Fremstilling Sagsprocedure Sundheds- og Omsorgsudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller at eventuelle orienteringer tages til efterretning. Sagsbeskrivelse Formanden orienterer om:", "source_path": "data/greve/raw_dagsordener/Sundheds- og Omsorgsudvalget_2024-03-18T15:30:00+01:00_641db258-ff6d-48aa-b39f-93525694bfc1.json"}
{"document_id": "641db258-ff6d-48aa-b39f-93525694bfc1", "committee": "Sundheds- og Omsorgsudvalget", "meeting_date": "2024-03-18T15:30:00+01:00", "section_type": "html_fragment", "section_title": "Huskeliste og orientering fra administrationen", "case_number": "21-014441", "agenda_index": 8, "text": "Beslutning Orienteringen blev taget til efterretning. Afbud: Charlotte Levin Fremstilling Sagsprocedure Sundheds- og Omsorgsudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil den blive vedlagt som bilag. Indstilling Administrationen indstiller at eventuelle orienteringer tages til efterretning. Sagsbeskrivelse Administrationen orienterer om: Forbruget af antipsykotisk medicin til borgere med demens.", "source_path": "data/greve/raw_dagsordener/Sundheds- og Omsorgsudvalget_2024-03-18T15:30:00+01:00_641db258-ff6d-48aa-b39f-93525694bfc1.json"}
{"document_id": "641db258-ff6d-48aa-b39f-93525694bfc1", "committee": "Sundheds- og Omsorgsudvalget", "meeting_date": "2024-03-18T15:30:00+01:00", "section_type": "html_fragment", "section_title": "Sundheds- og Omsorgsudvalgets mødekalender 2024", "case_number": "21-014442", "agenda_index": 9, "text": "Beslutning Orienteringen blev taget til efterretning. Afbud: Charlotte Levin Fremstilling Sagsprocedure Sundheds- og Omsorgsudvalget. Resume I sagen gives et overblik over Sundheds- og Omsorgsudvalgets udvalgsmøder og møder i tilknytning til udvalget. Indstilling Administrationen indstiller at orienteringen tages til efterretning. Sagsbeskrivelse Kalenderen er vedlagt som bilag.", "source_path": "data/greve/raw_dagsordener/Sundheds- og Omsorgsudvalget_2024-03-18T15:30:00+01:00_641db258-ff6d-48aa-b39f-93525694bfc1.json"}
{"document_id": "641db258-ff6d-48aa-b39f-93525694bfc1", "committee": "Sundheds- og Omsorgsudvalget", "meeting_date": "2024-03-18T15:30:00+01:00", "section_type": "html_fragment", "section_title": "Underskriftsark", "case_number": "21-014446", "agenda_index": 10, "text": "Beslutning Afbud: Charlotte Levin Fremstilling Sagsprocedure Sundheds- og Omsorgsudvalget. Resume Elektronisk underskriftsark.", "source_path": "data/greve/raw_dagsordener/Sundheds- og Omsorgsudvalget_2024-03-18T15:30:00+01:00_641db258-ff6d-48aa-b39f-93525694bfc1.json"}
