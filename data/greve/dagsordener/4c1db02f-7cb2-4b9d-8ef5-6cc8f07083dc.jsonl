{"document_id": "4c1db02f-7cb2-4b9d-8ef5-6cc8f07083dc", "committee": "Beskæftigelses- og Erhvervsudvalget", "meeting_date": "2024-08-12T08:00:00+02:00", "section_type": "html_fragment", "section_title": "Godkendelse af dagsorden", "case_number": "21-014448", "agenda_index": 0, "text": "Beslutning Godkendt. Fremstilling Sagsprocedure Beskæftigeles- og Erhvervsudvalget. Resume Godkendelse af dagsorden for mødet den 12. august 2024. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Beskæftigelses- og Erhvervsudvalget_2024-08-12T08:00:00+02:00_4c1db02f-7cb2-4b9d-8ef5-6cc8f07083dc.json"}
{"document_id": "4c1db02f-7cb2-4b9d-8ef5-6cc8f07083dc", "committee": "Beskæftigelses- og Erhvervsudvalget", "meeting_date": "2024-08-12T08:00:00+02:00", "section_type": "html_fragment", "section_title": "Rundbordssamtale med GreveSolrødErhverv", "case_number": "23-013826", "agenda_index": 1, "text": "Beslutning Drøftelserne blev taget til efterretning med følgende bemærkningerne; Udvalget påskønner Greve/Solrød Erhvervs arbejde og dialogen ved rundborgssamtalen Udvalget glæder sig over, at Greve/Solrød Erhverv påskønner samarbejdet med ErhvervsCenter Greve Der er et gensidigt opmærksomhedspunkt i relation til at udnytte ressourcer og synergier mellem Greve/Solrød Erhverv, Erhvervscenter Greve og Erhvervshus Sjælland Udvalget ønsker, at der skabes et samlet overblik for virksomheder over, hvordan virksomheder serviceres i Greve Kommune, herunder hvad Greve/Solrød Erhverv gør, hvad ErhvervsCenter Greve gør og hvad Erhvervshus Sjælland gør Udvalget er opmærksomme på udfordringen med mangel på arbejdskraft og ønsker, at der skabes dialog med Skole-, Børne- og Ungeudvalget om unge og uddannelse, eksempelvis mesterlære, erhvervspraktik, mentorkorps mv. og sikre kobling til erhvervslivet Udvalget ønsker, at fortsætte dialogen med Greve/Solrød Erhverv, Erhvervscenter Greve og Erhvervshus Sjælland om implementering af den forventede nationale iværksætteristrategi, herunder information, mentorordninger mv. Udvalget ønsker, at der fremlægges en sag med status på digitale løsninger for virksomheder, herunder virksomhedernes muligheder for selvbetjening. Fremstilling Sagsprocedure Beskæftigelses- og Erhvervsudvalget. Resume Beskæftigelses- og Erhvervsudvalget har inviteret den lokale erhvervsforening GreveSolrødErhverv til en rundbordssamtale for at drøfte den erhvervspolitiske indsats i Greve Kommune. Formålet er at få input til det videre arbejde med Vækst- og Erhvervspolitikken og den administrative understøttelse heraf. Der deltager tre repræsentanter fra GreveSolrødErhverv i rundbordssamtalen samt formanden for ErhvervsCentret Greves bestyrelse. Indstilling Administrationen indstiller, at drøftelserne på rundbordssamtalen tages til efterretning. Sagsbeskrivelse Med årshjulet for erhvervsområdet i Beskæftigelses- og Erhvervsudvalget er der afsat to årlige rundbordssamtaler med erhvervslivets organisationer. Den første rundbordssamtale blev gennemført i april måned med nationale organisationer. Den anden rundbordssamtale gennemføres på dette udvalgsmøde med den lokale erhvervsforening, GreveSolrødErhverv. Formålet med rundbordssamtalerne er at få input der kan danne grundlag for udvalgets arbejde med og den administrative understøttelse af Vækst- og Erhvervspolitikken 2023-2026. Fra GreveSolrødErhverv deltager: Brian Skov Andersen Helena Nymann Susanne Schou Herbst Carsten Leth Bestyrelsesformand for ErhvervsCentret Greve, Rasmus Mørch, deltager også i rundbordssamtalen. Dagsorden for rundbordssamtalen: Velkomst og formål med rundbordssamtalen Kort bordrunde med præsentation af deltagere GreveSolrødErhvervs input til udvalget om virksomhedernes behov Fælles drøftelse om samarbejde Der er afsat én time til rundbordssamtalen. Mødedeltagerne har til orientering fået tilsendt Greve Kommunes Vækst- og Erhvervspolitik 2023-2026, ErhvervsCentret Greves handlingsplan for 2023-2024 samt ”Vækstregnskab for Greve Kommune 2024”, der analyserer erhvervsdynamikken i Greve Kommune. Økonomiske konsekvenser Sagen har ingen økonomiske konsekvenser for Greve Kommune.", "source_path": "data/greve/raw_dagsordener/Beskæftigelses- og Erhvervsudvalget_2024-08-12T08:00:00+02:00_4c1db02f-7cb2-4b9d-8ef5-6cc8f07083dc.json"}
{"document_id": "4c1db02f-7cb2-4b9d-8ef5-6cc8f07083dc", "committee": "Beskæftigelses- og Erhvervsudvalget", "meeting_date": "2024-08-12T08:00:00+02:00", "section_type": "html_fragment", "section_title": "Mødekalender 2025 for Beskæftigelses- og Erhvervsudvalget", "case_number": "24-005210", "agenda_index": 2, "text": "Beslutning 1.-2. Godkendt. Fremstilling Sagsprocedure Beskæftigelses- og Erhvervsudvalget Resume Beskæftigelses- og Erhvervsudvalget skal tage stilling til udvalgets mødekalender for 2025 på baggrund af den godkendte mødekalender for Byrådet og Økonomiudvalget 2025. Udkast til mødekalender er udarbejdet, så der tages hensyn til sagernes videre forløb i Økonomiudvalget og Byrådet. Indstilling Administrationen indstiller, 1. at den foreslåede mødekalender for Beskæftigelses- og Erhvervsudvalget godkendes 2. at den faste mødedag bliver mandag med mødestart kl. 8.00. Sagsbeskrivelse Den 26. juni 2024 godkendte Byrådet mødedatoerne for Økonomiudvalget og Byrådet i 2025. Det blev besluttet at afholde 9 årlige møder i henholdsvis Økonomiudvalget og Byrådet i lighed med 2024. Møderne foreslås afholdt på følgende datoer: 6. januar 3. februar 24. marts 28. april 2. juni 11. august 8. september 20. oktober 1. december Lovgrundlag Lov om kommunernes styrelse §20. Økonomiske konsekvenser Udgifterne til mødeforplejning mv. afholdes inden for udvalgets budgetramme. Kommunikation Den godkendte mødekalender vil blive offentliggjort på kommunens hjemmeside og mødetidspunkterne vil blive skrevet ind i kalender for Byrådets medlemmer.", "source_path": "data/greve/raw_dagsordener/Beskæftigelses- og Erhvervsudvalget_2024-08-12T08:00:00+02:00_4c1db02f-7cb2-4b9d-8ef5-6cc8f07083dc.json"}
{"document_id": "4c1db02f-7cb2-4b9d-8ef5-6cc8f07083dc", "committee": "Beskæftigelses- og Erhvervsudvalget", "meeting_date": "2024-08-12T08:00:00+02:00", "section_type": "html_fragment", "section_title": "Tværkommunal borgerundersøgelse på beskæftigelsesområdet forår 2024", "case_number": "24-006665", "agenda_index": 3, "text": "Beslutning 1.-2. Godkendt 3. Udvalget ønsker om muligt følgende kommunespecifikke spørgsmål; Hvad kunne du som borger ønske havde været anderledes i dit forløb? Udvalget overlader sidste kommunespecifikke spørgsmål til administrationen. Udvalget ønsker, der laves en pressemeddelelse om borgerundersøgelsens resultater i Greve. Fremstilling Sagsprocedure Beskæftigelses- og Erhvervsudvalget Resume Sagen handler om en tværkommunal borgerundersøgelse på beskæftigelsesområdet, som Kommunernes Landsforening (fremadrettet KL) i samarbejde med 44 kommuner, herunder Greve Kommune, har gennemført i foråret 2024. Formålet med denne sag er at orientere udvalget om Greve Kommunes resultater. Udvalget skal tage stilling til, om Greve Kommune skal deltage i næste runde af borgerundersøgelsen, som finder sted i efteråret 2024. Indstilling Administrationen indstiller: at orienteringen tages til efterretning at udvalget godkender at Greve Kommune deltager i den kommende borgerundersøgelse at udvalget udvælger to kommunespecifikke spørgsmål til den kommende borgerundersøgelse Sagsbeskrivelse I marts 2024 deltog 44 kommuner, herunder Greve Kommune, i KL’s tværkommunale undersøgelse af borgernes tilfredshed med deres sagsforløb i jobcentrene. Formålet med undersøgelsen er både at understøtte lokal kvalitetsudvikling i den enkelte kommune og at fremskaffe generelle udtalelser om borgernes oplevelser af deres forløb i landets jobcentre. Undersøgelsens metode Undersøgelsen er baseret på en elektronisk spørgeskemaundersøgelse, som blev sendt til borgere, der havde haft et aktivt forløb i jobcentret i løbet af 4. kvartal 2023 og som havde deltaget i en samtale med Jobcentret. Spørgerammen omfattede emner som borgernes overordnede tilfredshed, oplevelsen af mødet med jobcentret, sammenhæng mellem mål og aktiviteter, seneste samtale med deres sagsbehandler og oplevelse af progression i deres forløb. Kommunerne havde mulighed for at tilføje op til to spørgsmål, som var specifikke for den enkelte kommune. Ikke alle kommuner kunne nå at indsende deres spørgsmål på grund af en stram deadline, fastsat af KL, hvilket også blev kritiseret i evalueringen af processen. Generelle resultater I alt havde 198.887 borgere i de 44 deltagende kommuner mulighed for at deltage i undersøgelsen, hvoraf 38,8 % besvarede den. Størstedelen af borgerne svarede, at de var tilfredse eller meget tilfredse med deres forløb i jobcentret og den måde, de blev mødt på. Dog oplevede borgerne i mindre grad, at indsatsen hjalp dem med at komme tættere på job eller uddannelse. Greve Kommunes resultater Greve Kommune opnåede en svarprocent på 37,3 % blandt de 2.510 borgere til undersøgelsen. Resultaterne opgøres på skalaen fra 1 til 5, hvor 1 er mindst tilfreds og 5 er mest tilfreds. Overordnet scorer Greve Kommune højere end landsplan på fem ud af seks kategorier: Lokalt i Greve Kommune lægger resultaterne sig op af de generelle tendenser, hvor alle målgrupper udtrykker mindst tilfredshed med temaet progression. Det handler om, hvordan jobcentret præsenterer jobmuligheder, hjælper borgere tættere på job eller uddannelse, og styrker deres tro på at finde arbejde eller uddannelse. Aktivitetsparate og job- og uddannelsesparate borgere er de mindst tilfredse grupper og har den laveste svarprocent. Til gengæld er dagpengemodtagere, sygedagpengemodtagere og borgere i jobafklaring blandt de mest tilfredse grupper. Opmærksomhedspunkter i Greve Kommune Undersøgelsen af borgernes oplevelse med jobcentret viser, at mange borgere i Greve Kommune oplever mødet med jobcentret som tillidsfuldt og målrettet. Undersøgelsen peger dog på nogle udfordringer, der kræver opmærksomhed. Tværgående samarbejde Under kategorien \"samarbejde på tværs\" blev der spurgt, om de forskellige afdelinger, som borgeren har været i kontakt med, arbejder godt sammen om borgerens forløb, når der er behov for det. Greve Kommune scorer 2,85 sammenlignet med landsplan på 3,02. Dette er den laveste score blandt de seks kategorier. 58 % af respondenterne har ikke været i kontakt med andre afdelinger eller centre i kommunen. 21,2 % af de borgere, der har været i kontakt med andre afdelinger eller centre, oplever i lav grad, at der arbejdes godt sammen på tværs, sammenlignet med landsgennemsnittet på 19,9 %. Konkrete planer Under kategorien \"samtaler\" blev borgerne spurgt, i hvor høj grad de oplever et klart formål med samtalen, om sagsbehandleren var forberedt, om information om regler og lovgivning blev formidlet på en let forståelig måde, og om der blev lavet en konkret plan for videre jobsøgnings- eller uddannelsesforløb. 34,7 % af de uddannelsesparate borgere oplever i meget lav grad, at der under samtalen laves en konkret plan for deres videre uddannelses- eller jobsøgning. Til sammenligning er landsgennemsnittet 11,4 %. Det skal dog bemærkes, at 77 % af de unge mellem 15 og 29 år ikke har besvaret spørgeskemaet. Sammenhæng mellem mål og indsats Under kategorien \"progression\" blev borgerne spurgt, i hvor høj grad de oplever, at jobcentret løbende præsenterer konkrete jobmuligheder, at indsatsen i jobcentret bringer dem tættere på at vende tilbage til job eller uddannelse, og at forløbet i jobcentret styrker deres tro på at komme i arbejde eller uddannelse. Mange borgere, både på landsplan og i Greve Kommune, oplever ikke, at der er en tydelig sammenhæng mellem de opstillede mål og de faktiske indsatser. Kommende borgerundersøgelse i efteråret 2024 Det fælleskommunale borgerundersøgelseskoncept gør det muligt at identificere og synliggøre styrker og svagheder i beskæftigelsesindsatsen lokalt og på tværs af kommuner og benchmarke mod landsgennemsnittet. Den kommende runde af borgerundersøgelsen vil bygge på samme design og spørgeramme, som fokuserer på borgernes generelle oplevelse af inddragelse og medbestemmelse, sammenhæng og fremdrift samt deres oplevelse af kommunikation og interaktion med jobcentrets medarbejdere. Derudover har udvalget mulighed for at tilføje op til to kommunespecifikke spørgsmål til undersøgelsen. Administrationen anbefaler, at Greve Kommune deltager i de kommende borgerundersøgelser for at kunne monitorere udviklingen i borgernes oplevelser over tid. Lovgrundlag Lov om aktiv beskæftigelsesindsats Økonomiske konsekvenser Prisen for deltagelse i KL ́s borgerundersøgelse vil være 20.000 kr. for Greve Kommune og afholdes inden for budgettet afsat til den kommunale beskæftigelsesindsats.", "source_path": "data/greve/raw_dagsordener/Beskæftigelses- og Erhvervsudvalget_2024-08-12T08:00:00+02:00_4c1db02f-7cb2-4b9d-8ef5-6cc8f07083dc.json"}
{"document_id": "4c1db02f-7cb2-4b9d-8ef5-6cc8f07083dc", "committee": "Beskæftigelses- og Erhvervsudvalget", "meeting_date": "2024-08-12T08:00:00+02:00", "section_type": "html_fragment", "section_title": "Forlængelse af samarbejdet med Code of Care fra 2024 til 2028", "case_number": "24-006659", "agenda_index": 4, "text": "Beslutning 1.-3. Godkendt. Fremstilling Sagsprocedure Beskæftigelses- og Erhvervsudvalget Resume Greve Kommune har siden 2019 haft et samarbejde med nonprofitorganisationen Code of Care om udviklingen af samarbejdet med Greve Kommunes virksomheder og udbredelse af social ansvarlighed. Formålet med denne sag er, at udvalget beslutter, om Greve Kommune skal fortsætte samarbejdet med Code of Care i 2024-2028. Medfinansieringen dækkes gennem det budget, der er afsat til den kommunale beskæftigelsesindsats for 2024-2028. Indstilling Administrationen indstiller; 1. at samarbejdsaftalen med Code of Care forlænges med fire år, fra 1. september 2024 til 31. august 2028 2. at samarbejdet omhandler alle udsatte borgere 3. at medfinansieringen til samarbejdet på op til 191.000 kr. dækkes via budgettet afsat til den kommunale beskæftigelsesindsats for 2024-2028 Sagsbeskrivelse Beskæftigelses- og Erhvervsudvalget besluttede i september 2022, at fortsætte samarbejdet med nonprofitorganisationen Code of Care om udbredelsen af social ansvarlighed til lokale virksomheder. Den nuværende aftale udløber den 31. august 2024 og udvalget skal tage stilling til, om administrationen skal forlænge samarbejdet med fire år, fra 1. september 2024 til 31. august 2028. Task Force Code of Care har i samarbejde med Greve Kommune etableret en Task Force, der i dag består af 30 virksomheder. Task Forcen kommer med input og idéer til at få flere udsatte borgere ind på arbejdsmarkedet i lønnede timer. Code of Care bidrager med vidensdeling mellem 9 aktive Task Forces i Danmark, bringer nye input ind i Task forcen samt sikrer, at ideerne videreudvikles og tilpasses Greve virksomheders og kommunens behov. Målgrupper og aktiviteter Samarbejdet omhandler alle borgere der har behov for en håndholdt indsats for at komme ind på arbejdsmarkedet. Code of Care Task Forcen udvikler nye veje for borgernes kontakt til virksomhederne og dermed øgede muligheder for varigt job gennem etablering af løntimer. Erfaringerne viser, at virksomhederne gør en stor indsats for at udbrede social ansvarlighed, når de først er blevet en del af Task Forcen. Task Force Greve oplever en positiv udvikling og en betydelig opbakning fra virksomhederne. Senest åbnede en virksomhed i Greve Kommune deres lokaler for omkring 80 personer til et arrangement, organiseret af Code of Care Greve i samarbejde med Erhvervscenteret og Greve jobcenter. Formålet med arrangementet var at give ledige borgere med funktionsnedsættelser mulighed for at møde lokale virksomheder i uformelle omgivelser. Disse sparringsmøder skaber en unik dynamik, hvor CV'er bliver til livshistorier og hvor borgere og virksomheder møder hinanden. Virksomhederne har samtidig fået indblik i borgernes ressourcer og muligheder, samt hvilken betydning disse har for en arbejdsgiver i opgaveløsningen. Siden samarbejdet med Code of Care blev etableret tilbage i 2019, er 163 borgere startet i lønnede timer. Samarbejde I samarbejdet skal Code of Care konkret bidrage med konsulentbistand i forhold til planlægning, udarbejdelse af oplæg, deling af erfaringer fra andre virksomhedsnetværk, facilitering af møder samt kommunikation om de gode historier og erfaringer fra samarbejdet. Derudover følger Code of Care, i samarbejde med Jobcentret, løbende op på virksomhederne mellem møderne for at sikre, at de initiativer og handlinger, som virksomhederne har aftalt under møderne, bliver fulgt op på og understøttes bedst muligt. Code of Care har mange års erfaring med at motivere virksomheder til at tage socialt ansvar. Administrationen vurderer, at der fortsat er behov for Code of Cares tilgang til at hjælpe virksomhederne i Greve Kommune med at udvikle den efterspurgte arbejdskraft, opretholde succesen og fortsætte den positive udvikling af den virksomhedsrettede indsats. Administrationen anbefaler, at udvalget godkender, at administrationen indgår en samarbejdsaftale med Code of Care, og at medfinansieringen dækkes af budgettet, der er afsat til den kommunale beskæftigelsesindsats for perioden 2024-2028. Lovgrundlag Lov om aktiv beskæftigelsesindsats Økonomiske konsekvenser Greve Kommune vil i perioden 2024-2028 bidrage med en årlig medfinansiering på op til 171.000 kr. til projektet samt stille ledelsesressourcer til rådighed for videreførelsen af Task Forcen i Greve Kommune. Denne årlige finansiering vil dække udvikling og drift af Task Forcen fra 1. september 2024 til 31. august 2028. Udover finansieringen til Code of Care afsættes 20.000 kr. årligt til eventuelle udgifter til lokaleleje og forplejning til møderne med virksomhederne samt kørselsudgifter i forbindelse med projektet. Den samlede udgift anbefales afholdt inden for budgettet afsat til den kommunale beskæftigelsesindsats for 2024 - 2028 på budgetområde 8.02 Aktivitetstilbud.", "source_path": "data/greve/raw_dagsordener/Beskæftigelses- og Erhvervsudvalget_2024-08-12T08:00:00+02:00_4c1db02f-7cb2-4b9d-8ef5-6cc8f07083dc.json"}
{"document_id": "4c1db02f-7cb2-4b9d-8ef5-6cc8f07083dc", "committee": "Beskæftigelses- og Erhvervsudvalget", "meeting_date": "2024-08-12T08:00:00+02:00", "section_type": "html_fragment", "section_title": "Lokale frisættelsesmuligheder på beskæftigelsesområdet", "case_number": "24-006654", "agenda_index": 5, "text": "Beslutning Orienteringen blev taget til efterretning. Fremstilling Sagsprocedure Beskæftigelses- og Erhvervsudvalget Resume Formålet med sagen er at belyse potentielle lokale frisættelsesmuligheder på beskæftigelsesområdet, der kan bidrage til at frisætte ressourcer og reducere bureaukrati. Indstilling Administrationen indstiller, at udvalget tager orienteringen til efterretning. Sagsbeskrivelse På udvalgsmødet den 22. april 2024 (punkt 7) bad udvalget administrationen om at fremlægge forslag til lokale frisættelsesmuligheder på beskæftigelsesområdet. Udvalget ønsker at undersøge, om der er besluttet lokale administrative processer, enten politisk eller ledelsesmæssigt, som ikke er bundet op på konkret lovgivning og som skaber unødvendigt pres på opgaveløsningen og administrationen. Derudover ønsker udvalget at høre medarbejderes og lederes perspektiver på, hvor en mere fri tilgang vil kunne skabe større fagligt spillerum, og om der er områder, hvor det vil være hensigtsmæssigt at reducere intensiteten for at styrke kvaliteten af beskæftigelsesindsatsen. Styring og rammesætning af beskæftigelsesindsatsen Beskæftigelsesindsatsens formål er fastlagt i flere love, herunder Lov om en aktiv beskæftigelsesindsats, Lov om sygedagpenge og Lov om integration af udlændinge i Danmark. Lovgivningen på beskæftigelsesområdet er præget af en tæt rammesætning af indsatsen med detaljerede og komplekse regler, fx vedrørende samtaler og tilbud. Der er ligeledes en tæt statslig styring og opfølgning på kommunernes indsats og processer, som kan medføre sanktioner som fx skærpet tilsyn, hvis kravene ikke overholdes. Den kommunale beskæftigelsesindsats er derfor indrettet på at leve op til den lovgivningsmæssige og statslige opfølgning og styring af indsatsen, hvilket betyder at kommunerne har begrænset frihed til selvstændigt at tilrettelægge beskæftigelsesindsatsen. Drøftelse af lokale frisættelsesmuligheder Administrationen har indhentet medarbejderes og lederes perspektiver på, hvordan en mere fleksibel tilgang kan skabe større fagligt spillerum. Samtidig har de drøftet, om der er områder hvor der med fordel kan skrues ned for intensiteten for at forbedre kvaliteten af beskæftigelsesindsatsen. Ledere og medarbejdere er glade for udvalgets opbakning til muligheder for ændringer i tilrettelæggelse af beskæftigelsesindsatsen med henblik på at frisætte ressourcer og reducere bureaukrati. Gennemgangen viser dog, at alle processer enten direkte er forankret i gældende lovgivning eller understøtter effektiviteten og kvaliteten af de administrative opgaver, uden at tilføre unødvendig belastning. Beskæftigelsesindsatsens områder blev også drøftet i forberedelserne til velfærdskommuneforsøget i 2023. Da velfærdskommuneforsøget ikke blev realiseret, har administrationen efterfølgende ændret inden for de få muligheder, der var inden for lovens rammer. Det har blandt andet været forenkling af administrative arbejdsgange og formelle skemaer. Et konkret eksempel på en sådan tilpasning er i overgangen fra sygedagpenge til jobafklaringsforløb. Tidligere fulgte administrationen en omfattende sagsgang med et skema fra Styrelsen for Arbejdsmarked og Rekruttering. Administrationen har forenklet det materiale, som en sag til rehabiliteringsteamet skal indeholde, ved at udvikle et nyt skema. Dette skema indeholder kun de oplysninger, som loven kræver, og undgår unødvendig overinformation. Et andet eksempel er brugen af digitale redskaber. Ifølge proceskravene skal jobparate kontanthjælpsmodtagere og a-dagpengemodtagere vejledes om deres rettigheder og pligter ved den første samtale. For at optimere denne proces modtager de nu digital vejledning om disse emner før samtalen, hvilket frigiver mere tid til at fokusere på jobsøgning under selve samtalen. Forenkling af beskæftigelsesområdet Med henblik på at forbedre og forenkle beskæftigelsesområdet, har regeringen nedsat en ekspertgruppe som kan tænke beskæftigelsesindsatsen forfra, med borgeren i centrum og med frihed til både sagsbehandlere og ledige, samtidig med at udgifterne reduceres med 3 mia.kr. i 2030. Ekspertgruppen har gennem det seneste år arbejdet med modeller for en reform af beskæftigelsesindsatsen, og anbefalingerne forventes at blive offentliggjort ultimo juni 2024. Administrationen er på nuværende tidspunkt ikke bekendt med de konkrete forslag, men vil orientere udvalget i september 2024. Lovgrundlag Lov om aktiv beskæftigelsesindsats Lov om sygedagpenge Lov om integration af udlændinge i Danmark Økonomiske konsekvenser Sagen har ingen økonomiske konsekvenser for Greve Kommune.", "source_path": "data/greve/raw_dagsordener/Beskæftigelses- og Erhvervsudvalget_2024-08-12T08:00:00+02:00_4c1db02f-7cb2-4b9d-8ef5-6cc8f07083dc.json"}
{"document_id": "4c1db02f-7cb2-4b9d-8ef5-6cc8f07083dc", "committee": "Beskæftigelses- og Erhvervsudvalget", "meeting_date": "2024-08-12T08:00:00+02:00", "section_type": "html_fragment", "section_title": "Lovgivningsmæssige rammer for brøkpensionister, som søger om supplement til deres førtidspension", "case_number": "24-005365", "agenda_index": 6, "text": "Beslutning Orienteringen blev taget til efterretning. Udvalget ønsker rådighedsbeløbet oplyst sammenholdt med andre relevante kommuner. Fremstilling Sagsprocedure Beskæftigelses- og Erhvervsudvalget. Resume Beskæftigelses- og Erhvervsudvalget har på udvalgsmødet den 22. april 2024, punkt 3, bedt om en orientering om de lovgivningsmæssige rammer for brøkpensionister og deres supplement til førtidspensionen. Indstilling Administrationen indstiller, at orienteringen tages til efterretning. Sagsbeskrivelse Retten til fuld pension er betinget af bopælstiden i Danmark. Pensionister, som ikke er berettiget til fuld pension, kan få delvis pension og en supplerende ydelse. I det følgende gennemgås reglerne for henholdsvis førtidspensionister og folkepensionister. Procentandel af førtidspensionen Retten til fuld førtidspension er betinget af, at bopælstiden i Danmark udgør mindst 9/10 af årene fra det fyldte 15. år til det tidspunkt, hvorfra førtidspensionen kan udbetales. Dette kaldes optjeningsperioden. Ved en mindre bopælstid beregnes en procentandel, som fastsættes efter forholdet mellem den faktiske bopælstid og optjeningsperioden. Der udbetales derefter en nedsat førtidspension, svarende til den beregnede procentandel. Nedsat førtidspension kan suppleres op med kontanthjælp efter aktivloven § 27 a. Der kan suppleres op til kontanthjælpssatsen. Derudover kan der udbetales yderligere et supplerende tillæg efter aktivloven på baggrund af en økonomisk beregning af pensionistens indtægter og udgifter i forhold til det rådighedsbeløb for pensionister, som Byrådet har vedtaget. Bevillinger om supplement og tillæg til førtidspensionen gælder for ét år ad gangen medmindre der sker ændringer i modtagerens livssituationen (fx overgang til ej forsørger eller udrejse). Når bevillingen ophører, søger borgeren på ny. Brøkpension til folkepensionister og førtidspensionister, som har fået tilkendt førtidspension før 2003 Folkepensionister og førtidspensionister, som har fået tilkendt førtidspension før 2003, er berettiget til fuld pension, hvis de har boet i Danmark i 40 år fra det fyldte 15. år. For personer, som ikke har optjent retten til fuld pension, fastsættes pensionen som en brøk efter, hvor mange år vedkommende har boet i Danmark. Fx er en person, som har boet i Danmark i tyve år fra det fyldte 15. år, berettiget til halvdelen af den fulde pension. Brøkpensionen kan suppleres op med kontanthjælp for førtidspensionister fra før 2003, eller for folkepensionister, med et personligt tillæg efter pensionsloven. Derudover kan der udbetales yderligere et personligt tillæg efter pensionsloven på baggrund af en økonomisk beregning af pensionistens indtægter og udgifter i forhold til det rådighedsbeløb for pensionister, som Byrådet har vedtaget. Bevillinger om supplement personligt tillæg gælder for ét år ad gangen medmindre der sker ændringer i modtagerens livssituationen (fx overgang til ej forsørger eller udrejse). Når bevillingen ophører, søger borgeren på ny. Lovgrundlag § 27 a i Lov om aktiv socialpolitik og § 14 i Lov om social pension. Ved førtidspensionsreformen blev reglerne om personligt tillæg ophævet for kommende førtidspensionister fra 1. januar 2003. Bestemmelsen i aktivlovens § 27 a blev indført med det formål at give førtidspensionister, der på grund af reglerne om optjening ikke var berettiget til fuld førtidspension, mulighed for at få supplerende hjælp efter aktivloven. Oprindelig omfattede bestemmelsen kun personer, der ikke modtog fuld førtidspension. Siden er bestemmelsens personkreds udvidet til også at omfatte personer, der ikke modtager fuld seniorpension og pr. 1. januar 2021 personer, der ikke modtager fuld tidlig pension. Økonomiske konsekvenser Antallet af førtidspensionister, som har fået supplement til førtidspensionen, har svinget mellem 68-71 i perioden fra 2021-2024 og udgifterne har i hele perioden været stigende: År 2021 2022 2023 2024 Brøkpensionister 71 70 71 68 Tilgang 10 14 9 Afgang 11 13 12 Udgifter 3.507.284 3.775.856 4.244.439 4.913.658 (*) (*): Forventede udgifter til brøkpension for hele 2024 er fremskrevet ud fra udgifterne januar - april, som var 1.637.886. Antallet af folkepensionister, som har fået personligt tillæg, har svinget mellem 15-17 i perioden fra 2022-2024 og udgifterne er primært grundet de øgede forbrugsafgifter hos borgerne steget voldsomt. År 2022 2023 2024 Folkepensionister 15 17 15 Tilgang 5 2 Afgang 3 4 Udgifter 329.138 353.240 500.154 (*) (*): Forventede udgifter til personligt tillæg for hele 2024 er fremskrevet ud fra udgifterne januar - april, som var 166.718.", "source_path": "data/greve/raw_dagsordener/Beskæftigelses- og Erhvervsudvalget_2024-08-12T08:00:00+02:00_4c1db02f-7cb2-4b9d-8ef5-6cc8f07083dc.json"}
{"document_id": "4c1db02f-7cb2-4b9d-8ef5-6cc8f07083dc", "committee": "Beskæftigelses- og Erhvervsudvalget", "meeting_date": "2024-08-12T08:00:00+02:00", "section_type": "html_fragment", "section_title": "Status på indsats for digitalt udfordrede ledige", "case_number": "24-006664", "agenda_index": 7, "text": "Beslutning Orienteringen blev taget til efterretning. Fremstilling Sagsprocedure Beskæftigelses- og Erhvervsudvalget Resume Sagen handler om at administrationen vil give en status på den et årige projektindsats rettet mod digitalt udfordrede ledige. Projektet er finansieret gennem en pulje fra Styrelsen for Arbejdsmarked og Rekruttering (fremadrettet STAR) og er iværksat i samarbejde med fire andre kommuner i Region Sjælland samt to a-kasser. Formålet med puljen er at udvikle og afprøve en indsats der opsporer digitalt udfordrede ledige dagpengemodtagere og udvikle deres kompetencer i forhold til at blive selvforsørgende hurtigst muligt. Indstilling Administrationen indstiller, at udvalget tager orienteringen til efterretning. Sagsbeskrivelse På finansloven for 2023 afsatte regeringen midler til at støtte digitalt udfordrede ledige dagpengemodtagere i deres udvikling af digitale færdigheder med henblik på at fremme deres deltagelse i beskæftigelsesindsatsen og komme hurtigere i job. Greve, Solrød, Faxe, Stevns og Køge kommune, samt a-kasserne Krifa og Det Faglige Hus, modtog tilsagn om 835.352 kr. fra STAR til et etårigt projekt. Projektet løber fra den 1. december 2023 til den 31. december 2024 og har til formål at styrke ledige dagpengemodtageres digitale færdigheder. Indsatsen knytter sig op på Beskæftigelsespolitikken, hvor Greve Kommune ønsker at understøtte den beskæftigelsesrettede indsats digitalt. Indsatsen knytter sig også op på Beskæftigelsespolitikkens ønskede effekt ”Flere borgere er i beskæftigelse eller uddannelse i stedet for offentlig forsørgelse” og indgår derfor i arbejdet med handleplanen. Indsats Den overordnede målsætning for projektet er, at flere ledige dagpengemodtagere bliver i stand til at gøre brug af digitale værktøjer i beskæftigelsessystemet. Indsatsen består af to workshop. Gennem de to workshops får de ledige styrket deres digitale kompetencer og bliver bedre rustet til at anvende digitale løsninger, som en del af beskæftigelsesindsatsen. De ledige får adgang til en digital skræddersyet platform, hvor de blandt andet opnå kompetencer til at selvbooke og dokumentere egen jobsøgning – herunder joblogge og et opdateret Jobnet-CV. Dermed står de ledige styrket i forhold til at komme i arbejde eller eventuelt praktik. Foreløbige erfaringer De foreløbige erfaringer fra de første måneder af projektet viser positive resultater, med gode tilbagemeldinger fra deltagerne. Især har det fællesskab, der er opstået blandt de deltagende ledige, været værdsat. Det forventes, at 150-200 ledige bliver visiteret til projektet i projektperioden og deltager i én eller begge workshops. Pr. juni 2024 har 93 borgere fra de deltagende kommuner gennemført forløbet. Af disse har 24 opnået beskæftigelse som et direkte resultat af forløbet, mens seks er begyndt i praktik umiddelbart efter forløbets afslutning. Selvom 58 borgere stadig er ledige efter at have gennemført forløbet, har de opnået øgede digitale kompetencer og fået værktøjer, der har styrket deres jobsøgning. Specifikt for Greve Kommune har 20 borgere været igennem forløbet. Af disse er syv startet i job efter endt forløb, tre er startet i uddannelse eller opkvalificering, fire er startet eller har gennemført en virksomhedspraktik, og seks er fortsat ledige efter endt forløb. Lovgrundlag Kommunestyrelsesloven § 40, stk. 2, jf. Bekendtgørelse af lov om kommunernes styrelse, nr. 47 af januar 2019. Bekendtgørelse 1276 af den 31. oktober 2016 om administration af tilskud fra puljer under Styrelsen for Arbejdsmarked og Rekruttering Økonomiske konsekvenser Idet projektøkonomien er lagt i en anden kommune, har sagen ingen økonomiske konsekvenser for Greve Kommune. Projektet kan potentielt forkorte varigheden af ledighedsforløbene og dermed reducere kommunens udgifter til a-dagpenge.", "source_path": "data/greve/raw_dagsordener/Beskæftigelses- og Erhvervsudvalget_2024-08-12T08:00:00+02:00_4c1db02f-7cb2-4b9d-8ef5-6cc8f07083dc.json"}
{"document_id": "4c1db02f-7cb2-4b9d-8ef5-6cc8f07083dc", "committee": "Beskæftigelses- og Erhvervsudvalget", "meeting_date": "2024-08-12T08:00:00+02:00", "section_type": "html_fragment", "section_title": "Orientering fra formanden og gensidig orientering", "case_number": "21-013722", "agenda_index": 8, "text": "Beslutning Der var ingen gensidige orienteringer. Fremstilling Sagsprocedure Beskæftigelses- og Erhvervsudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning.", "source_path": "data/greve/raw_dagsordener/Beskæftigelses- og Erhvervsudvalget_2024-08-12T08:00:00+02:00_4c1db02f-7cb2-4b9d-8ef5-6cc8f07083dc.json"}
{"document_id": "4c1db02f-7cb2-4b9d-8ef5-6cc8f07083dc", "committee": "Beskæftigelses- og Erhvervsudvalget", "meeting_date": "2024-08-12T08:00:00+02:00", "section_type": "html_fragment", "section_title": "Huskeliste og orientering fra administrationen", "case_number": "21-013719", "agenda_index": 9, "text": "Beslutning Orienteringen blev taget til efterretning. Fremstilling Sagsprocedure Beskæftigelses- og Erhvervsudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil de blive vedlagt som bilag. Indstilling Administrationen indstiller, at orienteringen tages til efterretning. Sagsbeskrivelse Administrationen har følgende til orientering: - Orientering om Regeringens forslag til iværksætterstrategi - Orientering om henvendelse om brobygning og vejledning fra FGU-Øst (bilag 1). - Foreløbig håndtering om ekspertgruppens anbefalinger i revision til fremtidens beskæftigelsesområde - Ledelseskompleksitet Økonomiudvalget behandlede 12. juni 2024 sag om ledelseskompleksitet (pkt. 8). Udvalget tog fagudvalgenes behandling af punktet til efterretning. Med udgangspunkt i input fra fagudvalgene og Greve Kommunes projekt ”Vores Arbejdsplads”, vil der i løbet af efteråret 2024 blive fremlagt en til tre sager om fx fastholdelse, rekruttering og talentudvikling i Økonomiudvalget. - Opfølgning på spørgsmål om ledelsesspænd Administrationen orienterer om ledelsesspænd, jf. spørgsmål fra udvalget på det seneste udvalgsmøde.", "source_path": "data/greve/raw_dagsordener/Beskæftigelses- og Erhvervsudvalget_2024-08-12T08:00:00+02:00_4c1db02f-7cb2-4b9d-8ef5-6cc8f07083dc.json"}
{"document_id": "4c1db02f-7cb2-4b9d-8ef5-6cc8f07083dc", "committee": "Beskæftigelses- og Erhvervsudvalget", "meeting_date": "2024-08-12T08:00:00+02:00", "section_type": "html_fragment", "section_title": "Beskæftigelses- og Erhvervsudvalget - mødekalender 2024", "case_number": "21-013723", "agenda_index": 10, "text": "Beslutning Orienteringen blev taget til efterretning. Fremstilling Sagsprocedure Beskæftigelses- og Erhvervsudvalget. Resume I sagen gives et overblik over Beskæftigelses- og Erhvervsudvalgets møder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Mødekalenderen er vedhæftet som bilag.", "source_path": "data/greve/raw_dagsordener/Beskæftigelses- og Erhvervsudvalget_2024-08-12T08:00:00+02:00_4c1db02f-7cb2-4b9d-8ef5-6cc8f07083dc.json"}
{"document_id": "4c1db02f-7cb2-4b9d-8ef5-6cc8f07083dc", "committee": "Beskæftigelses- og Erhvervsudvalget", "meeting_date": "2024-08-12T08:00:00+02:00", "section_type": "html_fragment", "section_title": "Underskriftsark", "case_number": "21-012521", "agenda_index": 11, "text": "Fremstilling Sagsprocedure Beskæftigelses- og Erhvervsudvalget. Resume Elektronisk underskriftsark", "source_path": "data/greve/raw_dagsordener/Beskæftigelses- og Erhvervsudvalget_2024-08-12T08:00:00+02:00_4c1db02f-7cb2-4b9d-8ef5-6cc8f07083dc.json"}
