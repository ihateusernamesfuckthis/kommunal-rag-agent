{"document_id": "98f17833-291f-426e-a9fe-a755ea5fddcd", "committee": "Beskæftigelses- og Erhvervsudvalget", "meeting_date": "2024-03-18T09:00:00+01:00", "section_type": "html_fragment", "section_title": "Godkendelse af dagsorden", "case_number": "21-014448", "agenda_index": 0, "text": "Beslutning Godkendt. Fremstilling Sagsprocedure Beskæftigelses- og Erhvervsudvalget. Resume Godkendelse af dagsorden for møde den 18. marts 2024. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Beskæftigelses- og Erhvervsudvalget_2024-03-18T09:00:00+01:00_98f17833-291f-426e-a9fe-a755ea5fddcd.json"}
{"document_id": "98f17833-291f-426e-a9fe-a755ea5fddcd", "committee": "Beskæftigelses- og Erhvervsudvalget", "meeting_date": "2024-03-18T09:00:00+01:00", "section_type": "html_fragment", "section_title": "Årligt statusmøde med Erhvervshus Sjælland", "case_number": "24-002285", "agenda_index": 1, "text": "Beslutning Samarbejdet blev drøftet. Fremstilling Sagsprocedure Beskæftigelses- og Erhvervsudvalget. Resume Beskæftigelses- og Erhvervsudvalget holder sammen med bestyrelsen for ErhvervsCentret ét årligt møde med Erhvervshus Sjælland med henblik på at drøfte erfaringer og resultater med samarbejdet og det fremtidige samarbejde. Indstilling Administrationen indstiller, at udvalget drøfter ønsker til det fremtidige samarbejde med Erhvervshus Sjælland. Sagsbeskrivelse Med Byrådets nye Vækst- og Erhvervspolitik 2023-2026 lægges vægt på, at der etableres et tættere samarbejde med Erhvervshus Sjælland. ErhvervsCentrets handlingsplan for 2023-2024 indeholder flere indsatser for at styrke samarbejdet med Erhvervshus Sjælland og gøre brug af flere af de muligheder, der tilbydes for virksomhederne i Greve. Foruden den løbende visitering af iværksættere og virksomheder til rådgivning hos forretningsudviklere i Erhvervshus Sjælland drejer det sig om: Samarbejde om afholdelse af fyraftensmøder. Der er aftalt følgende fire temaer: Brug af bæredygtighedshjulet, ESG-rapportering, AI og eksport. Gennemførelse af forretningsudviklingsforløb for iværksættere. Gennemføres over en måned i foråret med fire tema workshops. Øget samarbejde om kommunikation på ErhvervsCentrets platforme om mulighederne for rådgivning og finansiering gennem udviklingsprogrammer i Erhvervshus Sjælland. Fælles kommunikation om gode eksempler på virksomheder der draget nytte af ydelser fra Erhvervshus Sjælland. Hertil kommer at ErhvervsCentret i 2023 har fået bedre adgang til information om rådgivningsaktiviteter i Greve Kommune gennem en ny portal. Det årlige lovbestemte finansieringsbidrag fra Greve Kommune til Erhvervshus Sjælland er i 2024 på 1.580.000 kr. Erhvervshus Sjælland sponserede miljøprisen til Greve Business Awards 2023. Følgende dagsorden for mødet er aftalt med Erhvervshus Sjælland: Velkomst og kort præsentation Oplæg fra Erhvervshus Sjælland Spørgsmål og drøftelse af samarbejdet Det fremtidige samarbejde Afrunding Fra bestyrelsen for ErhvervsCentret deltager: Rasmus Mørch (formand) Pernille Beckmann (næstformand) Bjarke Abel Lars Wiegaard Pia Bjørnlund Olsen Helena Nymann Michael Kolding Jensen Kommunaldirektør Anne-Sofie Degn deltager fra administrationen. Fra Erhvervshus Sjælland deltager: Direktør Line Fossing Riel Chefkonsulent Stefan Poulsen Økonomiske konsekvenser Sagen har ingen økonomiske konsekvenser.", "source_path": "data/greve/raw_dagsordener/Beskæftigelses- og Erhvervsudvalget_2024-03-18T09:00:00+01:00_98f17833-291f-426e-a9fe-a755ea5fddcd.json"}
{"document_id": "98f17833-291f-426e-a9fe-a755ea5fddcd", "committee": "Beskæftigelses- og Erhvervsudvalget", "meeting_date": "2024-03-18T09:00:00+01:00", "section_type": "html_fragment", "section_title": "Godkendelse af udbudsmateriale på beskæftigelsesfremmende tilbud i Greve Kommune", "case_number": "24-001436", "agenda_index": 2, "text": "Beslutning 1.-3. Anbefales. Fremstilling Sagsprocedure Beskæftigelses- og Erhvervsudvalget, Økonomiudvalget og Byrådet. Resume Sagen handler om, at Greve Kommune udbyder de beskæftigelsesfremmende tilbud for borgere tættere på og længere væk fra arbejdsmarkedet. Formålet med sagen er at få godkendt det samlede udbudsmateriale. Offentliggørelse af udbuddet vil være den 19. april 2024 med en forventet aftalestart 1. marts 2025. Indstilling Administrationen indstiller 1. at kravspecifikationen godkendes 2. at rammeaftalen godkendes 3. at udbudsbetingelserne godkendes Sagsbeskrivelse Greve Kommune udbyder de beskæftigelsesfremmende tilbud for ledige borgere i kommunen med henblik på at indgå aftale med én leverandør. Udvalget besluttede på mødet den 8. januar 2024, at udbuddet skal have særligt fokus på beskæftigelsesindsatsen for borgere længere væk fra arbejdsmarkedet. Eneleverandøraftalen skal sikre et tæt samarbejde mellem rådgivere i Jobcentret og leverandøren, med fokus på videndeling og løbende dialog og forbedringer af de tilbud, som de ledige borgere møder. Rammeaftalen er opdelt i henholdsvis indsatser for ’borgere tættere på arbejdsmarkedet’ og ’borgere længere væk fra arbejdsmarkedet’, som afspejler behovet og intensiteten i borgerens forløb. Udbudsmateriale Med denne sag godkendes det samlede udbudsmateriale i Beskæftigelses- og Erhvervsudvalget, økonomiudvalget og Byrådet. Når udbudsmaterialet er godkendt, vil administrationen igangsætte udbudsprocessen med offentliggørelse af udbudsmaterialet den 19. april 2024. Eventuelle ændringer af udbudsmaterialet skal ske i forbindelse med denne sagsforelæggelse. Næste forelæggelse vil være ved godkendelse af tilbudsgiver, og på det tidspunkt kan der ikke ændres i de indholdsmæssige forhold, da det vil kræve, at der gennemføres nyt udbud. Udbudsmaterialet indeholder en række dokumenter, som udgør grundlaget for tildeling af aftalen og det efterfølgende samarbejde med leverandøren. De væsentligste dokumenter i udbudsmaterialet er: Udbudsbetingelserne – beskriver betingelserne for at deltage i udbuddet og kriterierne for vurdering af tilbudsgivernes tilbudte priser og kvalitet. Kravspecifikation – krav og forventninger til kvaliteten i opgaveudførelsen Tilbudsliste – leverandørens tilbudte priser og vægtning af ydelser Rammeaftale - vilkår for aftalen fx prisregulering, mislighold og opsigelse mv. Dertil kommer en række bilag, som også er vedlagt sagen. Udbudsproces Udbuddet gennemføres med prækvalifikationsrunde af interesserede tilbudsgivere, hvor virksomhederne skal dokumentere, at de har det rette faglige niveau og erfaring med aftalens målgrupper. I prækvalifikationen vil der blive lagt positivt vægt på følgende hos ansøgerne: De bedste og mest relevante referencer fra sammenlignelige opgaver indenfor kommunal beskæftigelsesindsats for at sikre et højt fagligt niveau Medarbejdernes faglighed og medarbejderomsætning Virksomhedsnetværk Ud af de egnede ansøgere opfordres tre virksomheder til at afgive et indledende tilbud og efter en forhandlingsrunde et endeligt tilbud. Tilbuddene indeholder en tilbudsliste med ugepriser for syv forskellige indsatser og timepriser for tillægsydelser. Tilbuddet indeholder også besvarelser af borgercases, som viser leverandørens forståelse for behov og indsatser samt ugeskemaer, der illustrerer de aktiviteter som borgerne vil møde i indsatserne. En faggruppe bestående af ledere fra Jobcentret vil evaluere på de indkomne tilbud. Der vil blive lagt vægt på at tilbudsgiverne tilbyder relevante hold og individuelle timer under de syv indsatser og at de ved hjælp af besvarelsen af borgercases demonstrerer at de kender målgruppen og kan anvise relevante indsatser. Valg af leverandør Administrationen vælger leverandøren ud fra bedste forhold mellem pris og kvalitet. Udbuddet vil vægte pris – 40 procent og kvalitet – 60 procent, som Beskæftigelses- og Erhvervsudvalget har godkendt på mødet den 8. januar 2024. Beskæftigelses- og Erhvervsudvalget, Økonomiudvalget og Byrådet får fremlagt en sag om godkendelse af administrationens indstilling af valg af leverandør, forventeligt i december 2024. Kontraktperiode Rammeaftalen vil være gældende i fire år med mulighed for at forlænge i yderligere 12 måneder. Det forventes, at kontraktopstart vil være den 1. marts 2025. Lovgrundlag Udbudsloven Lov om aktiv beskæftigelsesindsats Økonomiske konsekvenser Ved at vælge én leverandør i stedet for to, forventes det, at de beskæftigelsesfremmende tilbud, som Jobcentret køber, vil være mere omfattende og af højere kvalitet, da leverandøren vil kunne tilbyde en mere tværfaglig tilgang. Dette kan medføre kortere forløb for borgerne og dermed besparelser på forsørgelsesydelserne på lang sigt. Det er dog svært at estimere disse besparelser nøjagtigt, da der er andre faktorer, såsom konjunkturændringer og ændringer i lovgivningen, der også spiller en rolle. Kommunikation Udbudsmaterialet offentliggøres på EU-supply, Tenders Electronic Daily (TED), Udbud.dk og Greve Kommunes hjemmeside. Tidsplan Aktivitet: Dato: Prækvalifikation Offentliggørelse af udbud 19/4 2024 Ansøgningsfrist 21/5 2024 Tilbudsafgivelse Budopfordring 29/5 2024 Frist indledende tilbud 26/6 2024 Forhandlingsmøder Uge 34-35 Frist for endeligt tilbud 25/9 2024 Godkendelse af vinder i Beskæftigelses- og Erhvervsudvalget 18/11 2024 Godkendelse af vinder i Økonomiudvalget 27/11 2024 Godkendelse af vinder i Byrådet 11/12 2024 Kontraktindgåelse Forventet underretning Uge 50 2024 Forventet kontraktopstart 1. marts 2025", "source_path": "data/greve/raw_dagsordener/Beskæftigelses- og Erhvervsudvalget_2024-03-18T09:00:00+01:00_98f17833-291f-426e-a9fe-a755ea5fddcd.json"}
{"document_id": "98f17833-291f-426e-a9fe-a755ea5fddcd", "committee": "Beskæftigelses- og Erhvervsudvalget", "meeting_date": "2024-03-18T09:00:00+01:00", "section_type": "html_fragment", "section_title": "Beskæftigelsesstatus for visiterede ukrainere til Greve Kommune", "case_number": "24-002083", "agenda_index": 3, "text": "Beslutning Orienteringen blev taget til efterretning. Fremstilling Sagsprocedure Beskæftigelses- og Erhvervsudvalget. Resume Formålet med sagen er at give Beskæftigelses- og Erhvervsudvalget en status på ukrainske flygtninge Greve Kommune har modtaget og de ukrainske flygtninges beskæftigelsesgrad. Udvalget orienteres også om Udlændingestyrelsens yderligere fordeling af op til 10.000 ukrainske flygtninge, hvor Greve Kommunes kvote er 87 personer i 2024. Indstilling Administrationen indstiller, at orienteringen tages til efterretning. Sagsbeskrivelse På Beskæftigelses- og Erhvervsudvalgets møde den 8. januar 2024 (punkt 5), fremsatte udvalget et ønske om at få forelagt en orienteringssag om beskæftigelsesgraden for ukrainske flygtninge. Status på de ukrainske flygtninge som Greve Kommune har modtaget Det fremgår af Jobindsats, at Greve Kommune pr. 31. januar 2024 har fået visiteret 229 ukrainere i henhold til særloven. Af dem er 143 kvinder og 86 mænd. Den aldersmæssige fordeling er; Af de 170 personer mellem 16-66 år, modtog 48 selvforsørgelses- og hjemrejseydelse den 11. februar 2024. 97 personer var i beskæftigelse, hvilket svarer til 87 % af de ukrainere som er matchet jobparate. For samme målgruppe i hele landet var det 79 %, som var i beskæftigelse. I forhold til alle 170 personer mellem 16 - 66 år (både jobparate og aktivitetsparate), var det 59 % der var i beskæftigelse. Det tilsvarende tal for hele landet var 52 %. De ukrainske flygtninge som er i beskæftigelse, er ansat i følgende brancheområder; Fordeling af yderligere 10.000 ukrainske flygtninge Den 14. december 2023 oplyste Udlændingestyrelsen til KL, at de havde modtaget 46.000 ansøgninger om ophold efter særloven som vedrører ukrainere, og af dem er 39.600 visiteret til kommunerne. Derfor har Udlændingestyrelsen meddelt, at de starter på fordelingen af den næste gruppe af ukrainere på op til 10.000 personer. Ud af de næste 10.000 som Udlændingestyrelsen vil fordele, skal Greve Kommune modtage 87 personer. De 87 personer svarer til en matematisk fordeling i forhold til kommunes størrelse, hvor antallet af borgere i Greve Kommune svarer til knapt 0,87 % af hele landet (Bilag 1). Lovgrundlag Lov om integration, særlov om midlertidig opholdstilladelse til fordrevne ukrainere Lov nr. 324 af 16. marts 2022, Lov om Aktiv Beskæftigelsesindsats Økonomiske konsekvenser De økonomiske konsekvenser er svære at forudsige, da det ikke vides hvor mange ukrainske flygtninge der fremadrettet vil blive visiteret til Greve Kommune, og hvor mange der opnår ordinær beskæftigelse. Som udgangspunkt bliver kommunerne under et, over budgetgarantien kompenseret for merudgifterne til selvforsørgelses- og hjemrejseydelse, samt til den aktive beskæftigelsesindsats. Da Greve Kommune har flere ukrainere, der er i beskæftigelse, og færre der modtager hjælp til forsørgelse i forhold til gennemsnittet i hele landet, vil Greve Kommune have et mindreforbrug i forhold til det kommunen får over budgetgarantien. For hver ukrainer som kommer i ordinær beskæftigelse og har beskæftigelse i sammenhængende 6 måneder, og som ikke modtager hjælp til forsørgelse i den periode, får kommunen udbetalt et resultattilskud. Resultattilskuddet udgør 86.000 kr., hvis de nævnte kriterier er opfyldt. I 2023 modtog Greve Kommune 4,2 mio. kr. i resultattilskud, hvor størstedelen skyldes at ukrainere er kommet i ordinær beskæftigelse. For 2024 er der budgetlag med 2,2 mio. kr., og administrationen skønner at opnå et resultattilskud på 3,5-4,0 mio. kr. for ukrainere i ordinær beskæftigelse. Den forventede merindtægt er medregnet i Budgetopfølgning 0 for 2024.", "source_path": "data/greve/raw_dagsordener/Beskæftigelses- og Erhvervsudvalget_2024-03-18T09:00:00+01:00_98f17833-291f-426e-a9fe-a755ea5fddcd.json"}
{"document_id": "98f17833-291f-426e-a9fe-a755ea5fddcd", "committee": "Beskæftigelses- og Erhvervsudvalget", "meeting_date": "2024-03-18T09:00:00+01:00", "section_type": "html_fragment", "section_title": "Lokale Erhvervspræstationer og Vækstregnskab for Greve Kommune", "case_number": "24-002289", "agenda_index": 4, "text": "Beslutning Orienteringen blev taget til efterretning. Fremstilling Sagsprocedure Beskæftigelses- og Erhvervsudvalget. Resume IRIS Group udarbejder årligt rapporten \"Lokale Erhvervspræstationer 2024\", der rangerer alle kommunerne på et indeks for erhvervspræstationer. I 2024 er Greve Kommune nummer 42, hvilket er en tilbagegang på 14 pladser. ErhvervsCentret har fået udarbejdet en uddybende rapport, \"Vækstregnskab for Greve Kommune 2024\", der går i dybden med data. Denne sag beskriver rapportens hovedkonklusioner. Endvidere sammenlignes rapporten med Dansk Industris årlige erhvervsklimaundersøgelse. Indstilling Administrationen indstiller, at orienteringen tages til efterretning. Sagsbeskrivelse Rapporten \"Lokale Erhvervspræstationer 2024\" IRIS Group udarbejder årligt en ”state of the art” statistisk analyse, der måler lokale erhvervspræstationer i alle kommuner. Analysen for 2024 er offentliggjort den 23. februar 2024. Greve gik fra 2022 til 2023 fra en samlet placering som nr. 54 til nr. 28. Greve Kommune er i 2024 rangeret som nr. 42. Analysen fra IRIS Group indeholder omfattende statistisk analyse på tre indeks inden for 22 indikatorer, der giver et faktabaseret værktøj til at måle lokale erhvervspræstationer. De tre indeks er: Arbejdspladser, indkomst og produktivitet (placering fra nr. 17 i 2023 til nr. 41 i 2024) Iværksætteri og vækstvirksomheder (placering fra nr. 27 i 2023 til nr. 29 i 2024) Eksport (placering fra nr. 59 i 2023 til nr. 58 i 2024). Tilbagegangen på indekset arbejdspladser, indkomst og produktivitet skyldes en tilbagegang i de indikatorer der måler antallet af både højproduktive og lavproduktive virksomheder. Analysen \"Vækstregnskab for Greve Kommune 2024\" ErhvervsCentret har fået udarbejdet en uddybende analyse af erhvervspræstationerne i Greve Kommune. I \"Vækstregnskab for Greve Kommune\" kan følgende hovedpointer fremhæves: Stigningen i antallet af private arbejdspladser og beskæftigelse er på niveau med landsgennemsnittet og sammenligningskommunerne Høje Taastrup, Køge, Hvidovre og Roskilde (udvalgt af administrationen ). Erhvervsstrukturen er domineret af tre store brancher; bygge/anlæg, transport og detailhandel. Specielt bygge/anlæg er vokset meget siden 2017. De tre største brancher synes at være præget af en dynamisk udvikling, hvor jobvæksten er højere end i sammenligningskommunerne. Væksten har dermed tendens til at være selvforstærkende. Antallet af højproduktive virksomheder har været stigende frem til 2022 og andelen af lavproduktive virksomheder frem til 2022 har været faldende. I 2022 ændrede dette sig markant. Forklaringen kan være en coronaeffekt givet erhvervsstrukturen. Etableringsraten har frem til 2021 været faldende, men er steget markant i 2022. Overlevelsesraten har fra 2017 været svingende, men er bedre end sammenligningskommunerne samt gennemsnittet på landsplan og i Region Sjælland. Derimod er jobskabelsen i nye virksomheder markant faldende med 60 pct. siden 2014. Analysen er et faktabaseret værktøj til at følge Greve Kommunes virksomhedsdynamik og erhvervspolitiske udvikling, som dermed kan danne grundlag for erhvervspolitiske prioriteringer i Greve Kommune. Dansk Industris erhvervsvenlighedsanalyse IRIS Groups \"Lokale Erhvervspræstationer 2024\" og \"Vækstregnskab for Greve Kommune 2024\" er baseret på statistisk analyse. Dansk Industris årlige erhvervsvenlighedsundersøgelse baserer sig på en kombination af spørgeskema og statistiske data. Dansk Industris seneste erhvervsvenlighedsundersøgelse er fra efteråret 2023. Spørgeskemadelen af analysen baserer sig på 94 virksomheder svarende til 4,3 procent af de 2.172 virksomhederne i Greve. De 94 virksomheder står for 11 pct. af den private beskæftigelse. Gennemsnitligt har de virksomheder, der har svaret således 17 ansatte. Spørgsmålene er formuleret af Dansk Industri i forhold til deres vurdering af, hvad der kan skabe vækst og beskæftigelse. Undersøgelsen ændrer ofte metodik, hvilket kræver forsigtighed ved resultatsammenligning fra år til. Både GreveSolrødErhverv og ErhvervsCentret Greve opfordrede i 2023 så mange virksomheder som muligt til at svare på Dansk Industris spørgeskema. Analysens statistiske data stammer fra officielt anderkendte kilder. Samlet rangeres kommunerne på ti overordnede indikatorer, der hver især udgør et mix mellem resultater fra spørgeskemaet og de statistiske data. Resultaterne beror derfor på vægtninger af statiske variable og spørgsmålenes værdi i forhold til hinanden. Greve klarer sig klart bedst – faktisk lidt over gennemsnittet – på de områder, hvor statistisk data vægter tungt. Det gælder: Uddannelse: Nr. 39 baserer sig alene på statiske data. Infrastruktur og transport: Nr. 33, hvor 6 ud af 8 indikatorer er baseret på statistiske data. Arbejdskraft: Nr. 50, hvor 6 ud af 8 er baseret på statistiske data. Brug af private leverandører: Nr. 54, hvor 5 ud af 6 er baseret på statistiske data. Dansk Industri hæftede sig i deres præsentation af analysen primært ved en enkelt ud af de ti indikatorer, nemlig den om information og dialog, hvor Greve er placeret som nr. 86. Økonomiske konsekvenser Analysen \"Vækstregnskab for Greve Kommune\" har kostet 18.000 kr. excl. moms, der afholdes af ErhvervsCentrets budget.", "source_path": "data/greve/raw_dagsordener/Beskæftigelses- og Erhvervsudvalget_2024-03-18T09:00:00+01:00_98f17833-291f-426e-a9fe-a755ea5fddcd.json"}
{"document_id": "98f17833-291f-426e-a9fe-a755ea5fddcd", "committee": "Beskæftigelses- og Erhvervsudvalget", "meeting_date": "2024-03-18T09:00:00+01:00", "section_type": "html_fragment", "section_title": "Orientering fra formanden / gensidig orientering", "case_number": "21-013722", "agenda_index": 5, "text": "Beslutning Der var ingen orienteringspunkter. Fremstilling Sagsprocedure Beskæftigelses- og Erhvervsudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning.", "source_path": "data/greve/raw_dagsordener/Beskæftigelses- og Erhvervsudvalget_2024-03-18T09:00:00+01:00_98f17833-291f-426e-a9fe-a755ea5fddcd.json"}
{"document_id": "98f17833-291f-426e-a9fe-a755ea5fddcd", "committee": "Beskæftigelses- og Erhvervsudvalget", "meeting_date": "2024-03-18T09:00:00+01:00", "section_type": "html_fragment", "section_title": "Huskeliste og orientering fra administrationen", "case_number": "21-013719", "agenda_index": 6, "text": "Beslutning Orienteringen blev taget til efterretning. Fremstilling Sagsprocedure Beskæftigelses- og Erhvervsudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil de blive vedlagt som bilag. Indstilling Administrationen indstiller, at orienteringen tages til efterretning. Sagsbeskrivelse Administrationen har følgende til orientering: - Status på planlægning af rundbordssamtale den 22. april - Gate21 mobilitetsprojektet - Fyraftensmøder for virksomheder i Greve - Iværksætterforløb for nye virksomheder - Virksomhedsbesøg den 22. april 2024", "source_path": "data/greve/raw_dagsordener/Beskæftigelses- og Erhvervsudvalget_2024-03-18T09:00:00+01:00_98f17833-291f-426e-a9fe-a755ea5fddcd.json"}
{"document_id": "98f17833-291f-426e-a9fe-a755ea5fddcd", "committee": "Beskæftigelses- og Erhvervsudvalget", "meeting_date": "2024-03-18T09:00:00+01:00", "section_type": "html_fragment", "section_title": "Beskæftigelses- og Erhvervsudvalgets mødekalender 2024", "case_number": "21-013723", "agenda_index": 7, "text": "Beslutning Orienteringen blev taget til efterretning. Fremstilling Sagsprocedure Beskæftigelses- og Erhvervsudvalget. Resume I sagen gives et overblik over Beskæftigelses- og Erhvervsudvalgets møder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Mødekalenderen er vedlagt som bilag.", "source_path": "data/greve/raw_dagsordener/Beskæftigelses- og Erhvervsudvalget_2024-03-18T09:00:00+01:00_98f17833-291f-426e-a9fe-a755ea5fddcd.json"}
{"document_id": "98f17833-291f-426e-a9fe-a755ea5fddcd", "committee": "Beskæftigelses- og Erhvervsudvalget", "meeting_date": "2024-03-18T09:00:00+01:00", "section_type": "html_fragment", "section_title": "Underskriftsark", "case_number": "21-012521", "agenda_index": 8, "text": "Fremstilling Sagsprocedure Beskæftigelses- og Erhvervsudvalget. Resume Elektronisk underskriftsark.", "source_path": "data/greve/raw_dagsordener/Beskæftigelses- og Erhvervsudvalget_2024-03-18T09:00:00+01:00_98f17833-291f-426e-a9fe-a755ea5fddcd.json"}
