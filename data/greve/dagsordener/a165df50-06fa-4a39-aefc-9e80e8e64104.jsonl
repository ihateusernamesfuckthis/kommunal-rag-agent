{"document_id": "a165df50-06fa-4a39-aefc-9e80e8e64104", "committee": "Kultur- og Fritidsudvalget", "meeting_date": "2024-03-20T16:30:00+01:00", "section_type": "html_fragment", "section_title": "Godkendelse af dagsorden", "case_number": "21-014482", "agenda_index": 0, "text": "Beslutning Godkendt. Fremstilling Sagsprocedure Kultur- og Fritidsudvalget. Resume Godkendelse af dagsordenen for mødet den 20. marts 2024. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Kultur- og Fritidsudvalget_2024-03-20T16:30:00+01:00_a165df50-06fa-4a39-aefc-9e80e8e64104.json"}
{"document_id": "a165df50-06fa-4a39-aefc-9e80e8e64104", "committee": "Kultur- og Fritidsudvalget", "meeting_date": "2024-03-20T16:30:00+01:00", "section_type": "html_fragment", "section_title": "Besøg ved foreningen Greve Væveskole", "case_number": "24-002984", "agenda_index": 1, "text": "Beslutning Taget til efterretning. Fremstilling Sagsprocedure Kultur- og Fritidsudvalget. Resume Kultur- og Fritidsudvalget besøger foreningen Væveskolen i Greve. Besøget er planlagt efter udvalgets ønsker om at besøge eller få besøg af kommunens foreninger i forbindelse med udvalgsmøder i 2024. Formålet er at udvalget får indsigt i, hvad aktørerne i forskellige foreninger begejstres af, har af udfordringer og de har succes med. Indstilling Administrationen indstiller, at udvalget tager besøget ved Væveskolen i Greve til efterretning. Sagsbeskrivelse Mødets indhold Væveskolen Greve vil ved besøget give en rundvisning i foreningens lokaler. Under rundvisningen vil de fortælle om, hvad de som forening er lykkedes med og hvad de som forening har af udfordringer. Praktik Tidspunkt Kl. 16.30 - 17.00. Efter besøget fortsætter udvalgsmødet på Greve Rådhus. Derfor indregnes ca. 15 minutters transport, før mødet fortsætter kl. 17.15. Sted Håndværkervænget 12 , 2670 Greve Tilstede ved besøget fra foreningen Tilstede ved besøget fra Væveskolen i Greve er Bente Falk Jonasson, skoleleder Nan Sonne, formand for foreningen Repræsentanter fra foreningsbestyrelsen Om Væveskolen i Greve og deres tilskud fra Greve kommune Væveskolen er en selvstændig upolitisk forening. Foreningen har til formål at erhverve og udbrede kendskab til vævning og beslægtede fagområder ved at tilbyde kvalificeret undervisning samt tilrettelægge faglige arrangementer. Alle interesserede kan blive medlem af foreningen. Foreningen tilbyder dag-, aften-, weekend- og ugekurser under \"Lov om støtte til folkeoplysning\" og er åben for alle. Udover den praktiske indlæring lægges der vægt på teori, farve- og materialelære. Orientering om de tekstile fags historiske placering og udvikling indgår i undervisningen, og der tilbydes særlige foredrag herom. De fleste kurser foregår i et 125 m 2 stort lokale på Væveskolen. Enkelte kurser må af pladshensyn foregå i det nærliggende greve Borgerhus og på Hedelyskolen. Antal medlemmer Forening 50 foreningsmedlemmer og ca. 100 deltager på foreningens kurser gennem året. Lokaler Foreningen er i egne lokaler i håndværkerbyen og modtog i 2023 et lokaletilskud på 60.000 kr. Fritidspuljen Foreningen modtog tilskud på i alt 3500 kr. i 2023 til PC skærm til undervisningslokale, flade bølgeskytter, båndvæve og fiskegarn Tilskud til træner-, leder- og lærerkurser Forening modtog tilskud i 2023 på i alt 300 kr.", "source_path": "data/greve/raw_dagsordener/Kultur- og Fritidsudvalget_2024-03-20T16:30:00+01:00_a165df50-06fa-4a39-aefc-9e80e8e64104.json"}
{"document_id": "a165df50-06fa-4a39-aefc-9e80e8e64104", "committee": "Kultur- og Fritidsudvalget", "meeting_date": "2024-03-20T16:30:00+01:00", "section_type": "html_fragment", "section_title": "Beslutning vedrørende vedtægter og kommissorium i forbindelse med etablering af et folkeoplysningsudvalg", "case_number": "24-002254", "agenda_index": 2, "text": "Beslutning 1. - 3. Godkendt. Udvalget bemærker i relation til punkt 2 og punkt 3 følgende; Udvalget ønsker, at Karlslunde IF, Tune IF og Greve IF udpeger et medlem hver til at repræsentere idrætsområdet. Udvalget ønsker herud over 2 pladser til idrætsområdet således, at der samlet set udpeges 5 repræsentanter fra idrætsområdet. Herudover ønsker udvalget at Fritidsområdet repræsenteres ved 3 medlemmer og at foreninger og handicaporganisationer som tilbyder folkeoplysende aktiviteter indenfor handicapområdet indgår heri. Udvalget ønsker, at der i relation til vedtægterne under § 8 tilføjes, at politiske repræsentanter fra Kultur- og Fritidsudvalget ikke modtager diæter. Udvalget ønsker, at §3 stk. 5 ændres således at Folkeoplysningsudvalget har indstillingsmandat og ikke beslutningsmandat. Generelt ønsker udvalget at Folkeoplysningsudvalget er rådgivende for Kultur- og Fritidsudvalget og ikke besluttende i relation til økonomi og retningslinjer. Udvalget ønsker, at kommissorium, vedtægter og sammensætning gennemskrives i relation til protokollen. Udvalget ønsker, at et gennemskrevet materiale udsendes i høring til Idrætsrådet og Fritidsområdet inden sagen behandles endeligt. Fremstilling Sagsprocedure Kultur- og Fritidsudvalget. Resume I budgetforliget 2024-2027 i Greve Kommune blev det besluttet, at der skulle ske en større afbureaukratisering- og effektiviseringsproces. På denne baggrund blev det besluttet at idræts- og Fritidsrådet skal samles i et Folkeoplysningsudvalg. Kultur- og Fritidsudvalget skal i denne sag drøfte og forholde samt træffe beslutning om tids-og procesplan, vedtægter og kommissorium for et Folkeoplysningsudvalg i Greve Kommune. Administrationen vil på baggrund af Kultur- og Fritidsudvalgets bemærkninger fremlægge en endelig indstilling til godkendelse i Kultur- og Fritidsudvalget på deres møde den 24. april 2024. Indstilling Administrationen indstiller, at Kultur- og Fritidsudvalget tager orienteringen til efterretning drøfter administrationens forslag for tids- og procesplanen, vedtægter og kommissorium for oprettelse af et Folkeoplysningsudvalg i Greve Kommune. træffer beslutning om ændringer af vedtægter og kommissorium Sagsbeskrivelse I budgetforliget 2024-2027 i Greve Kommune blev det besluttet at der skulle ske en større afbureaukratisering- og effektiviseringsproces i forhold til omfanget og frekvens af råd og nævn. På denne baggrund blev det besluttet at Idrætsrådet og Fritidsrådet skal samles i et samlet Folkeoplysningsudvalg. Idrætsrådet og Fritidsrådet vi den forbindelse ophører når et Folkeoplysningsvalg er oprettet. Alle nuværende borgere, foreninger og interessentgrupper skal fortsat være repræsenteret og inddrages, men i en enklere og mere effektiv struktur. Forslag til medlemssammensætning i et ny Folkeoplysningsudvalg Det kommende Folkeoplysningsudvalg erstatter Idrætsrådet og Fritidsrådet i Greve Kommune som et § 34 stk. 2 udvalg. Administrationens forslag til antal medlemmer i Folkeoplysningsudvalget som erstatter Fritidsrådet og Idrætsrådet. Nuværende antal medlemmer i Fritidsrådet Nuværende antal medlemmer i Idrætsrådet Forslag til antal medlemmer i Folkeoplysningsudvalget 2 Repræsentant fra Kultur- og Fritidsudvalget 2 Repræsentant fra Kultur- og Fritidsudvalget 2 Repræsentant fra Kultur- og Fritidsudvalget. 1 Handicap organisationerne - Udpeget 3 Medlemmer - Valgt fra øvrige foreninger 4 medlemmer vælges af idrætten – Ingen udpeges. 2 medlemmer fra BUS - Udpeget 1 Medlem - Udpeget Tune Idrætsforening 3 medlemmer vælges fra områderne: De uniformeret korps (BUS) Fritidsforeningerne De Selvorganiseret grupper 2 medlemmer fra aftenskolerne 1 Medlem - Udpeget Karlslunde Idrætsforening 1 medlem vælges fra aftenskolerne 2 medlemmer fra fritidsforeninger 1 Medlem - Udpeget Greve Idrætsforening 1 medlem vælges af de foreninger og handicaporganisationer som tilbyder folkeoplysende aktiviteter indenfor handicapområdet. 2 medlemmer fra de Selvorganiserede grupper 1 Medlem - Udpeget Greve Idrætsforening 1 medlem fra Borgerhusene 1 Medlem - Valgt fra facilitetsudvalget 1 Medlem - Valgt fra lokalefordelingsudvalget I alt 12 medlemmer I alt 11 medlemmer I alt 11 medlemmer Administrationen anbefaler, at der sker en reduktion i antallet af medlemmer som repræsenterer de samme folkeoplysende områder og dermed effektiviserer og forenkler strukturen. Konkret anbefales følgende: Aftenskoleområdet: Administrationen anbefaler, at aftenskoleområdet bliver repræsenteret ved 1 medlem i Folkeoplysningsudvalget og ikke 2 medlemmer som i det nuværende Fritidsrådet. De uniformerede korps (BUS), fritidsforeninger og de selvorganiserede grupper: Administrationen anbefaler, at de nuværende 6 medlemmer i Fritidsrådet bliver reduceret til i alt 3 medlemmer, som skal repræsentere disse tre områder. Handicapområdet: Administrationen anbefaler, at de forskellige foreninger og handicaporganisationer som tilbyder aktiviteter inden for handicapområdet, vælger 1 medlem til Folkeoplysningsudvalget. Handicaprådet i Greve Kommune har tidligere udpeget 1 medlem til Fritidsrådet. Denne udpegning bortfalder i forhold til Folkeoplysningsudvalget. Handicaprådets medlemmer har mulighed for at stille op til valget som repræsentanter på handicapområdet på lige vilkår som alle andre foreninger og organisationer på handicapområdet. Idrætsområdet: Administrationen anbefaler, at der sker en reducering fra de nuværende 9 foreningsmedlemmer til i alt 4 idrætsforeningsrepræsentanter. Disse fire medlemmer skal repræsentere det samlet idrætsområde i Greve Kommune. Medlemmerne skal vælges ud fra almindeligt stemmeflertal. Der er således ingen idrætsforeninger, der udpeger deres egne personer som medlemmer i Folkeoplysningsudvalget. Dette er også en væsentlig ændring i forhold til det nuværende idrætsråd, hvor Tune IF, Karlslunde IF og Greve IF har udpeget deres egne repræsentanter. Borgerhusene: Administrationen anbefaler, at repræsentanter fra Borgerhusene ikke har et medlem i Folkeoplysningsudvalget, da Borgerhusene primært har driftsmæssig dialog vedrørende opgaver i forbindelse med tilskudsaftaler og samarbejdsaftaler. Det skal understreges, at Borgerhusene udgør en væsentlig hjørnesten i de folkeoplysende aktiviteter i Greve Kommune. Administrationen anbefaler derfor, at repræsentanter fra Borgerhusene bliver inviteret til tema- og dialogmøder med emner, som er relevante for deres virke. I det regi vil der være en tæt dialog mellem Folkeoplysningsudvalget og repræsentanter fra Borgerhusene samt administrationen. Vedtægter for Folkeoplysningsudvalget Der er til sagen vedhæftet bilag med forslag til vedtægter for folkeoplysningsudvalget . Kommissorium for Folkeoplysningsudvalget Der er til sagen vedhæftet bilag med forslag til Kommissorium for Folkeoplysningsudvalget. Lovgrundlag Folkeoplysningsloven. Tidsplan Det fremgår i tids- og procesplanen, at Kultur- og Fritidsudvalget skal tage endelig stilling til vedtægter og kommissorium for et Folkeoplysningsudvalg i Greve Kommune på deres udvalgsmøde den 24. april 2024. Derefter skal sagen til behandling i Økonomiudvalget den 8. maj 2024 og i Byrådet den 22. maj 2024.", "source_path": "data/greve/raw_dagsordener/Kultur- og Fritidsudvalget_2024-03-20T16:30:00+01:00_a165df50-06fa-4a39-aefc-9e80e8e64104.json"}
{"document_id": "a165df50-06fa-4a39-aefc-9e80e8e64104", "committee": "Kultur- og Fritidsudvalget", "meeting_date": "2024-03-20T16:30:00+01:00", "section_type": "html_fragment", "section_title": "Lukket: Godkendelse af ny forpagter i Café Langsiden", "case_number": "24-001656", "agenda_index": 3, "text": "1. - 3. Godkendt.", "source_path": "data/greve/raw_dagsordener/Kultur- og Fritidsudvalget_2024-03-20T16:30:00+01:00_a165df50-06fa-4a39-aefc-9e80e8e64104.json"}
{"document_id": "a165df50-06fa-4a39-aefc-9e80e8e64104", "committee": "Kultur- og Fritidsudvalget", "meeting_date": "2024-03-20T16:30:00+01:00", "section_type": "html_fragment", "section_title": "Fremskudt Borgerservice opfølgning på budget", "case_number": "23-012584", "agenda_index": 4, "text": "Beslutning 1. Anbefales. 2. Anbefales ikke. Fremstilling Sagsprocedure Kultur- og Fritidsudvalget, Økonomiudvalget og Byrådet. Resume I forligsteksten for Budget 2024-2027 fremgår det, at forligsgruppen ønsker, at det skal afsøges om den direkte borgerbetjening i Borgerservice kan omlægges, så den fremover afvikles fra bibliotekerne. Administrationen har undersøgt dette og sagen fremlægges nu til beslutning. Indstilling Administrationen indstiller, at en af nedenstående to scenarier besluttes at den fremtidige borgerbetjening forbliver på rådhuset at den fremtidige borgerbetjening flyttes til Hovedbiblioteket Sagsbeskrivelse Baggrund Administrationen har undersøgt fordele og ulemper ved henholdsvis at bevare den direkte borgerbetjening på rådhuset og lægge den ud på biblioteket. Der har i den forbindelse været nedsat en arbejdsgruppe bestående af medarbejdere fra Borgerservice og biblioteket med henblik på at tilvejebringe et beslutningsgrundlag. Desuden har Center-MED været inddraget i processen. I sagen fremstilles to scenarier. I scenarie 1 fastholdes den nuværende situation med den direkte borgerbetjening i Borgerservice på rådhuset. I scenarie 2 lægges den direkte borgerbetjening ud på Hovedbiblioteket, og de øvrige opgaver i Borgerservice fordeles ud på andre centre. Borgernes indgang til den offentlige sektor Kommunerne er i Lov om kommunale borgerservicecentre forpligtet til at etablere et Borgerservice, der fungerer som borgernes indgang til den offentlige sektor. Borgerservice forstås i loven som en enhed i kommunens administration, der varetager administrative borgerbetjeningsopgaver for kommunen samt eventuelt for andre myndigheder. I forbindelse med kommunalreformen fik kommunerne en række nye borgerrettede opgaver, som blandt andet gav anledning i kommunerne til at se på, hvordan Borgerservice kan være med til at give borgerne en sammenhængende, helhedsorienteret og mere effektiv betjening og dermed gøre borgernes kontakt til det offentlige mere overskuelig og velfungerende. I takt med stigende digitalisering og at øvrige offentlige myndigheder lukker for fysisk hjælp, er Borgerservice blevet et sted, hvor borgerne henvender sig, når de har brug for hjælp med det digitale, skal finde vej til rette myndighed eller søge om en offentlig ydelse. Borgerservice er en vigtig ambassadør for udbredelsen af digitale løsninger overfor flertallet af borgerne, som kan anvende disse. Ligesom Borgerservice hjælper de borgere, som ikke selv kan anvende de digitale løsninger. Ifølge lovgivningen, skal kommunerne tilbyde direkte borgerbetjening ved følgende ydelser: MitID Pas Kørekort Indrejse for danske statsborgere Leveattest for udenlandske pensionister Medbetjening til ca. 15 %, som har brug for råd og vejledning vedrørende digitale ansøgninger. I forhold til de resterende opgaver, som fremgår i bilag 2, er det ikke lovpligtigt, at borgeren skal have mulighed for at møde op fysisk og få sin henvendelse behandlet. Disse opgaver vil kunne fordeles ud til de øvrige fagcentre på rådhuset, hvis en flytning af Borgerservice besluttes. I det følgende gennemgås fordele og ulemper ved, at den direkte borgerbetjening henholdsvis forbliver på rådhuset (scenarie 1) eller bliver lagt ud på bibliotekerne (scenarie 2). De to scenarier er forelagt CenterMED, som har lavet en udtalelse, der fremgår af bilag 3. Scenarie 1 - Den direkte borgerbetjening forbliver på Greve Rådhus Beskrivelse af scenarie 1 Den nuværende åbningstid i Borgerservice er 19 timer ugentligt. Der er ni medarbejdere, som i en vagtplan betjener borgere indenfor åbningstiden. Herudover er der i hele åbningstiden en vagt til stede i Borgerservice. Foruden de ydelser der ligger i Borgerservice, varetager medarbejderne også en værtindefunktion på rådhuset for gæster og borgere, som skal til møder i huset. I bilag 1 fremgår, hvor mange borgere der henvendte sig til Borgerservice i 2023, og hvordan de fordeler sig på fagområderne. Bilag 1 viser ikke telefoniske henvendelser til fagområderne eller henvendelser, hvor Borgerservice har guidet en borger eller gæst videre op i huset. Medarbejderne i Borgerservice har en helhedstænkning, når de modtager borgere i åbningstiden. Det vil sige, at en henvendelse om fx udstedelse af et pas, kan medføre, at en borger som giver udtryk for yderligere behov for hjælp, får relevant råd og vejledning eller guides videre i kontakten med det offentlige. Udenfor åbningstiden har medarbejderne sagsbehandlende opgaver, som dels er relateret til den direkte borgerbetjening og dels er en del af den øvrige opgaveportefølje i Borgerservice, som også fremgår af bilag 2. Der skal fx laves sagsbehandling i forbindelse med bestillinger af pas og kørekort, vielser, MitID, digital post, ansøgninger om kropsbårne hjælpemidler, pension og andre ydelser, udstedelse af bopælsattester, besvarelse af anmodninger om adresseforespørgsler, flytninger, ind- og udrejser mv. Aktuelt har boliganvisningen fået en stor og ledelseskrævende opgave i forbindelse med, at kommunen har 100 % anvisning til ledige boliger i Askerød og Gersagerparken. Opgaveporteføljen i Borgerservice afføder også en del telefoniske henvendelser til de forskellige fagområder fra borgere, som har spørgsmål, vil ansøge om noget eller afventer svar på en ansøgning. Stillingen som Borgerservicechef er aktuelt vakant. Det har den været siden 1. november 2023, da der afventes en beslutning i denne sag. Ledelsen af Borgerservice varetages i øjeblikket af en anden chef, som i forvejen leder sin egen afdeling. Dette skaber en ledelsesmæssig mangeltilstand i begge afdelinger og vurderes ikke, som en potentiel varig løsning. Fordele ved scenarie 1 Ved at bevare den nuværende situation, fastholdes helhedstanken i borgerbetjeningen. Der vil fortsat være én indgang til kommunen og borgernes kendte rådhus bevares. Den nuværende vagt- og værtindefunktion i Borgerservice kan fastholdes og borgere og gæster til det øvrige rådhus vil fortsat blive mødt med en vejledning om, hvor de skal henvende sig. Ligeledes fastholdes et fagligt fællesskab for medarbejderne, som giver større mulighed for, at de kan dække ind for hinanden ved ferie og sygdom, at der er en faglig sparring som kvalificerer opgaveløsningen og at borgerne kan få en helhedsorienteret sagsbehandling ved henvendelser til Borgerservice. Ulemper ved scenarie 1 Det mulige besparelsespotentiale ved en flytning af den direkte borgerbetjening kan ikke indfris. Det bemærkes, at den fulde effekt af besparelsespotentialet vil slå igennem i år syv, jævnfør afsnittet om økonomiske konsekvenser. Scenarie 2 – Den direkte borgerbetjening flyttes til Hovedbiblioteket (Greve Bibliotek) Beskrivelse af scenarie 2 De opgaver der ligger i den direkte borgerbetjening flyttes til Hovedbiblioteket. Dette indebærer, at tre medarbejdere fra Borgerservice vil blive flyttet med til Hovedbiblioteket. De resterende opgaver vil blive fordelt på forskellige fagcentre på rådhuset. De medarbejdere i det nuværende Borgerservice, som ikke rykkes ud på Hovedbiblioteket, vil blive placeret i de respektive fagcentre og håndtere den tilbageværende opgaveløsning i fagcentret. Dermed vil der blive lagt yderligere opgaver på ledere i de øvrige fagcentre på rådhuset. I bilag 2 fremgår, hvordan de resterende opgaver i Borgerservice kunne fordeles til øvrige fagcentre. Der er desuden mulighed for at placere et skab på Tune Bibliotek, hvor borgerne kan afhente deres pas og kørekort. Det ligger ikke i scenarie to, at der etableres direkte borgerbetjening i Tune. Opgaven med at håndtere sagsbehandling af henvendelser om kørekort og pas er i dag bemandet med tre borgerservicemedarbejdere. Tre medarbejdere kan ikke dække to lokationer, hvorfor der ikke er ressourcer til at etablere fremskudt Borgerservice både i Tune og på Hovedbiblioteket. Fysiske rammer En fysisk flytning vil kræve, at skranker, standere, skærme, skab til pas og kørekort mv. flyttes fra rådhuset til Hovedbiblioteket, samt en mindre opbygning af Hovedbibliotekets it-rum og indgang. Endvidere anbefales det, at der investeres i et automatisk brandalarmeringsanlæg (ABA-anlæg), hvis Borgerservice flyttes til Hovedbiblioteket, da dette vil medføre et stigende antal besøgende. Hovedbiblioteket har ikke et ABA-anlæg i dag, og det er ikke lovpligtigt på grund af bygningens alder. Kommunen har normalt ABA på større bygninger med mange besøgende, som ikke kender bygningen, herunder på rådhuset og sundhedshuset foruden skoler og plejecentre. I 2023 var der 13.255 personlige henvendelser til Greve Kommunes Borgerservice. Heraf handler 11.687 henvendelser om pas, kørekort, MitID og leveattester. Der må forventes det samme antal henvendelser, ved en flytning af Borgerservice til Hovedbiblioteket. Hertil kommer anslået 15 % af målgruppen, som henvender sig forgæves og/eller for at få digital medhjælp. Der må forventes årligt omkring 13-15.000 ekstra besøgende på Hovedbiblioteket i dette scenarie. Derfor anbefales det, at der investeres i et ABA-anlæg. I den forbindelse anbefales det også, at der samtidig etableres et ABA-anlæg i Portalen, da de to bygninger hænger sammen. Det vil sige, at ved brand det ene sted, skal begge steder alarmeres og evakueres. Åbningstider Åbningstiderne for biblioteks- og borgerbetjening på Hovedbiblioteket kan differentieres. Det vil sige, at åbningstiderne for borgerbetjening på Hovedbiblioteket er tirsdag og torsdag morgen og aften og hver lørdag formiddag. Hovedbibliotekets åbningstider er mandag til fredag 10.00 – 17.00 samt lørdag 10.00 til 13.00. De første tre timer er der selvbetjening. Vagt I dag er der en vagt til stede i Borgerservice i åbningstiden, som er 19 timer om ugen. Vagten er til rådighed for at sikre ro og orden og trygge rammer for medarbejderne i forhold til potentielt svære samtaler. Hvis Borgerservice rykkes ud på Hovedbiblioteket, er det administrationens vurdering, at der skal etableres en vagtordning på Hovedbiblioteket i de 19 timer med betjent Borgerservice. Der skal fortsat være en vagtordning på rådhuset, fordi fortsat vil komme borgere og gæster til andre afdelinger på rådhuset. Licens og oplæring I dag har kommunen én licens til Frontdesk, som er det system, der registrerer, når borgerne bestiller tid mv. Hvis den direkte borgerbetjening rykkes ud på Hovedbiblioteket, skal der tilkøbes en ny licens til Frontdesk, da den eksisterende licens forbliver på rådhuset. Dette skyldes, at der fortsat kommer borgere og gæster på rådhuset, som skal tjekke ind i Frontdesk ved ankomst. Frontdesk funktionen på rådhuset bliver central, hvis der ingen medarbejdere er i Borgerservice til at guide gæster videre i huset. De nuværende medarbejdere på Hovedbiblioteket skal oplæres i borgerbetjening. Der vil derfor være behov for at reducere åbningstiden i den første periode, så der kun er åbent for pas- og kørekortekspeditioner hver fjerde lørdag i en indkøringsperiode. Herefter vil der være åbent hver lørdag, når personalet er oplært. I scenarie to vil der være to personalegrupper på biblioteket. Den ene gruppe bestående af de tre fremskudte medarbejdere fra Borgerservice, den anden gruppe bestående af de nuværende medarbejdere på biblioteket. Biblioteksmedarbejderne skal oplæres i at varetage ekspeditioner, hvad angår de fremskudte borgerserviceydelser. Den bagvedliggende sagsbehandling vil blive varetaget af de tre borgerservicemedarbejdere, som også indgår i den direkte borgerbetjening. Fordele ved scenarie 2 Det mulige besparelsespotentiale ved en flytning af den direkte borgerbetjening indfris. Det bemærkes at den fulde effekt af besparelsespotentialet vil slå igennem i år syv, jævnfør afsnittet om økonomiske konsekvenser. Ulemper ved scenarie 2 Borgerservice fungerer i dag som værtinde når borgerne kommer på rådhuset. Hvis Borgerservice rykkes ud på Hovedbiblioteket, vil der ikke længere være en værtinde på rådhuset. Rådhuset vil fortsat have borgere, der kommer ind og skal op i huset. Derfor er der også brug for en vagt på rådhusets i åbningstiden, som kan guide borgerne, sikre ro og orden og træde til i tilfælde af ubehagelige situationer mv. I scenarie to vil det ikke være muligt at bevare helhedssagsbehandlingen, det faglige fællesskab og den vigtige tværgående koordinering i modtagelsen af borgere, som har flere kontaktpunkter i kommunen. Der er risiko for at erfarne medarbejdere søger væk, fordi de netop motiveres af helhedstanken, det faglige fællesskab og variationen i at varetage både borgerekspeditioner og baglandsopgaver i forhold til den samlede opgaveportefølje som ligger i Borgerservice i dag. Det kan være forvirrende for borgerne, at nogle ydelser fra Borgerservice flyttes til bibliotekerne og at andre ydelser flyttes til andre afdelinger på rådhuset. Ligesom differentierede åbningstider på Hovedbiblioteket kan skabe forvirring. Dette vil formentlig skulle kommunikeres tydeligt og over længere tid. Fordelingen af de resterende opgaver ud i andre fagcentre på rådhuset, øger arbejdspresset på de ledere, som skal overtage medarbejdere og opgaver fra Borgerservice. Lovgrundlag Bekendtgørelse om MitID til privatpersoner nr. 1778 af 1. september 2021, § 2, stk. 1. Opgaveliste Bekendtgørelse om pas nr. 2693 af 28. december 2021, § 5 Bekendtgørelse om kørekort nr. 1402 af 30. november 2022, § 3 Lov om social pension nr. 527 af 25/04/2022, § 42 CPR-loven nr. 1010 af 23. juni 2023, § 21, stk. 2 Lov nr. 603 af 31. maj 2023 om fravigelse fra obligatorisk digital selvbetjening, § 2, stk. 1. Økonomiske konsekvenser Scenarie 1: Den direkte borgerbetjening bliver på Greve Rådhus Fortsat løbende driftsudgift til en borgerservicechef på 760.000 kr. årligt. Scenarie 2: Den direkte borgerbetjening rykkes ud på biblioteket. Tabel 1 og 2 viser etableringsomkostninger og årlige driftsudgifter forbundet med at flytte den direkte borgerbetjening i Borgerservice til Greve Bibliotek i Hundige. En nedlæggelse af borgerservicechefstillingen vil give en årlig besparelse på 760.000 kr. Tabel 3 viser hvornår besparelsen slår igennem. TABEL 1 – ETABLERING Etableringsomkostning Flytning af skranker, stander, skærme samt mindre ombygning på Hovedbiblioteket 125.000 Skab til pas og kørekort mv. 265.000 Etablering af ABA 2.500.000 Samlet etableringsomkostning 2.890.000 TABEL 2 – DRIFT Årlig driftsudgift Vagtordning 284.208 Kontingent til Frontdesk 40.000 Årlig driftsudgift 324.208 TABEL 3 – EFFEKT AF BESPARELSEN År 1 År 2 År 3 År 4 År 5 År 6 År 7 Etablering 2.890.000 2.454.208 2.018.416 1.582.624 1.146.832 711.040 275.248 Borgerservice-chefstilling nedlægges -760.000 -760.000 -760.000 -760.000 -760.000 -760.000 -760.000 Driftsudgift 324.208 324.208 324.208 324.208 324.208 324.208 324.208 Årlig udgift (besparelse fra år 7) 2.454.208 2.018.416 1.582.624 1.146.832 711.040 275.248 -160.544", "source_path": "data/greve/raw_dagsordener/Kultur- og Fritidsudvalget_2024-03-20T16:30:00+01:00_a165df50-06fa-4a39-aefc-9e80e8e64104.json"}
{"document_id": "a165df50-06fa-4a39-aefc-9e80e8e64104", "committee": "Kultur- og Fritidsudvalget", "meeting_date": "2024-03-20T16:30:00+01:00", "section_type": "html_fragment", "section_title": "Hovedbiblioteket, genåbning af selvbetjent åbningstid", "case_number": "24-002015", "agenda_index": 5, "text": "Beslutning 1. Godkendt. 2. Udvalget anbefaler indstillingspunkt 2a vedr. fuld åbningstid. Udvalget anbefaler ikke indstillingspunkt 2b og 2c. Fremstilling Sagsprocedure Plan- Tryghedsudvalget, Kultur- og Fritidsudvalget, Økonomiudvalget og Byrådet Resume På baggrund af en række utryghedsskabende episoder i den selvbetjente åbningstid på Greve Bibliotek besluttede Byrådet på mødet den 11. december 2023, at reducere i den selvbetjente åbningstid frem til den 31. marts 2024. Det blev samtidig besluttet, at Plan- og Tryghedsudvalget skal drøfte muligheder for tiltag, der kan fremme mere trygge rammer for ophold på biblioteket. I denne sag fremlægges en aktuel status på trygheden i og omkring biblioteket samt handlemuligheder for øget fremadrettet tryghed. I sagen skal der træffes beslutning om, hvorvidt den selvbetjente åbningstid skal fortsætte og hvorvidt der skal iværksættes yderligere tiltag for at fremme trygheden på Greve Biblioteket. Indstilling Administrationen indstiller overfor Kultur- og Fritidsudvalget at 1. Orienteringen om status på Greve Biblioteket tages til efterretning 2. At der træffes beslutning om, 2.a hvorvidt genåbningen af den fulde selvbetjente åbningstid pr. 1. april 2024 skal fortsætte eller 2.b om der skal være reduceret åbningstid eller 2.c helt lukkes for den selvbetjente åbningstid Administrationen indstiller overfor Plan- og Tryghedsudvalget at 3. Orienteringen om status på Greve Biblioteket tages til efterretning 4. Hvilke af de i sagen beskrevne initiativer der skal iværksættes og/eller arbejdes videre med Sagsbeskrivelse Baggrund Hovedbiblioteket har siden april 2023 være udsat for en række episoder i den selvbetjente åbningstid, hvor der har været begået hærværk på hovedbiblioteket. Hovedbibliotekets brugere har oplevet episoderne som utryghedsskabende og hovedbiblioteket har politianmeldt alle episoderne. Administrationen har fra april 2023 iværksat forskellige tværgående initiativer med henblik på at få stoppet den uhensigtsmæssige brug af hovedbiblioteket. Initiativerne var vedlagt sagen da beslutningen om reduceret åbningstid blev vedtaget på Byrådets møde den 11. december 2023 og er ligeledes vedlagt denne sag (jf. bilag 1). De i bilaget beskrevne initiativer har ikke haft den ønskede effekt. Byrådet traf på mødet den 11. december 2023 (pkt. 22) beslutning om, at reducere den selvbetjente åbningstid således, at der blev lukket for selvbetjening mandag til fredag kl. 17.00-21.00, lørdag kl. 13.00-17.00 og søndag kl. 7.00-17.00 frem til den 1. april 2024. Af bilag 2 fremgår et overblik over besøgs- og udlånstal i såvel den betjente, som den selvbetjente åbningstid. Udlåns- og besøgstallene viser et ikke uvæsentligt antal udlån og besøg i den selvbetjente åbningstid set i relation til hovedbibliotekets samlede udlåns- og besøgstal. Den 1. april 2024 vendte hovedbiblioteket tilbage til den tidligere og politisk besluttede åbningstid. Sagsforløbet for denne sag er, at den behandles inden 1. april i fagudvalget og efter 1. april i Økonomiudvalg og Byråd. Der er derfor brug for stillingtagen til, hvorvidt den af 1. april tilbagevendte fulde selvbetjente åbningstid skal fortsætte, jf. indstillingens punkt 2. Aktuel status på biblioteket Status på biblioteket er, at den reducerede selvbetjente åbningstid formentligt har været medvirkende årsag til, at der ikke har været utryghedsskabende episoder siden beslutningen om den reducerede åbningstid trådte i kraft efter Byrådets beslutning den 11. december 2023 (pkt. 22). Det er usikkert om en tilbagerulning af den selvbetjente åbningstid også betyder, at de utryghedsskabende episoder vender tilbage eller om gruppen af unge har fundet andre steder at opholde sig. Hvordan ser det ud i andre kommuner og hvad har de gjort? Episoderne på hovedbiblioteket er et fænomen der også ses på andre biblioteker i Danmark. I flere kommuner har problemer på bibliotekerne været politisk behandlet og det er umiddelbart vanskeligt, at finde kommuner der har fundet effektive og holdbare løsninger på problemerne. Andre kommuner oplever, på samme måde som Greve Kommune, at episoderne på biblioteket kan indkredses til en mindre gruppe af unge mennesker, som har vanskeligt ved at indordne sig inden for de rammer der tilbydes. Det er administrationens vurdering at der i det konkrete tilfælde er tale om unge fra både Greve Kommune og fra andre kommuner, som skaber de utryghedsskabende episoder. Andre kommuner har, som i Greve Kommune, besluttet at lukke midlertidigt i bibliotekernes selvbetjente åbningstid, sætte ekstra ind med vagtselskaber, at give de unge en større plads på biblioteket med involvering af pædagogiske medarbejdere mv. Nedenstående er eksempler på kommuner, der har haft eller oplever utryghedsskabende episoder og med eksempler på, hvad de har gjort; Solrød Kommune har besluttet at lukke i den selvbetjente åbningstid i januar måned, om aftenen fredag og lørdag Haderslev Kommune har reduceret den selvbetjente åbningstid og sat ekstra overvågning på biblioteket samt udvidet vagtordning Tønder Kommune har reduceret den selvbetjente åbningstid og sat aldersgrænsen til 18 år for at kunne lukke sig ind på biblioteket i den selvbetjente åbningstid. Herudover har Tønder Kommune etableret (fjern)studiepladser på biblioteket. Albertslund Kommune har medarbejdere som arbejder sent, i den ”selvbetjente” åbningstid Dianalund Kommune har igangsat et samarbejde mellem SSP, skoler, Ung i Sorø, Dianalund Borgerhus, Vej og Park samt bygningsdrift Gribskov Kommune har reduceret åbningstiden og har besluttet, at biblioteket/administrationen selv træffer beslutning og reducerede åbningstider Tiltag der kan medvirke til at skabe mere trygge forhold på biblioteket Såfremt Byrådet fastholder den pr. 1. april 2024 tilbagevendte selvbetjente åbningstid, vil Greve Bibliotek fortsat arbejde med de i bilag 1 beskrevne tiltag. Tiltagene vil skulle håndteres inden for den eksisterende økonomiske ramme. Eksempelvis vil biblioteket også fremadrettet arbejde med kontakt og dialog med vagtselskab, Gadeteam, Politi, videoovervågning, karantæne og skiltning. Som supplement hertil har administrationen, jf. Byrådets beslutning om en drøftelse i Plan- og Tryghedsudvalget om mulighed for yderligere tiltag, arbejdet med handlemuligheder for yderligere tiltag. Dette er sket i dialog mellem relevante (kommunale) samarbejdspartnere, som har indgået i en løsningsorienteret dialog om de utryghedsskabende forhold på Greve Bibliotek. Der er allerede en stor erfaring i Greve Kommune, bl.a. hos Gadeteamet, med at tackle unge utilpassede på biblioteket og andre steder i byen. Disse erfaringer vil der blive arbejdet videre med ligesom samarbejdet med andre kommuner vil være et omdrejningspunkt. Tiltagene kan opdeles i tre kategorier; 1) tiltag der allerede er iværksat 2) tiltag Byrådet kan beslutte inden for eksisterende økonomiske ramme 3) tiltag, hvortil der skal tilvejebringes finansiering. Tiltagene er beskrevet i overskriftsform nedenfor og vil efterfølgende blive udfoldet afhæng af, hvilke tiltag Byrådet beslutter, at der skal arbejdes videre med. Tiltagene er nummeret fortløbende således, at der kan protokolleres ift. forslagene. Tiltag der allerede er iværksat 1. Tværkommunal dialog om fælles udfordringer 2. Politianmeldelser ved episoder på Greve Bibliotek samt opfordring til at politiet kommer oftere forbi 3. Kameraovervågning er blevet optimeret så det er muligt at genkende personer på billederne Hertil kommer de i bilag 1 beskrevne tiltag. Tiltag Byrådet kan beslutte inden for den eksisterende økonomiske ramme. 4. Gadeteamet kommer mere på Greve Bibliotek og kan i perioder have Greve Bibliotek som ”base”, når der opstår uheldige episode 5. Dialog med Natteravnene om rundering og besøg i relation til Greve Bibliotek 6. Flytte foreningsaktiviteter til Greve Bibliotek i den selvbetjente åbningstid 7. Arbejde med indretning af Greve Bibliotek så det bliver vanskeligere at ”gemme ”sig 8. Ændre på medarbejdernes arbejdstid så der er ansatte på arbejdet om aftenen og i weekender 9. Ændre på den betjente åbningstid – permanent eller sæsonbetonet Tiltag, hvortil der skal tilvejebringes finansiering 10. Optimere og udvide samarbejdet med vagtselskabet der runderer i Waves og på biblioteket - dette kan f.eks. finansieres inden for rammen af tryghedspuljens 800.000 kr. Administrationen har undersøgt en pris herpå og det vil beløbe sig til ca. 150.000 kr. eks. moms årligt. 11. Indgå lejeaftale med Waves om et fast lokale til Gadeteamet og dermed tættere på Greve Bibliotek 12. Etablering af lektiehjælp på Greve Bibliotek i den selvbetjente åbningstid, eller andre skoleaktiviteter i samarbejde med folkeskoler og klubber og borgere 13. Iværksætte særligt tilrettelagte aktiviteter på Greve Bibliotek for grupper af unge 14. Øget kameraovervågning 15. Etablering af samarbejdsaftale med Portalen om særlige arrangementer for de unge 16. Styrke/ændre indgangspartier således, at der kun er en person der kan komme igennem og at døren lukker hurtigere 17. Ændre adgangskontrollen i form af ekstern godkendelse, eksempelvis at børn og unge kun kan benytte den selvbetjente åbningstid ifølge en med voksen Tiltagene, hvortil der skal tilvejebringes finansiering, er ikke belyst i en økonomisk kontekst. Dette vil ske, efter at Byrådet har truffet beslutning om, hvilke tiltag der ønskes arbejdet videre med. Lovgrundlag Biblioteksloven. Økonomiske konsekvenser Sagens økonomiske konsekvenser afhænger af, hvilke tiltag Byrådet beslutter, at der skal arbejdes videre med. Eventuelle økonomiske konsekvenser behandles i de løbende budgetopfølgninger i 2024 og eller oversendes til forhandling af budget 2025-28. Kommunikation Hovedbiblioteket orienterer via deres hjemmeside om genåbning af den selvbetjente åbningstid med virkning fra den 1. april 2024. Tidsplan Administrationen arbejder fortløbende med de allerede iværksætte initiativer og vil medtage de af Byrådet eventuelt besluttede yderligere initiativer. Sagens forløb 19/03/2024 Plan- og Tryghedsudvalget 3. Orienteringen blev taget til efterretning. 4. Udvalget anbefaler initiativ nr. 1 til 9. Initiativ nr. 8. Så vidt det er muligt ændres medarbejdernes arbejdstid frivilligt. Udvalget ønsker at initiativ nr. 12 om lektiehjælp undersøges. Udvalget ønsker, at det mht. initiativ nr. 17 belyses, hvordan der kan sikres en strammere styring af adgangskontrol. Udvalget ønsker, at det i en kommende sag belyses, om der er kommunale sanktionsmuligheder ift. ulovlige handlinger, der identificeres på kameraovervågning.", "source_path": "data/greve/raw_dagsordener/Kultur- og Fritidsudvalget_2024-03-20T16:30:00+01:00_a165df50-06fa-4a39-aefc-9e80e8e64104.json"}
{"document_id": "a165df50-06fa-4a39-aefc-9e80e8e64104", "committee": "Kultur- og Fritidsudvalget", "meeting_date": "2024-03-20T16:30:00+01:00", "section_type": "html_fragment", "section_title": "Socialkompas som digital platform for kultur-, idræts- og fritidstilbud", "case_number": "24-002012", "agenda_index": 6, "text": "Beslutning Godkendt med bemærkning om, at tiltaget skal dække Kultur- og Fritidsområdet i Greve Kommune. Ikke godkendt. Godkendt med bemærkning om, at administrationen bemyndiges til at tilvejebringe finansiering inden for udvalgets budget. Fremstilling Sagsprocedure Kultur- og Fritidsudvalget. Resume I handleplanen for Kultur-, Idræts- og Fritidspolitikken er der lagt op til, at der skal arbejdes med en forbedret digital platform for foreninger og borgere. En samlet indgang med overblik over alle de muligheder, der er for tilbud og arrangementer på kultur-, idræts- og fritidsområdet. FrivilligCenter Greve vil gerne opstarte og drive den digitale platform Socialkompas i Greve. Der skal tages stilling til om Socialkompas er den rette platform for overblik over tilbud og arrangementer på kultur-, idræts- og fritidsområdet eller om der skal undersøges andre platforme til dette formål. Indstilling Administrationen indstiller, at Kultur– og Fritidsudvalget skal beslutte om: FrivilligCenter Greve skal implementere socialkompasset som fælles digital platform for alle tilbud og arrangementer på kultur-, idræts- og fritidsområdet. Administrationen skal undersøge andre digitale platforme som indgang for alle tilbud og arrangementer på kultur-, idræts- og fritidsområdet og fremlægge en sag i efteråret 2024. FrivilligCenter Greve skal modtage et tilskud på 20.000 kr. som udvalget skal anvise inden for udvalgets eget budget Sagsbeskrivelse På Kultur- og Fritidsudvalgets møde den 11. oktober 2023 behandlede udvalget handleplansoversigt over Kultur-, Idræts- og Fritidspolitikken 2023-2026. I handleplansoversigten er der et tema der hedder formidling og kommunikation. Temaet var et stort ønske fra borgerne og interessenter der havde deltaget på de tre workshops om \"Et aktivt fritids- og foreningsliv\", \"Et varieret og engagerende kulturliv\" og \"De frivillige former lokalsamfundet\" der blev afholdt i februar og marts 2023. Under temaet står der, at der skal arbejdes med en forbedret digital platform for foreninger og borgere. En samlet indgang med overblik over alle de muligheder, der er for tilbud og arrangementer på kultur-, idræts- og fritidsområdet. Der arbejdes med dette i 2024, og Kultur & Fritidsudvalget kan forvente at høre om arbejdet i efteråret 2024.” Administrationen har i handleplanen lagt op til en proces, hvor det skal undersøges hvilken løsning, der giver den bedste platform for borgerne i kommunen i forhold til at få et samlet overblik over kultur-, idræts- og fritidstilbud og arrangementer i Greve Kommune. På Kultur og Fritidsudvalgets møde den 11. oktober besluttede udvalget at ”understøtte FrivilligCenter-Greves initiativ vedr. Socialkompasset, og at det bliver en del af handleplanen”. Socialkompas Socialkompas er en portal, hvor borgere og pårørende kan søge hjælp til deres aktuelle livssituation, frivillige organisationer og u visiterede kommunale tilbud kan synliggøre deres indsatser, og kommuner og deres ansatte kan få et samlet overblik over tilbud tilgængelige for deres borgere. Socialkompas er en platform der har et socialt og sundhedsmæssigt formål. Almene kultur-, idræts- og fritidstilbud er ikke en del af de tilbud som platformen almindeligvis præsenterer, men kan umiddelbart godt gøres tilgængelige på platformen. En arrangementskalender som det kendes fra forsiden af Greve.dk, som drives via KultuNaut er ikke en del af Socialkompas, men det kan undersøges om det er en mulighed at få indarbejdet. Der er ingen andre kommuner, der bruger socialkompas som platform for almene kultur-, idræts- og fritidstilbud eller som arrangementskalender og der er derfor ikke nogen eksempler på hvordan det fungerer. Socialkompas er en social- og sundhedsplatform og layoutet signalerer derfor dette. Der kan være en bekymring for at borgere i alle aldre, der søger efter et alment kultur-, idræts- og fritidstilbud eller arrangement, ikke oplever at siden henvender sig til en. Der er derfor en usikkerhed om, hvordan socialkompas vil fungere som samlet indgang for alle kultur-, idræts- og fritidstilbud og arrangementer og hvordan forskellige målgrupper vil tage imod og opleve platformen. FrivilligCenter Greve vil stå for driften af socialkompasset. Der vil blive ansat en studentermedhjælper 15 t/u til at registrere alle foreninger og fællesskaber i Greve det første år. Herefter 5 t/u til at vedligeholde siden og opdatere tilbud. Administrationen bidrager med en medarbejder som skal stå for samarbejdet med FrivilligCenter Greve, herunder opdatering af alle kultur-, idræts- og fritidstilbud. FriSe som står bag socialkompas giver et opstartsbidrag på 20.000 kr. og ser gerne et kommunalt tilskud på 20.000 kr. der matcher deres bidrag. På mødet vises Socialkompas og dets funktioner. Økonomiske konsekvenser FriSe som står bag socialkompas giver et opstartsbidrag på 20.000 kr. og ser gerne et kommunalt tilskud på 20.000 kr. der matcher deres bidrag. Der er umiddelbart ingen frie midler i Kultur- og Fritidsudvalgets budget.", "source_path": "data/greve/raw_dagsordener/Kultur- og Fritidsudvalget_2024-03-20T16:30:00+01:00_a165df50-06fa-4a39-aefc-9e80e8e64104.json"}
{"document_id": "a165df50-06fa-4a39-aefc-9e80e8e64104", "committee": "Kultur- og Fritidsudvalget", "meeting_date": "2024-03-20T16:30:00+01:00", "section_type": "html_fragment", "section_title": "Orientering om KaMiBe projekt", "case_number": "24-002241", "agenda_index": 7, "text": "Beslutning Taget til efterretning med bemærkning om, at udvalget ønsker at behandle evalueringen på et fællesmøde med Skole-, Børne- og Ungeudvalget. Udvalget ønsker, at det sker på Skole-, Børne- og Ungeudvalgets møde. Fremstilling Sagsprocedure Kultur- og Fritidsudvalget og Skole-, Børne- og Ungeudvalget. Resume Byrådet godkendte den 30. januar 2023 projektet KaMiBe, som er et motorisk projekt. Projektet beskæftiger sig med børn i alderen 5-7 år fra tre udvalgte børnehaver og tre udvalgte skoler i Greve Kommune. Sagen giver en status på projektets deltagere, form og tidshorisont. Indstilling Administrationen indstiller, at orienteringen tages til efterretning. Sagsbeskrivelse Projektet har fokus på arbejdet med karakterstyrker, mindfulness og bevægelse i udvalgte børnehaver, SFO’er og indskolingsklasser i Greve Kommune. Følgende skoler og børnehaver deltager: Krogårdskolen og Abels Hus Damagerskolen og Damhuset Strandskolen og Prinsesseparken I efteråret 2023 blev der afviklet to workshops for det deltagende fagpersonale fra de udvalgte skoler og børnehaver. I februar 2024 er tredje workshop blevet afviklet. Ca. 40 fagpersoner er en del af projektet. Hertil deltager to medarbejdere fra Greve Kultur-Base på workshops for at kunne gøre brug af metoderne i deres undervisning på skoler og i dagtilbud. Hver workshop har en varighed af tre timer og indeholder undervisning forestået af Kristian Rasmussen, lektor ved UC Syd. Konkret er der tale om præsentation af teori, gennemgang af drejebøger, praksisøvelser og lege, refleksion og erfaringsudveksling. Ved hver workshop får fagpersonalet udleveret drejebøger til brug i praksis med børnene. Foruden workshops har lederne for de deltagende børnehaver og skoler deltaget ved et fællesledermøde i januar 2024. Dagsordenen for mødet var at drøfte praksiserfaringer og status på det praktiske arbejde med børnene mellem workshops. Dertil blev evaluerings- og forankringsprocessen drøftet. Undervejs i projektperioden fortager administrationen en afvejning af medarbejderens behov for yderligere supervision i forbindelse med udbredelsen af KaMiBe efter projektperiodens udløb. Administrationen forventer desuden at evaluere projektet i 2. og 3. kvartal 2024 med henblik på at klarlægge, hvorvidt der er grundlag for en forankring og yderligere udbredelse af arbejdet med KaMiBe i Greve Kommunes børnehaver og skoler. Administrationen forventer at afholde opsamlingsmøder i juni 2024 med fokus på lokale erfaringer, fortsat implementering og videre forankring. Der er på nuværende tidspunkt ikke udarbejdet en endelig evaluerings- eller forankringsplan. Arbejdet er i gang i administrationen. Økonomiske konsekvenser Rammebeløbet for projektet er fastsat til 0,5 mio. kr. Midlerne forventes brugt inden udgangen af 2024. Den største budgetpost er udgiften til afvikling af workshops forestået af UC Syd. Hertil kommer vikardækning i børnehaver og skoler ifm. workshops, print af drejebøger samt indkøb af materialer i børnehaver og på skolerne. Et mindre beløb er afsat til forplejning i forbindelse med projektet. I budgettet er der afsat økonomi til at videreføre KaMiBe, hvilket består i kvalificeret opfølgning, udbredelse og forankring af arbejdet med karakterstyrker, mindfulness og bevægelse i Greve Kommunes dagtilbud og skoler i 3. og 4. kvartal 2024. Aktivitetsplan for projektet Aktivitetsplanen er vedlagt som bilag til sagen. Øvrige forhold Fagpersoner fra SFO, skoler og børnehaver vil i projektperioden skulle afsætte arbejdstid til deltagelse på workshop, supervision og evaluering/afslutning. Det samme forventes af personale fra øvrige kommunale intuitioner, som deltager i workshops og mødeafvikling fra juni 2023 til juni 2024. Sammenhængskraften og kontinuiteten i SFO'ens arbejde med mål og indholdsbeskrivelsen og Dagtilbuddets pædagogiske læreplanstemaer indebærer desuden et styrket, og nødvendigt samarbejde mellem dagtilbud og SFO/skoler som KaMiBe er med til at afstedkomme. Sagens forløb 19/03/2024 Skole-, Børne- og Ungeudvalget Taget til efterretning, idet udvalget ønsker Kultur & Fritidsudvalget inviteres til fællesmøde i forbindelse med evalueringen i efteråret 2024.", "source_path": "data/greve/raw_dagsordener/Kultur- og Fritidsudvalget_2024-03-20T16:30:00+01:00_a165df50-06fa-4a39-aefc-9e80e8e64104.json"}
{"document_id": "a165df50-06fa-4a39-aefc-9e80e8e64104", "committee": "Kultur- og Fritidsudvalget", "meeting_date": "2024-03-20T16:30:00+01:00", "section_type": "html_fragment", "section_title": "Opgørelse af nytårskoncerten 2024 og samarbejde med Greve Harmoniorkester om nytårskoncerten fremadrettet", "case_number": "24-001948", "agenda_index": 8, "text": "Beslutning Godkendt. Fremstilling Sagsprocedure Kultur og Fritidsudvalget. Resume Sagen indeholder en opgørelse af regnskabet for Nytårskoncerten 2024 og en beskrivelse af samarbejdet med Greve Harmoniorkester om Nytårskoncerten fremadrettet. I november 2023 godkendte Kultur- og Fritidsudvalget at stille en underskudsgaranti til at afholde Nytårskoncerten og i den forbindelse bliver udvalget forelagt en opgørelse af regnskabet. Indstilling Administrationen indstiller at, Kultur- og Fritidsudvalget, godkender afrapporteringen om Nytårskoncerten 2024. Sagsbeskrivelse Greve kommunes Nytårskoncert som afholdes hvert år i samarbejde med Greve Harmoniorkester har den ønskede effekt i Kultur-, Idræts-, og Fritidspolitikken ved at skabe et kulturtilbud der bidrager til trivsel, livslang læring og dannelse. Kultur og Fritidsudvalget godkendte i november 2023 en underskudsgaranti i forbindelse med Nytårskoncerten 2024 i samarbejde med Greve Harmoniorkester. Derfor præsenteres udvalget for en opgørelse over regnskabet for Nytårskoncerten 2024, samt en orientering om Nytårskoncerten 2025. Billetsalget Nytårskoncerten blev afholdt den 7. januar i Portalens store sal, hvor der er plads til i alt 738 tilskuere. Der blev solgt 498 billetter, og Greve Kommune købte 48 fribilletter. Det samlede billetsalg var dermed 546, hvilket er færre billetter end tidligere år. i 2023 blev der solgt 564 billetter. I 2022 var koncerten aflyst pga. Corona, men tidligere år har nytårskoncerten været udsolgt med i alt 738 billetter. Årets billetsalg skal dog ses i lyset af, at billetterne blev frigivet flere måneder senere end de tidligere år. Regnskab Nytårskoncerten gav et overskud på 21.290 kr. Beregningerne kan ses i bilag 1. Byrådet havde inviteret 85 personer til Nytårskoncerten, hvoraf 48 havde mulighed for at deltage på dagen. Udgiften til fribilletter var derfor kun på 14.160 kr. og Nytårskoncertens overskud skyldes, at hele budgettet på 30.000 kr. ikke blev anvendt til køb af fribilletter. Nytårskoncert 2025 Kultur og Fritidsudvalget godkendte i januar den nye driftstilskudsaftale med Greve Harmoniorkester som skal skabe rammerne for de kommende års nytårskoncerter. Greve Kommune har indgået en aftale med Greve Harmoniorkester om at Nytårskoncerten for 2025 bliver søndag den 5. januar 2025. Billetprisen fastholdes på de 295 kr., da koncerten i år med denne pris har kunne balancere økonomisk. Da driftstilskudsaftalen for Nytårskoncerten er på plads kan billetterne til Nytårskoncerten 2025 blive sat til salg tidligere end i 2024, hvilket potentielt kan medføre et lidt højere billetsalg. Økonomiske konsekvenser Der er budgetteret 30.000 kr. til køb af fribilletter og 55.000 kr. til en driftstilskudsaftale med Greve Harmoniorkester under forudsætning af orkesterets fortsatte engagement i Nytårskoncerten.", "source_path": "data/greve/raw_dagsordener/Kultur- og Fritidsudvalget_2024-03-20T16:30:00+01:00_a165df50-06fa-4a39-aefc-9e80e8e64104.json"}
{"document_id": "a165df50-06fa-4a39-aefc-9e80e8e64104", "committee": "Kultur- og Fritidsudvalget", "meeting_date": "2024-03-20T16:30:00+01:00", "section_type": "html_fragment", "section_title": "Sommerferieaktiviteter 2024", "case_number": "24-001309", "agenda_index": 9, "text": "Beslutning 1. - 3. Godkendt. Fremstilling Sagsprocedure Kultur- og Fritidsudvalget. Resume Sagen omhandler en orientering om sommerferieaktiviteter 2024 og administrationens forslag til hvordan aktiviteter med forholdsvis få deltagere fortsat kan gennemføres. Indstilling Administrationen indstiller, at følgende forslag godkendes af Kultur- og Fritidsudvalget: at administrationen handler proaktivt og kontakter foreningerne både mundtligt og skriftligt umiddelbart efter at der åbnes op for tilmeldinger til sommerferieaktiviteter, at a dministrationen taler med foreningerne om mulighederne for at sammenlægge sommerferieaktiviteter, hvor der kun er få tilmeldte på holdene inden for samme forening og på tværs af aktiviteter, at administrationen skaber mulighed for at give underskudsgaranti fra en særlig pulje til foreninger med ”smalle” aktiviteter Sagsbeskrivelse Hvert år tildeler administrationen tilskud i form af en underskudsgaranti til foreninger, der ønsker at arrangere og afholde sommerferieaktiviteter. Tilskuddet tildeles efter principper, som er godkendt af Kultur- og Fritidsudvalget. I 2023 blev budgettet til sommerferieaktiviteter reduceret med 56%, faldende fra 272.642 kr. til 124.738 kr. Desuden blev alle midler til børnekulturaktiviteter fjernet. Samtidig blev der indført krav om brugerbetaling på 50 kr. per dag eller 250 kr. for en uge, med det formål at sikre at deltagerbetalingen i højere grad afspejler de reelle udgifter. I principperne for sommerferieaktiviteter, som blev beskrevet i punkt 4 på Kultur- og Fritidsudvalgsmødet den 10. januar 2024 under punkt C, står der: \"At tilskuddets størrelse står i proportion med antallet af deltagere. Det betyder, at et højt tilskud kun tildeles aktiviteter, som henvender sig til mange deltagere. Dette betyder omvendt, at ”smalle” aktiviteter, der henvender sig til en lille målgruppe eller er dyre, må kræve en højere deltagerbetaling.\" I 2022 blev der afholdt 42 aktiviteter. Administrationen godkendte 37 aktiviteter til underskudsgaranti, hvor 23 idræts- og fritidsaktiviteter og 4 kulturaktiviteter modtog underskudsgaranti. 1.118 børn deltog i sommerferieaktiviteter. I 2023 blev der afholdt 12 foreningsdrevne aktiviteter. Administrationen godkendte 18 aktiviteter til underskudsgaranti, hvor 12 blev gennemført og modtog underskudsgaranti. Omkring 1.000 børn deltog i sommerferieaktiviteterne. Administrationen har været i dialog med foreninger med \"smalle\" aktiviteter, som har afholdt sommerferieaktiviteter i 2022 og 2023. De angiver at der generelt ikke opleves et fald i tilslutning til deres aktiviteter. Det har dog været nødvendigt at slå flere hold sammen grundet begrænset tilmelding på hvert enkelt hold. Foreninger der undlod at afholde sommerferieaktiviteter i 2023 efter at have gjort det i 2022 oplyser, at dette skyldes en naturlig udvikling blandt deres trænere. Administrationen har i 2022 intensiveret dialogen med foreningerne vedrørende sommerferieaktiviteter, idet der blev taget proaktive skridt for at fremme samarbejdet. Som følge af en puljereduktion på 56% i 2023, har administrationen ikke været i stand til at fastholde den samme proaktive tilgang til dialog med foreninger. Dette skyldes administrationens nødvendighed for at håndtere reducerede midler og samtidig sikre tilstrækkelig underskudsdækning til foreningerne. Administrationen har følgende forslag til at sikre, at aktiviteter med få deltagere kan gennemføres: 1. Administrationen handler proaktivt og kontakter foreningerne både mundtligt og skriftligt umiddelbart efter at der åbnes op for tilmeldinger til sommerferieaktiviteter. 2. Administrationen taler med foreningerne om mulighederne for at sammenlægge sommerferieaktiviteter, hvor der kun er få tilmeldte på holdene inden for samme forening og på tværs af aktiviteter. 3. Mulighed for at give underskudsgaranti fra en særlig pulje til foreninger med ”smalle” aktiviteter. Lovgrundlag Der er ingen lovkrav for tildeling af sommerferieaktiviteter. Tilskud tildeles på baggrund af politisk godkendte principper. Økonomiske konsekvenser Der er i budget 2024 afsat 134.068 kr. til sommerferieaktiviteter. Tidsplan Opslag om tilskud for sommerferieaktiviteter udsendes til foreninger og kulturinstitutioner ultimo februar 2024. I det endelige katalog over sommerferieaktiviteter inddrages fortsat de aktiviteter, som ikke modtager kommunalt tilskud. Det er blandt andet de store forbunds sommerskoler indenfor fodbold, håndbold og svømning. Ligeledes indarbejdes kulturinstitutionernes sommertilbud for alle børn og unge i kataloget.", "source_path": "data/greve/raw_dagsordener/Kultur- og Fritidsudvalget_2024-03-20T16:30:00+01:00_a165df50-06fa-4a39-aefc-9e80e8e64104.json"}
{"document_id": "a165df50-06fa-4a39-aefc-9e80e8e64104", "committee": "Kultur- og Fritidsudvalget", "meeting_date": "2024-03-20T16:30:00+01:00", "section_type": "html_fragment", "section_title": "Orientering fra formanden og gensidig orientering", "case_number": "21-014479", "agenda_index": 10, "text": "Beslutning Taget til efterretning. Fremstilling Sagsprocedure Kultur- og Fritidsudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning.", "source_path": "data/greve/raw_dagsordener/Kultur- og Fritidsudvalget_2024-03-20T16:30:00+01:00_a165df50-06fa-4a39-aefc-9e80e8e64104.json"}
{"document_id": "a165df50-06fa-4a39-aefc-9e80e8e64104", "committee": "Kultur- og Fritidsudvalget", "meeting_date": "2024-03-20T16:30:00+01:00", "section_type": "html_fragment", "section_title": "Huskeliste og orientering fra administrationen", "case_number": "21-013714", "agenda_index": 11, "text": "Beslutning Taget til efterretning. Orientering om Egnsteateraftale. Fremstilling Sagsprocedure Kultur- og Fritidsudvalget Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil de blive vedlagt som bilag. Indstilling Administrationen indstiller, at orienteringen tages til efterretning. Sagsbeskrivelse Administrationen har følgende til orientering: - Borgermøde den 4. april 2024 vedr. etablering af Folkeoplysningsudvalg og rekruttering og fastholdelse af frivillige. - Fællesmøde med KTMU om kommunens ejendomsstrategi den 25. april kl. 8.00 - 9.00", "source_path": "data/greve/raw_dagsordener/Kultur- og Fritidsudvalget_2024-03-20T16:30:00+01:00_a165df50-06fa-4a39-aefc-9e80e8e64104.json"}
{"document_id": "a165df50-06fa-4a39-aefc-9e80e8e64104", "committee": "Kultur- og Fritidsudvalget", "meeting_date": "2024-03-20T16:30:00+01:00", "section_type": "html_fragment", "section_title": "Kultur- og Fritidsudvalget - mødekalender 2024", "case_number": "21-014480", "agenda_index": 12, "text": "Beslutning Taget til efterretning. Fremstilling Sagsprocedure Kultur- og Fritidsudvalget. Resume I sagen gives et overblik over Kultur- og Fritidsudvalgets møder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Mødekalenderen er vedhæftet som bilag.", "source_path": "data/greve/raw_dagsordener/Kultur- og Fritidsudvalget_2024-03-20T16:30:00+01:00_a165df50-06fa-4a39-aefc-9e80e8e64104.json"}
{"document_id": "a165df50-06fa-4a39-aefc-9e80e8e64104", "committee": "Kultur- og Fritidsudvalget", "meeting_date": "2024-03-20T16:30:00+01:00", "section_type": "html_fragment", "section_title": "Underskriftsark", "case_number": "21-014481", "agenda_index": 13, "text": "Fremstilling Sagsprocedure Kultur- og Fritidsudvalget. Resume Elektronisk underskriftsark.", "source_path": "data/greve/raw_dagsordener/Kultur- og Fritidsudvalget_2024-03-20T16:30:00+01:00_a165df50-06fa-4a39-aefc-9e80e8e64104.json"}
