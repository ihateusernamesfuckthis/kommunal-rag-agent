{"document_id": "274b8839-07c2-4b12-97b5-41e9b6d0a32d", "committee": "Klima-, Teknik- og Miljøudvalget", "meeting_date": "2024-05-30T08:00:00+02:00", "section_type": "html_fragment", "section_title": "Godkendelse af dagsorden", "case_number": "21-014454", "agenda_index": 0, "text": "Beslutning Godkendes. Fremstilling Sagsprocedure Klima-, Teknik- og Miljøudvalget. Resume Godkendelse af dagsorden for møde den 30. maj 2024. Indstilling Administrationen indstiller at dagsordenen godkendes.", "source_path": "data/greve/raw_dagsordener/Klima-, Teknik- og Miljøudvalget_2024-05-30T08:00:00+02:00_274b8839-07c2-4b12-97b5-41e9b6d0a32d.json"}
{"document_id": "274b8839-07c2-4b12-97b5-41e9b6d0a32d", "committee": "Klima-, Teknik- og Miljøudvalget", "meeting_date": "2024-05-30T08:00:00+02:00", "section_type": "html_fragment", "section_title": "Temamøde om ledelseskompleksitet", "case_number": "24-004678", "agenda_index": 1, "text": "Beslutning Udvalget ønsker ledelsesmæssigt fokus på følgende ledelsesopgaver: Styr på kvaliteten, fx byggesager Service Sygefravær Fastholdelse, nedbringe personaleomsætningen Kontrol af myndighedsopgaver Arbejdsglæde. Tal organisationen op. Ikke fokus på opgavepres og travlhed Udvalget ønsker ekstra fokus på, hvordan prioriteringen er på byggesagsområdet. Fremstilling Sagsprocedure Klima-, Teknik- og Miljøudvalget. Resume I sagen redegøres der for rammer for ledelse på udvalgets område og de behov og udfordringer der ses nu og i de kommende år. Sagen fremlægges i rammen af et temamøde og som opfølgning på Økonomiudvalgets protokol den 10. april 2024 (pkt. 2). Indstilling Der skal ikke træffes beslutning på temamødet. Temamødet bruges til drøftelse, orientering og dialog om rammer for ledelse på udvalgets område. Sagsfremstilling På Økonomiudvalgets møde den 24. januar 2024 (pkt. 32), bestilte udvalget om en sag om ledelse i Greve Kommune, og administrationen fremlagde derfor en generel sag om emnet på udvalgets møde den 10. april 2024 (pkt. 2). Udvalget besluttede, at der skal fremlægges sager for alle fagudvalg med henblik på at drøfte ledelse på udvalgets område indenfor den eksisterende økonomiske ramme. Denne sag beskriver således ledelse på Klima-, Teknik- og Miljøudvalgets område. Pointer er fremlagt i kort punktopstilling og understøttes på temamødet med oplæg fra administrationen. Oplæg vedlægges efterfølgende protokollen. Alle udvalgsprotokoller samles og fremlægges i samlet sag for Økonomiudvalg, der er Byrådets personaleudvalg. I sagen, der blev fremlagt for økonomiudvalget den 10. april 2024 (pkt. 2), blev ledelse beskrevet i sondring mellem faglig ledelse, administrativ ledelse og tværgående ledelse. Denne sondring er fastholdt i alle fagudvalgssager for at understøtte en tværgående og fælles forståelse af rammer for ledelse, ledelsesdilemmaer og understøtte et fælles sprog om ledelse. Nedenfor følger eksempler inden for udvalgets område fordelt på hver af de tre ledelsesdiscipliner. Faglig ledelse Der er på Klima-, Teknik og Miljøudvalgets område et meget stort fagligt spænd på de opgaver der løses, samtidig med at der er en høj grad af kompleksitet i de opgaver, der skal løses. Det kalder på stærk, faglig ledelse samtidig med, at man som leder ikke nødvendigvis er ekspert på alle fagområder. Der er fra borgere og virksomheder samtidig et stort forventningspres, der gør, at der til tider kan opstå et konfliktniveau i samarbejdet. Det har stor indflydelse på den enkelte medarbejders trivsel og motivation. For at minimere denne risiko er der behov for tidskrævende og nærværende ledelse, der har fokus på konflikthåndtering og den forråelse, der kan opstå i sådanne situationer. Der er samtidig behov for at arbejde med motivation hos medarbejderne, der ofte ikke kan forvente at opnå anerkendelse i kontakten med borgere, ansøgere og andre brugere af kommunens ydelser. En ledelsesopgave, man ikke må overse eller underkende. På Klima-, Teknik- og Miljøområdet udgør økonomistyringen ligeledes en stor opgave på hhv. drift og anlæg. Det betyder, at man som leder skal have fokus på, hvordan man leder en stærk faglighed, så opgaven løses indenfor de afsatte midler, den politiske beslutning og den lovgivning der er på et givent område. Det er således en balancegang at kunne motivere medarbejderne i deres faglighed og opgaveløsning indenfor de udstukne rammer. Administrativ ledelse Området er kendetegnet ved at være meget synligt for borgere og brugere og med rigtig stor vægt på implementering af politiske beslutninger, mange henvendelser, spørgsmål/svar, borgmesterhenvendelser mange politiske sager, bruttoanlægsforlag mv. Det betyder, at der udover det faglige arbejde – også er en rigtig høj arbejdstakt på at overholde de mere administrative processer, sikre svar på spørgsmål, fremdrift og oversætte politiske bestillinger ud i organisationen. Der opleves generelt på Klima-, Teknik og Miljøudvalgets område et meget stort arbejdspres. Det må konstateres, at det ikke er muligt at levere på samtlige politiske bestillinger/beslutninger, hvilket i høj grad har indflydelse på både lederes og medarbejderes arbejdsglæde, trivsel og motivation. Dette kommer bl.a. til udtryk i de prioriteringssager, udvalget løbende får forelagt. En anden administrativ opgave, der kræver vedvarende ledelsestid på dette område, er fastholdelse, udvikling og tiltrækning dygtige ledere. Det samme gør sig gældende i forhold til fastholdelse, udvikling og tiltrækning af medarbejdere. En opgave der kræver tid og nærværende ledelse og som til tider er presset pga. de mange andre ledelsesopgaver. På det tekniske område, er der desuden et stort lønpres, hvilket betyder at ledelse bruge en del tid op at motivere på andre måder, da Greve Kommune ikke har mulighed for at imødekomme en række medarbejderes lønforventninger. Tværgående ledelse For at underbygge tværgående samarbejde i centret på tværs i organisationen og med eksterne samarbejdspartnere og ansøgere er der behov for at ledere og medarbejderne har et godt kendskab til hinandens opgaver på tværs, for at vi lykkes. Ledere og medarbejdere har derfor brug for at deltage i mange møder, styregrupper og løbende læse mange mails for at være opdateret på forskellige forhold af betydning for at løse deres opgaver godt. Økonomiske konsekvenser Sagen har ingen økonomiske konsekvenser for Greve Kommune.", "source_path": "data/greve/raw_dagsordener/Klima-, Teknik- og Miljøudvalget_2024-05-30T08:00:00+02:00_274b8839-07c2-4b12-97b5-41e9b6d0a32d.json"}
{"document_id": "274b8839-07c2-4b12-97b5-41e9b6d0a32d", "committee": "Klima-, Teknik- og Miljøudvalget", "meeting_date": "2024-05-30T08:00:00+02:00", "section_type": "html_fragment", "section_title": "Byggesagsbehandling, status -  maj 2024", "case_number": "24-004439", "agenda_index": 2, "text": "Beslutning Orienteringen 1.-5. blev taget til efterretning. Fremstilling Sagsprocedure Klima-, Teknik- og Miljøudvalget Resume Klima-, Teknik- og Miljøudvalget orienteres om de forskellige sagstyper på byggesagsområdet, om status, prioriteringen og initiativer ift. at styrke prioritering, kvalitet og effektivitet i sagsbehandling. Indstilling Administrationen indstiller, at følgende punkter tages til efterretning orienteringen om sagstyper at administrationen prioriterer ansøgte byggesager højere end lovliggørelsessager og klagesager at telefontiden forsøgsvis sættes ned at administrationen arbejder på at indkøbe et it-system, der på sigt kan automatisere dele af byggesagsbehandlingen at sagsbehandlingstiden på byggesager pt. forventes at stige, men at der arbejdes på at nedbringe den jf. orienteringen Sagsbeskrivelse Orientering om sagstyper Byggesagsbehandlingen er en del af den myndighedsbehandling, der er delegeret til administrationen. For byggetilladelser er der fastsat nationale mål for sagsbehandlingstiden (servicemål). Det drejer sig om byggetilladelser til følgende fem sagstyper: Simple konstruktioner Enfamiliehuse Industri- og lagerbygninger Etagebyggeri, Erhverv Etagebyggeri, bolig. Der fremlægges en status på sagsbehandlingstiden på de fem kategorier af byggesager, der er underlagt servicemål, ca. hvert kvartal for Klima-, Teknik- og Miljøudvalget. Her fremgår det, at Greve Kommune ikke opfylder de nationale mål (jf. bilag 1). Udvikling i sagsbehandlingstiden over år fremgår (jf. bilag 2). Fra marts 2023 til marts 2024 er der blevet afsluttet 145 sager med servicemål for sagsbehandlingstiden. Byggesagsteamet håndterer dertil en lang række sager, som ikke indgår i de nationale servicemål. Selvom sager uden sagsbehandlingsmål generelt ikke prioriteres lige så højt som byggetilladelser, så er det stadig nødvendigt at håndtere langt de fleste af dem. De andre sagstyper er eksempelvis: Forhåndsdialog (møde om kravene, statik, brand mv. og processen for konkrete byggesager) Forespørgsler (fx om en konkret type virksomhed må etableres i et område) Godkendelse af indretning af eksisterende erhvervsejendomme Lovliggørelsessager Svar på diverse spørgsmål Aktindsigtsanmodninger Anke- og klagesager Dispensationsansøgninger BBR-rettelser (kun større sager indgår i optællingen) Matrikulære sager (indgår ikke i optællingen). Der er samlet afsluttet 739 af de sager, der optælles i perioden fra marts 2023 til marts 2024. Det er ikke alle af ovenstående sagstyper, der kan nedprioriteres. Eksempelvis har administrationen på området aktuelt flere tunge ankesager og aktindsigtssager, hvor der er lovbestemte frister. Samtidig bruges der ressourcer fra byggesagsbehandlingen til at forberede salg af kommunale ejendomme, at deltage i udarbejdelsen af lokalplaner, og endelig er der en stigning i aktiviteten grundet kommunens egne byggeprojekter som fx Tune Skole, plejecenter i Tune og nye daginstitutioner, som alle er større og relativt komplicerede projekter, der er meget højt prioriteret. Det er også byggesagsbehandlerne, der koordinerer forespørgsler til en byggesag i forhold til anden lovgivning. (forurenende virksomheder, støjgener, tilslutning til kloak, håndtering af overfladevand, vejadgang m.m.). Prioritering mellem sagstyper I dag nedprioriteres henvendelser med klagesager til fordel for byggesager med servicemål og en række af de øvrige sager, selv om det drejer sig om sandsynlige, ulovlige forhold. Klagesagerne bunder ofte i nabostridigheder, og sagerne tager traditionelt mange ressourcer med opklaringsarbejder, aktindsigter ol. Nedprioriteringen betyder dog i flere tilfælde ofte blot en tidsmæssig udskydelse, særligt hvis klagesagen drejer sig om relativt alvorlige forhold. Samtidig betyder nedprioriteringen ofte, at klagerne forsøger at fremme deres sager ved løbende at rykke for svar samt gennem det administrative og politiske ledelseslag, hvilket alt andet lige forøger anvendelse af ressourcer. Det kan derfor ikke anbefales at arbejde med at nedprioritere yderligere i klagesagsbehandlingen. Blandt klagesagerne foregår der også en prioritering. Sager af mere alvorlig karakter bliver prioriteret højere, da kommunen kan miste sin ret til at forfølge sagerne på grund af passivitet. Udvikling af sagsbehandlingen Der arbejdes løbende på udviklingen af byggesagsbehandlingen. Fx har der senest været besøg af ledere fra byggesagsområdet i to andre kommuner for at udveksle erfaringer og gennemgå Greve Kommunes arbejdsgange på området. Det har her været særligt iøjnefaldende, at Greve Kommune bruger alle sagsbehandlere til at besvare telefoner i telefontiden, hvor der i andre kommuner kun anvendes en til to medarbejdere til opgaven. Desuden mangler Greve Kommune systemunderstøttelse af arbejdsgange, sagsstyring og skabeloner i sagsbehandlingen. Administrationen arbejder derfor med, om der kan indkøbes systemer til at håndtere skabeloner og sagsstyring, og der vil blive gennemført prøvehandlinger med fokus på, at der skal være færre medarbejdere ved telefonerne i telefontiden. Det er forventningen, at der derved kan frigøres mere tid til sagsbehandlingen og sikres en mere effektiv sagsbehandling, som kan hjælpe til at reducere stigningen i sagsbehandlingstiden. Der arbejdes løbende med at sikre kompetenceudvikling af medarbejdere samt kvalitetssikring og ensartethed i sagsbehandling. Der arbejdes desuden aktuelt på at indkøbe ekstern assistance til at bistå med konkrete opgaver og forberedende arbejde i byggesagsbehandlingen. Ressourcer til byggesagsbehandlingen Ved budgetlægningen i 2021 besluttede Byrådet den 21. juni 2021 (pkt. 33) at styrke byggesagsbehandlingen med to årsværk herunder et \"fast track\" for ukomplicerede sager og at styrke forhåndsdialogen. Der blev samtidig ved budgetlægningen prioriteret et årsværk til tilsyn fx med den tekniske byggesagsbehandling og \"vandrende arbejdstagere\". Med de igangsatte initiativer er byggesagsbehandlingstiden nedbragt, og service er blevet øget, men det har ikke været nok til at nedbringe sagsbehandlingstiden tilstrækkeligt til at overholde de nationale mål for sagsbehandlingstiden. I forhold til tidligere år er der et fald i antallet af byggesager med servicemål, men det modsvares ikke direkte af et fald i sagsbehandlingstiden. Primært fordi der til gengæld er en stigning i antallet af øvrige sager, der håndteres af byggesagsteamet (jf. bilag 3). Siden investeringen i 2021 er der i 2023 sparet et årsværk i byggesagsbehandlingen. Administrationen på byggesagsområdet er generelt kendetegnet ved en relativt høj personaleomsætning, og det er svært at rekruttere erfarne byggesagsbehandlere. Der er pt. to vakante stillinger i byggesagsteamet og tre relativt nye medarbejdere ud af et samlet team på otte byggesagsbehandlere. Ved vakancer opstår naturligt et produktionstab ved overdragelse af sager, indkøring og oplæring af nye. Det tager ca. 3 år at uddanne en byggesagsbehandler. Alene af den grund vil de to vakancer betyde et fald i sagsbehandlingstiden i den kommende periode. Høj personaleomsætning betyder desuden, at der er udfordringer med at bevare kontinuitet og kvalitet i den sagsbehandling, der bliver gennemført. Det kan afstedkomme flere henvendelser og desværre også flere klagesager. Lovgrundlag Bygningsreglementet Økonomiske konsekvenser Sagen har ingen økonomiske konsekvenser for Greve Kommune. Kommunikation Der er lagt information og vejledning om byggesagsbehandlingen på kommunens hjemmeside fx i form af videovejledning for, hvordan man retter i BBR, foretager en planmæssig forespørgsel og søger en byggetilladelse. Tidsplan Der må forventes en stigning i sagsbehandlingstiden hen over sommeren og efteråret. Da sagsbehandlingstiden regnes som et gennemsnit over de sager, der er behandlet over det seneste år, er der en forsinkelse i effekten efter et ressource tab, som det der opleves for øjeblikket. Øvrige forhold Jørgen Eriksen, enhedschef for Byg & Miljø deltager i punktets behandling.", "source_path": "data/greve/raw_dagsordener/Klima-, Teknik- og Miljøudvalget_2024-05-30T08:00:00+02:00_274b8839-07c2-4b12-97b5-41e9b6d0a32d.json"}
{"document_id": "274b8839-07c2-4b12-97b5-41e9b6d0a32d", "committee": "Klima-, Teknik- og Miljøudvalget", "meeting_date": "2024-05-30T08:00:00+02:00", "section_type": "html_fragment", "section_title": "Erhvervsaffald og herreløst affald - etablering af ordning", "case_number": "23-009110", "agenda_index": 3, "text": "Beslutning 1.- 3. Anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet Resume Administrationen har foretaget erfaringsindhentning og videndeling om etablering af ordning for sortering af henholdsvis erhvervsaffald på og ved de kommunale bygninger og herreløst affald udendørs. Administrationen fremlægger forslag, der skal sikre, at Greve Kommune implementerer de gældende lovkrav til affaldssorteringen. Indstilling Administrationen indstiller, at den grønne driftskontrakt med Forstas om afhentning af udendørs erhvervsaffald og herreløst affald justeres som beskrevet i sagen. at der udarbejdes et bruttoanlægsforslag til Budget 2025-2028 vedrørende ”Lovpligtig affaldssortering på udeområder”. at der udarbejdes en teknisk rettelse på driften af rengøringskontrakten på 0,2 mio. kr. fra 2025 og frem til indkøb af farvede poser til at understøtte affaldssortering på kommunens skoler. Sagsbeskrivelse Affaldssortering på kommunens udendørsarealer kan deles op i to kategorier. Den ene kategori er affald på udendørsarealer ved Greve Kommunes bygninger så som skoler, institutioner og idrætsanlæg, som er underlagt reglerne for erhvervsaffald, der som minimum skal sorteres i de ti fraktioner som for husholdningerne. Den anden kategori er affald på kommunens veje, stier, grønne områder og stranden, som også kaldes \"herreløst affald\" som fra 1. januar 2025 er underlagt et krav om sortering af plastaffald. Klima-, Teknik- og Miljøudvalget blev 12. oktober 2023 (pkt. 13) orienteret om arbejdet med implementering af kravene til sortering af udendørsaffald på kommunens arealer. I det følgende udfoldes administrationens anbefalede model for etablering af ordning for henholdsvis erhvervsaffald på de kommunale bygninger og herreløst affald. Ordning til håndtering af erhvervsaffald på kommunale bygninger Administrationen er i gang med at implementere affaldssortering på alle de kommunale bygninger. Dette inkluderer således både det affald, der genereres inden- og udenfor bygningerne. I Budget 2022 blev der afsat en pulje på 4,975 mio. kr. til implementering af de nye sorteringskrav på de kommunale bygninger. Puljen er afsat med et beløb til indkøb af indendørs affaldsspande og indretning af udendørs affaldsskure. Beløbet inkluderer imidlertid ikke opgaven med etablering af udendørs spande ved de kommunale institutioner, til de nye nødvendige affaldsfraktioner. Der er på nuværende tidspunkt 344 affaldsspande lokaliseret på de udendørsarealer, der er tilknyttet kommunale bygninger. Her af håndteres 215 affaldsspande af Forstas , som er leverandør på den grønne kontrakt, og resten tømmes af teknisk servicepersonale ansat af kommunen. På baggrund af erfaringer fra pilotprojekt på en skole samt dialog med Forstas foreslår administrationen, at alle 344 affaldsspande samles i ’øer’ med fire affaldsspande, der fordeles med følgende fraktioner: Plast, mad, rest og glas/metal. For at sikre en omkostningsneutral løsning for håndtering af de tre ekstra affaldsfraktioner, anbefaler administrationen følgende model for afhentning af affaldet, som er afstemt med Forstas : Restaffald tømmes to gange ugentligt, hvilket også er tilfældet i dag Madaffald tømmes ugentligt, p lastaffald hver anden uge og glas/metal hver fjerde uge Udover afhentning af affaldet i affaldsspande er der også en opgave i at opsamle det affald på matriklen, som ikke bliver smidt i en affaldsspand . Administrationen anbefaler, at affaldsopsamling sker med alle fire affaldsfraktioner samtidig og hver 14. dag, dog med en række undtagelser, som er beskrevet i bilag 1. De færre antal affaldssteder og den mindre frekvens for affaldsopsamling på flere udendørs arealer vurderes at kunne medføre risiko for, at kommunens generelle renholdsniveau vil fremstå forværret, da affald vil ligge længere tid i bybilledet, samt at affaldsspande hurtigere bliver fulde, så affaldet kommer til at blive smidt ved siden af. Såfremt de fire affaldsfraktioner ønskes afhentet to gange ugentligt som i dag, er den foreløbige vurdering fra Forstas , at det vil medføre en prisstigning på ydelsen på ca. 0,6 mio. kr. om året. Hvis hyppigheden af affaldsopsamling af affald på udearealer skal bibeholdes som fastlagt i den grønne kontrakt, er den foreløbige vurdering fra Forstas , at det vil medføre en prisstigning på ydelsen på ca. 0,9 mio. kr. om året. Et præcist billede af de konkrete prisstigninger vil dog kræve en nærmere dialog med Forstas . Med etableringen af ’affalds-øerne’ er der imidlertid behov for yderligere finansiering til at kunne komme i mål med den ind- og udvendige affaldssortering for erhvervsaffaldet ved de kommunale bygninger. Administrationen vurderer, at udgiften bliver på ca. 1 mio. kr. som ikke kan dækkes indenfor den allerede afsatte pulje på 4,95 mio. kr. Derfor anbefaler administrationen, at der udarbejdes et bruttoanlægsforslag til budget 2025-28 for dette. Håndtering af herreløst affald på kommunens arealer Affald på resten af kommunens arealer, som ikke er tilknyttet en kommunal ejendom er til forskel fra erhvervsaffald udelukkende underlagt et krav om indsamling af plastaffald gældende fra 1. januar 2025. Det drejer sig om veje, parker, grønne områder, strand o. lign. På disse arealer har Greve Kommune sammenlagt 369 affaldsspande. Disse affaldsspande håndteres også af Forstas i den grønne kontrakt. På baggrund af dialog med Forstas om deres erfaringer foreslår administrationen, at alle 369 affaldsspande samles i ’øer’ med to affaldsspande til fraktionerne \"rest\" og \"plast\". Der vil da ikke være behov for at anskaffe nye affaldsspande, der vil dog være behov for markering/skiltning på de genbrugte affaldskurve, så de to fraktioner er tydeligt markeret. For nogle steder fx buslæskure, hvor der i dag kun er én affaldskurv, vil løsningen betyde, at halvdelen af buslæskurene står uden affaldskurve fremover. Med etableringen af ’øer’ med to affaldsspande’ er der imidlertid behov for yderligere finansiering til at kunne komme i mål med affaldssortering på i alt 0,7 mio. kr., som vedrører flytning og opsætning af affaldsspandene samt opmærkning. For at sikre en omkostningsneutral løsning for håndtering af den ekstra affaldsfraktion, anbefaler administrationen følgende model for afhentning, som er afstemt med Forstas : Restaffald tømmes to gange ugentligt, hvilket også er tilfældet i dag Plastaffald tømmes hver anden uge. I affaldsopsamlingen af det herreløse affald anbefaler administrationen en omkostningsneutral løsning, som er afstemt med Forstas, hvor affaldsopsamling sker med begge affaldsfraktioner og reduceres fra to til én gang om ugen, dog med de undtagelser, som fremgår af bilag 1. Da der i den omkostningsneutrale løsning kun vil være halvdelen af antallet af de hidtidige affaldsspande til restaffald, har Forstas , som tilfældet var med erhvervsaffaldet, gjort opmærksom på, at der vil være en risiko for, at folk vil smide restaffald i affaldsspandene til plastaffald, såfremt restaffaldsspanden, de møder, er fuld. Såfremt de to affaldsfraktioner ønskes afhentet to gange ugentligt, som tilfældet er i dag, er den foreløbige vurdering fra Forstas, at det vil medføre en prisstigning på ydelsen på ca. 0,4 mio. kr. om året. Hvis hyppigheden af affaldsopsamling af affald på udearealerne skal bibeholdes som fastlagt i den grønne kontrakt, er den foreløbige vurdering fra Forstas, at det vil medføre en prisstigning på ca. 0,5 mio. kr. om året. Et præcist billede af de konkrete prisstigninger vil dog kræve en nærmere dialog med Forstas. Den mindre frekvens for affaldsopsamling af det herreløse affald kan medføre at renholdsniveauet ved særligt Greve Midtbycenter, Hundige Centervej, Lillevangsvej, Mosede Landevej ved Burger King, stra nden og lignende vil blive forværret. Udvidelse af kontrakterne for rengøring og vinduespolering I kontrakterne for rengøring og vinduespolering indgår tømning af færre affaldsstationer men med øget sortering, hvilket inkluderer tømning af affaldsstationer placeret ved bygningernes naturlige samlingspunkter som fx fællesarealer, køkkener o. lign. På skolerne vil der blive placeret affaldsspande med fire fraktioner i hvert klasselokale, som eleverne selv skal tømme i de fælles opsamlingssteder på gang eller fællesareal. For at øge sikkerheden for at sortering sker korrekt, er det med baggrund i erfaringer fra Solrød Kommune anbefalet, at der købes farvede affaldssække til spandene i klasselokalerne, som matcher farven med spandene på de fælles affaldssteder. Rengøringsleverandørerne har oplyst, at rekvirering af farvede affaldsposer til indskolingen årligt vil medføre en omkostning på ca. 0,2 mio. kr. Administrationen anbefaler, at denne udgift i 2024 dækkes af anlægsudgiften til etablering af affaldssorteringen, men fra 2025 indarbejdes som en teknisk rettelse til driften. Derudover er der risiko for, at der kommer affald ved siden af spandene, som i dag ikke bliver afvasket. Rengøringsleverandørerne har oplyst, at vask af affaldsspandene på alle skolers klasseværelser én gang om måneden vil beløbe sig til ca. 0,4 mio. kr. årligt. Administrationen anbefaler, at denne udgift ikke medtages på nuværende tidspunkt. Lovgrundlag Affaldsbekendtgørelsen. Vejlovens § 62. Greve Kommunes Affaldsplan 2023-2034. Regeringens handlingsplan for cirkulær økonomi, der udgør den nationale plan for forebyggelse og håndtering af affald for 2020 – 2032 Økonomiske konsekvenser I Budget 2022 blev der afsat en anlægspulje på 4,975 mio. kr. til implementering af de nye sorteringskrav på de kommunale bygninger, ”452 Lovpligtig affaldssortering”. Puljen er afsat med et beløb til indkøb af indendørs affaldsspande og indretning af udendørs affaldsskure. Beløbet omfatter imidlertid ikke opgaven med sortering af herreløst affald eller nye udendørs spande ved de kommunale institutioner. Administrationen vurderer, at der skal afsættes yderligere 1,7 mio. kr. til dette. Der udarbejdes et bruttoanlægsforslag til budget 2025-28 til finansiering af udgiften. Det nuværende budget til rengøring og vinduespolering er samlet for alle tre delkontrakter 33,22 mio. kr. En udvidelse af delkontrakterne til indkøb af farvede affaldsposer til indskolingen i skolerne vil medføre behov for en teknisk rettelse på 0,2 mio. kr. til samlet 33,42 mio. kr. Tidsplan Implementering af løsninger forventes udført i 2025.", "source_path": "data/greve/raw_dagsordener/Klima-, Teknik- og Miljøudvalget_2024-05-30T08:00:00+02:00_274b8839-07c2-4b12-97b5-41e9b6d0a32d.json"}
{"document_id": "274b8839-07c2-4b12-97b5-41e9b6d0a32d", "committee": "Klima-, Teknik- og Miljøudvalget", "meeting_date": "2024-05-30T08:00:00+02:00", "section_type": "html_fragment", "section_title": "Genopretningspuljen - Arenaskolen, Hundige Bygade og Idræts- og Fritidsklubben", "case_number": "23-013546", "agenda_index": 4, "text": "Beslutning 1.-4. anbefales, idet udvalget ønsker en sag, der belyser muligheder for den fremadrettede brug af ejendommen Hundige Bygade. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet Resume Efter vandskade på Arenaskolen er der opstået behov for at udskifte brandalarmering, som foreslås finansieret af Genopretningspuljen for 2024-25. Derudover orienteres om vandskade på de utidssvarende ældreboliger på Hundige Bygade, som kan have konsekvens for Genopretningspuljen i 2025. Samtidig har en tagrenovering på Idræts- og Fritidsklubben været i udbud, og der skal tilføres 1 mio. kr. til projektet, hvis det skal gennemføres i år. Indstilling Administrationen indstiller: at der afsættes et rådighedsbeløb på 1,6 mio. kr. i 2024 finansieret af 0,4 mio. kr. fra Genopretningspuljen i 2024 og 1,2 mio. kr. fra Genopretningspuljen i 2025, som herved fremrykkes at der gives en anlægsbevilling på 0,6 mio. kr. i 2024 til udskiftning af brandalarmering på Arenaskolen finansieret af det afsatte rådighedsbeløb at der gives en anlægsbevilling på 1,0 mio. kr. i 2024 til tagrenovering af Idræts- og Fritidsklubben finansieret af det afsatte rådighedsbeløb at orientering om vandskade på Hundige Bygade 51 tages til efterretning Sagsbeskrivelse Klima-, Teknik- og Miljøudvalget blev den 14. marts 2024 (pkt. 16) orienteret om vandskade på Arenaskolen i januar 2024. Vandskaden skete umiddelbart efter nytår, hvor en kælder blev oversvømmet på grund af kraftig regn den 2. januar 2024. Det gav anledning til, at el-tavlerne blev ødelagt, ventilation og varme blev udfordret, og der blev fundet nødløsninger frem til den 10. januar 2024. Arbejderne i den akutte situation og de efterfølgende renoveringer har givet en række udgifter. Den akutte skadeshåndtering og de efterfølgende tiltag har kostet ca. 0,42 mio kr. Nye el-tavler har kostet ca. 0,3 mio. kr. Kommunen har ikke en forsikring, der dækker skaderne. De samlede udgifter er derfor konteret på driftskontoen for bygningsvedligehold. DBI - Brand og Sikring har nu vurderet, at brandalarmeringen på skolen også har taget skade af oversvømmelsen, og der skal derfor anvendes 0,6 mio. kr. til at udskifte brandalarmeringen, da der er tale om et gammelt anlæg, der ikke længere kan repareres, og som er dyrt i drift. Brandalarmeringen skal udskiftes inden for det næste år, for at brandforholdene for Arenaskolen er i orden. Hvis dette ikke sker, vil en fejl på anlægget kunne medføre, at der skal ansættes en brandvagt til at overvåge bygningen i døgndrift for at have bygningen i brug. Der har blandt andet været et tilfælde, hvor systemet ikke registrerede en mindre brand i en papirkurv. Vandskade Hundige Bygade 51 På Hundige Bygade 51 ligger 18 utidssvarende ældreboliger. Der bor på nuværende tidspunkt otte beboere i boligerne på almindelig lejekontrakt, og yderligere fire boliger bebos af flygtninge fra Ukraine. Boligerne lejes ikke mere ud som utidssvarende ældreboliger, men tomme boliger anvendes til ukrainske flygtninge. Der har løbende været vandskader i boligerne, fordi vandrør under gulvet er tærede. På grund af placeringen af rørene medfører vandskaderne store skader på gulvene af boligerne samt skimmelsvamp, som kræver en større renovering af hver bolig. Den første store vandskade skete i juni 2022, hvor Byrådet den 12. december 2022 (pkt. 34) godkendte at lukke syv boliger helt ned, da en samlet udgift til renovering af boligerne ville udgøre ca. 3,2 mio. kr. Der kom igen en vandskade i 2023, hvor to beboere måtte genhuses, indtil vandskaden kunne udbedres. Dette medførte en samlet omkostning for Greve Kommune på ca. 0,83 mio. kr., da kommunens forsikring ikke dækker udgiften. Der er nu igen to boliger, som er blevet udsat for vandskade, og beboerne har måtte genhuses i andre boliger i bebyggelsen. Udgiften til udbedring af boligerne forventes at beløbe sig til samme udgift som i 2023. Dertil kommer de gener, det har for beboerne, som er ældre mennesker, og som nu skal genhuses i 9-10 måneder, før de kan vende tilbage til deres bolig. Udgiften til renoveringen af boligerne skal primært dækkes af samme vedligeholdelseskonti som de øvrige bygninger i kommunen. Administrationen arbejder på nuværende tidspunkt videre med følgende tiltag: 1. At der ikke længere anvendes ledige boliger til ukrainske flygtninge. Boligerne vil da stå tomme og kan anvendes midlertidigt, når/hvis der opstår nye vandskader. 2. At det i 2024 estimeres, hvilke udgifter der vil være til nedrivning af de syv boliger, der har stået tomme siden 2022. Det vil være med det formål at se på, om nedrivningen skal prioriteres i Genopretningspuljen for 2025, som bliver fremlagt politisk i starten af 2025. Nedrives boligerne, kan der spares på udgifter til tomgangshusleje. Der har tidligere været drøftelser i Byrådet om, hvad de utidssvarende ældreboliger skulle anvendes til, herunder om de skulle sælges. Social- og Handicapudvalget godkendte den 9. januar 2024 (punkt 4) en handleplan for specialiserede voksenområde, hvor der skulle ses på, om boligerne kunne anvendes som botilbud. Med de store udgifter der er til boligernes vedligehold, anbefaler administrationen, at der arbejdes på hurtigst muligt at udfase boligernes anvendelse, og at bygningerne fjernes. Alternativt at boligernes fortsatte vedligehold så vidt muligt pålægges lejerne af boligerne eventuelt i tilknytning til et salg af boligerne. Tillægsbevilling til tagrenovering på Idræts- og Fritidsklubben Der er afsat 1,7 mio. kr. til tagrenovering på Idræts- og Fritidsklubben i 2024, som ligger i Greve Idrætscenter, der er et fritidstilbud for børn og unge. Taget har været utæt siden 2022, og der er forekommet flere større vandskader. Entreprisen har nu været i udbud, og den laveste pris medfører, at der skal afsættes yderligere 1 mio. kr. for at kunne gennemføre projektet. Der er som forberedelse til tagrenoveringen foretaget destruktive undersøgelser, som har vist, at der er behov for en omfattende skimmelsanering i tagkonstruktionen, og der forventes at være yderligere skader fra råd og svampe, som skal håndteres, når taget åbnes op. Derfor er det valgt, at der sker en større fjernelse af tagkonstruktionen end forudsat, da budgettet blev estimeret. Det er ikke muligt at reducere i projektet, da det er hele tagkonstruktionen, som er utæt, og på grund af de større områder der er ramt af skimmelsvamp. Samtidig er det i samarbejde med Idræts- og Fritidsklubben valgt, at tagrenoveringen udføres i to etaper, så de under udførelsen kan have adgang til halvdelen af deres lokaler. Alternativt skulle klubben genhuses. Lokalerne må godt anvendes frem til, de bliver renoveret, da skimmelsvamp niveauerne i lokalerne er indenfor normalt niveau, så længe taget ikke er åbnet op. Lovgrundlag Lejeloven bestemmer hvilke rettigheder beboerne i de utidssvarende boliger har. Beboerne har ret til at få deres boliger renoveret og vende tilbage til dem, med mindre at bygningen nedrives eller skal bruges til andet kommunalt formål. Økonomiske konsekvenser Indstillingen vil medføre, at der afsættes 0,6 mio. kr. i 2024 til brandalarmering på Arenaskolen, samt 1,0 mio. i 2024 til tagrenovering af Idræts- og Fritidsklubben. Det foreslås, at rådighedsbeløbet finansieres af \"331 - Pulje til genopretning o.l.\". Der er 0,5 mio. kr. i ledige midler i 2024, hvis det på Byrådsmødet den 22. maj 2024 besluttes ikke at anvende 0,4 mio. kr. på at sikre Villa Sitka. Resten af midlerne kan finansieres ved at fremrykke 1,2 mio. kr. fra Genopretningspuljen i 2025. Der var oprindeligt afsat 14,1 mio. kr. til Genopretningspuljen i 2025, hvoraf der er anvendt 0,5 mio. kr. til Klub Havana. Der vil derved fortsat være 12,5 mio. kr. tilbage i puljen i 2025, hvis denne indstilling tiltrædes. Kommunikation Der kommunikeres direkte med brugerne af bygningerne. Tidsplan Arbejdet på Arenaskolen og Idræts- og Fritidsklubben udføres i sommeren 2024.", "source_path": "data/greve/raw_dagsordener/Klima-, Teknik- og Miljøudvalget_2024-05-30T08:00:00+02:00_274b8839-07c2-4b12-97b5-41e9b6d0a32d.json"}
{"document_id": "274b8839-07c2-4b12-97b5-41e9b6d0a32d", "committee": "Klima-, Teknik- og Miljøudvalget", "meeting_date": "2024-05-30T08:00:00+02:00", "section_type": "html_fragment", "section_title": "Tune Skole, midlertidig legeplads til indskoling og SFO - anlægsbevilling", "case_number": "22-012933", "agenda_index": 5, "text": "Beslutning 1.-3. anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet Resume Denne sag er en opfølgning på Byrådets beslutning om at samle Tune Skole på en matrikel fra skoleåret 2024/25. Byrådet skal tage stilling til en midlertidig legeplads til indskoling og SFO, da de nuværende faciliteter ved Tune Skole Højen primært er rettet mod ældre elever. Desuden vurderes det, at der er behov for ekstra tiltag til opbevaring, så indskoling og SFO på en effektiv måde kan have fuld sambrug af lokaler i de midlertidige bygninger. Indstilling Administrationen indstiller: at der afsættes rådighedsbeløb og frigives anlægsbevilling på 0,45 mio. kr. til etablering af midlertidig legeplads, finansieret af pulje 564 – Renovering af Tune Skole. at der afsættes rådighedsbeløb og frigives anlægsbevilling på 0,3 mio. kr. til opbevaring, så indskoling og SFO kan have fuld sambrug af lokaler, finansieret af pulje 564 – Renovering af Tune Skole. at det afsatte rådighedsbeløb ændres således at 0,75 mio. kr. i 2024 fremrykkes fra 2027 til 2024. Sagsbeskrivelse Byrådet besluttede den 19. juni 2023 (pkt. 12), at Tune Skole skal samles på Tune Skole Højens matrikel. Byggearbejderne med etablering af den midlertidige bygning til indskolingen og SFO ́en på Højens matrikel er opstartet. Bygningen vil blive opført fra medio juni til medio juli 2024, og vil stå klar til skolestart 2024. Depoter til brug for indskolingen og SFO ́en på Højen, er ved at blive gjort klar i kælderen. Indskolingen og SFO ́en har opstartet oprydning, udsmidning og nedpakning af undervisningsmaterialer, møbler, legeredskaber mv., som skal medbringes til Højens matrikel. En del møbler og undervisningsmaterialer vil blive flyttet til depoter på Højen i starten af skolesommerferien. Flytning af møbler og undervisningsmaterialer til den midlertidige bygning vil ske fra den 1.-5. august 2024. Desuden flyttes en større del af cykelstativerne fra Lunden til Højen i løbet af sommeren. Der er for indskolingen og SFO ́en nedsat en arbejdsgruppe for legepladsfaciliteter, som i samarbejde med en ekstern konsulent fra Absalon har udarbejdet en todelt plan for etablering af legeplads på skolen, som tilgodeser både yngre og ældre elever. I første omgang vil der blive etableret en midlertidig legeplads, der skal bruges indtil Tune Skole, er udbygget og den midlertidige bygning er fjernet. Dernæst vil der blive udarbejdet en plan for skolens fremtidige udearealer, som vil blive vedlagt udbudsmaterialet, når renovering og udvidelse af Tune Skole sendes i udbud. Midlertidig legeplads til indskoling og SFO Tune Skole og arbejdsgruppen for etablering af midlertidig legeplads er kommet frem til, at flytte nogle af de eksisterende legeredskaber og etablere enkelte nye ved indflytningen på Højens matrikel. Seks eksisterende legeredskaber flyttes fra Lunden til Højen, og der vil blive etableret nødvendigt faldunderlag. Desuden er der ønske om at retablere den store sandkasse med trækant og sand samt etablere et bålsted . En skyggegivende pergola eller anden overdækning vil også blive opstillet på det grønne areal. I forbindelse med dette arbejde vil klubbens container til mooncars og enkelte af de eksisterende udendørs fitnessmaskiner blive flyttet til anden placering på matriklen, for at skabe et sammenhængende legeområde. Herudover ønskes det at anvende de eksisterende faciliteter på Højen, suppleret med indkøb af legeredskaber/-faciliteter til årstiderne, der kan pakkes sammen og sættes i depot efter endt leg. Den samlede anlægssum til ovenstående andrager ca. 0,45 mio. kr. Indkøb af legeredskaber, der kan anvendes hen over skoleåret og sættes i depot efter endt leg, finansieres dog af skolen. Etablering af nye, større og fastmonterede legeredskaber/faciliteter på Højens matrikel er aftalt at skulle afvente den endelige plan for, hvor tilbygning til skolen skal være, herunder at den midlertidige bygning er fjernet. Denne beslutning skal ses ud fra, at den midlertidige bygning er stor, hvorfor der er et ønske om at bevare de frie arealer til fri leg. Samtidig vurderer skolen, at det er hensigtsmæssigt, at alle får tid til at finde sig til rette i de nye rammer, før der træffes beslutning om permanent placering af nye legeredskaber. Lokalesambrug for indskoling og SFO I forbindelse med den igangsatte oprydning, udsmidning og nedpakning af inventar og undervisnings materialer på Lunden er det konstateret, at mange af de eksisterende opbevaringsmøbler (skabe og reoler) generelt er i ringe stand, og utidssvarende (mørkbejdsede, store og tunge). Flytning af de gamle skabe og reoler til den midlertidige bygning vurderes ikke at understøtte sammenlægningen af skolen med hensyn til lokalesambrug for indskolingen og SFO ́en i nye lyse lokaler. Arbejdsgruppen har vurderet, at det vil være hensigtsmæssigt at indkøbe og opsætte nye, lyse skabe/reoler i alle undervisningsrum i den midlertidige bygning. Dette vil bidrage til en pædagogisk opdeling af skabe/reoler til brug for henholdsvis skolen i skoletiden og SFO ́en i SFO-tiden, og understøtte den nye kultur på skolen nu og fremadrettet. Indkøbet af nye skabe og reoler til hvert undervisningslokale, vil andrage i alt ca. 0,3 mio. kr. og vil blive genbrugt i den endelige ud- og ombygning af skolen. Lovgrundlag Gældende Bygningsreglement Økonomiske konsekvenser Der er i anlægspuljen 564 ”Renovering af Tune Skole – samling” i 2026-27 afsat 30 mio. kr. til samling af Tune Skole. Af dette beløb er der bevilliget 5 mio. kr. til de midlertidige bygninger i 2024, og afsat 4,1 mio. kr. til trafikaleforbedringer ved Tune Skole. Der ansøges om rådighedsbeløb og frigivelse af anlægsbevilling på 0,75 mio. kr., der er fordelt med 0,45 mio. kr. til etablering af midlertidig legeplads og med 0,3 mio. kr. til indkøb af nye skabe i midlertidig bygning til indskoling og SFO. Bevillingen finansieres af pulje 564 – Renovering af Tune Skole – samling, der nedskrives tilsvarende til 20,15 mio. kr. De midler der således mangler til den endelig ud- og ombygning af skolen vil blive indarbejdet i bruttoanlægsforslag for 2025-28. Kommunikation Beslutningen vil blive kommunikeret til skolebestyrelse, medarbejdere og forældre. Tidsplan Den midlertidige bygning er klar til indflytning fra primo august 2024. Der vil være håndværkere til stede, som færdiggør de sidste apteringsarbejder i bygningen samt efter fjernelse af byggepladsen. Indflytning af inventar vil ske fra den 1. august 2024. Lærerne starter den 5. august 2024, hvor de sørger for endelig tilpasning af indretning mv. Flytning af legeredskaber/-faciliteter vil ske i august og september 2024.", "source_path": "data/greve/raw_dagsordener/Klima-, Teknik- og Miljøudvalget_2024-05-30T08:00:00+02:00_274b8839-07c2-4b12-97b5-41e9b6d0a32d.json"}
{"document_id": "274b8839-07c2-4b12-97b5-41e9b6d0a32d", "committee": "Klima-, Teknik- og Miljøudvalget", "meeting_date": "2024-05-30T08:00:00+02:00", "section_type": "html_fragment", "section_title": "Klimapuljen 2024 - udmøntning", "case_number": "22-006414", "agenda_index": 6, "text": "Beslutning 1.-3. anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet Resume Byrådet har afsat en pulje i 2023-26 til \" Klimapulje og anlægsbevilling til bygningsautomatik\" . I 2024 søges midlerne brugt til fjernvarmeopgradering af Damager Børnehave og et rådgiverprojekt ifm. bygningsreglementets krav til bygningernes energimærker. Der skal desuden tages stilling til, om der skal arbejdes videre med at etablere solceller på Greve Svømmehal. Indstilling Administrationen indstiller, at: der gives en anlægsbevilling på 0,50 mio. kr. finansieret af det afsatte rådighedsbeløb i 2024 vedr. Klimapuljen 2024 . der igangsættes projekter op til de 0,50 mio. kr. i følgende prioriterede rækkefølge: Rådgivning om opgradering af bygninger med energimærke F og G, 0,250 mio. kr. Fjernvarmeopgradering af Damager Børnehave, 0,250 mio. kr. der ikke arbejdes videre med solceller på Greve Svømmehal på grund af krav om selskabsdannelse (jf. bilag 2). Sagsbeskrivelse Der er afsat et rådighedsbeløb på 2,617 mio. kr. til Klimapuljen i 2024, hvoraf de 0,35 mio. kr. er afsat til rådgiverprojekt om klimatilpasning ved Strandvejen. Projektet forventes at kunne opstartes i 2025 som beskrevet i sagen. Derved udestår et budget på 2,25 mio. kr. Der søges herved om en anlægsbevilling på 0,50 mio. kr. finansieret af det afsatte rådighedsbeløb til klimaprojekter, som skal dække udgifter til fjervarmetilslutning af Damager Børnehave. Projekterne uddybes nedenfor, herunder rådgivning om krav til energimærker. Rådgiverprojekt ifm. bygningsreglementets krav til energimærker EU's nye bygningsdirektiv stiller nye, skærpede krav til energimærkning af bygninger. For offentlige bygninger er kravet minimum et energimærke E i 2027 og D i 2030. For Greve Kommune betyder det, at inden 2027 skal de bygninger, som nu har et energimærke F og G, som minimum energiforbedres til et energimærke E inden 2027 - og inden 2030 skal bygninger med E mærke løftes til minimum et D mærke. Energimærkerne kan forbedres ved at energirenovere klimaskærm, varme/ventilationssystem og belysning. Alle er områder, som administrationen løbende er i gang med bl.a . via LED-puljen, varmegenvindings-puljen, genopretningspuljen, samt anden renovering af kommunens bygninger. For at få et bedre overblik over muligheder og udfordringer i forbindelse med disse nødvendige forbedringer af bygningernes energimærker, anbefales det at gennemføre et rådgiverprojekt i 2024 finansieret via Klimapuljen. Udgiften hertil forventes at udgøre ca. 0,25 mio. kr. En væsentlig del af rådgiverprojektet vil være at samtænke eksisterende puljer og projekter med de nødvendige energimærkeforbedringer. Derudover vil der forventeligt også blive gennemført en kortlægning og verificering af de eksisterende energimærker, idet der er sket energiforbedringer på en del af bygningerne efter energimærkningen er udført sidst. Resultatet af projektet vil være en beskrivelse af, hvordan Greve Kommune bedst muligt kan leve op til EU's bygningsdirektiv mht. energimærker til drøftelse i Klima- Teknik- og Miljøudvalget. Til orientering ses (jf. bilag 1) den nuværende fordeling af Greve Kommunes 177 officielle energimærker, som er det senest opdaterede energimærke. Der fremgår i bilag 1 overskrifter med dynamisk og potentiel energimærke, hvilket der ikke er data for, da de kræver, at der tastes nye informationer ind i systemet for igangsatte eller planlagte energirenoveringer. Det vil være en del af det arbejde, som en rådgiver kan udføre. På en del af de større institutioner er der mere end ét energimærke, fordi de udarbejdes per bygning. De 177 energimærker dækker over 225.581 m 2 , og 29 af energimærkerne er F og G, som arealmæssigt udgør 12% af kommunens bygningsmasse, mens 30 af energimærkerne er E, som arealmæssigt udgør 18% af kommunens bygningsmasse. Fjernvarmeopgradering af Damager Børnehave Damager Børnehave modtager pt. fjernvarme via Damagerskolen , hvilket ikke er optimalt, idet der er tab i rørføringen fra skolen til børnehaven, og fjernvarmestyringen på skolen besværliggøres. Derfor anbefales det, at Damager Børnehave kobles direkte på fjernvarmenettet. Forventelig udgift til projektet, som anbefales finansieret af klimapuljen, vil være ca. 0,25 mio. kr. Forventelig fjernvarmebesparelse vil være ca. 22.000 kr./år, svarende til en tilbagebetalingstid på ca. 11 år. Udvidelse af solcelleanlægget på Greve Svømmehal I 2023 blev der søgt om frigivelse af midler i Klimapuljen til udvidelse af Greve Svømmehals solcelleanlæg. Projektet viste sige dyrere end først antaget, og blev derfor udsat til 2024, hvor det nu kan udføres via ekstra finansiering fra klimapuljens 2024 rådighedsbeløb. Der er tre mulige modeller for etablering af flere solceller på Greve Svømmehal: De eksisterende solceller bevares på sydtaget , og der sker en udvidelse af anlægget på samme tagflade ( 116 kW anlæg): ca. 1,30 mio. kr. Nyt anlæg på hele sydtaget (175 kW anlæg): 1,8 mio. kr. Det eksisterende anlæg er fra 2013 og ikke så effektivt som et nyt anlæg vil være, hvorfor det vil være en mulighed at udskifte hele tagfladen til nyt effektivt anlæg. Der etableres et nyt anlæg på hele sydtaget og hele østtaget (356 kW anlæg): 3,5 mio. kr Priserne er inklusive uforudsete udgifter, men uden udgifter til etablering/drift af solcelleselskab. Afhængig af projektet vil der være en forventelig tilbagebetalingstid på 10-15 år, og al den producerede el vil blive brugt direkte i svømmehallen. Det svarer til en årlig besparelse på ca. 0,1–0,27 mio. kr. afhængigt af, hvilket anlæg som vælges. Denne besparelse kan dog ikke indhentes, når der skal etableres et selskab, da der skal betales markedspris til selskabet. Når kommunerne, herunder Greve Kommune skal opsætte nye eller udvide eksisterende solcelleanlæg, gælder særlige lovgivningsmæssige regler. Administrationen har eksternt fået udarbejdet et notat om den praktiske anvendelse, og hvad Greve Kommune skal være opmærksomme på i denne forbindelse (jf. bilag 2). Notatet viser følgende: Greve Kommune skal etablere et selvstændigt selskab indeholdende solcelleanlægget, som leverer el til Greve Kommune, hvis solcelleanlægget på Greve Svømmehal skal udvides. Selskabet kan oprettes som et ApS eller A/S. Det letteste og billigste er et ApS, som kræver 40.000 kr. i selskabskapital, og kun krav om en direktør. Et A/S kræver 0,4 mio. kr. i selskabskapital og både en direktør og en bestyrelse. Selskabet skal lave årsregnskab/årsrapport, men der er ikke krav om årlig revision. Det er således ikke nødvendigt med en revisorpåtegnelse hvert år, men det anbefales at have revisorassistance i forbindelse med oprettelse af solcelleselskabet blandt andet med hjælp til at lave en enkel regnskabsskabelon. Selskabet skal sælge sin el til Greve Kommune på markedssammenlignelige priser, altså svarende til den elpris, som ellers skulle være betalt. På anlæg under 50kW vil der være en mindre besparelse i elprisen (transporttariffen skal ikke betales og rådighedstariffen er lille for disse anlæg). Udvidelsen af svømmehalanlægget er dog større end 50kW hvorfor elprisen forventeligt vil svare til markedselprisen. På baggrund af notatet er det administrationens vurdering, at udfordringerne og udgifterne ved etablering og drift af solcelleselskabet vil overstige de gevinster i form af klimaneutral solcelleel, som Greve Svømmehal vil modtage, og administrationen vil derfor pt. ikke anbefale solcelleudvidelse på Greve Svømmehal. Administrationen holder løbende øje med udviklingen på området. Hvis lovgivningen lempes for kommunal opsætning af solceller, således at det er mere gunstigt for Greve Kommune at opsætte nye solceller på svømmehallen, så vender administrationen tilbage. Derudover vil administrationen undersøge muligheden for opsætning af solvarme på Greve Svømmehal, altså et anlæg, hvor solens stråler bruges til at opvarme det varme vand. Der skal ikke oprettes et selskab for at udnytte solen til varmt vand. Udsatte projekter fra Klimapuljen i 2023 Der blev i 2023 givet 1 mio. kr. i anlægsmidler til følgende projekter: - Rådgiverprojektet om klimatilpasning ved Strandvejen – 0,35 mio. kr. Dette forventes tidligst igangsat i 2025, idet der mangler afklaring af, hvad klimatilpasningsprojektet i Strandparken betyder for projektet. - Bygningsautomatik på kommunens bygning jf. krav fra Bygningsreglementet. Arbejdet afventer pilotprojekt på Hedelyskolen og Tune Skole Højen. - Solceller på Greve Svømmehal (jf. ovenstående). Lovgrundlag Bygningsreglementet og Greve Kommunens Klimahandleplan. Økonomiske konsekvenser Med denne sag søges en anlægsbevilling på 0,50 mio. kr. finansieret af det til formålet afsatte rådighedsbeløb i 2024. Herefter er det resterende rådighedsbeløb 1,75 mio. kr. i 2024. Udover de midler der ikke er frigivet i 2024 resterer der 4 mio. kr. i puljen, fordelt med 2 mio. kr. i hvert af årene 2025 og 2026, samt yderligere 1 mio. kr. i puljen der med vedtagelse af budget 2024-2027 blev flyttet fra 2023 til 2027. Kommunikation Afhængig af hvilke initiativer, der iværksættes, vil det være nødvendigt at have en dialog med brugerne af de relevante bygninger samt eventuelle naboer. Tidsplan Det er forventningen, at de beskrevne projekter igangsættes i 2024. Bygningsautomatik på de større bygninger skal være etableret ved udgangen af 2025. Forundersøgelsen omkring Strandvejen som barriere mod stormflod igangsættes forventeligt i 2025 med aflevering af resultatet til politisk behandling ultimo 2025/primo 2025", "source_path": "data/greve/raw_dagsordener/Klima-, Teknik- og Miljøudvalget_2024-05-30T08:00:00+02:00_274b8839-07c2-4b12-97b5-41e9b6d0a32d.json"}
{"document_id": "274b8839-07c2-4b12-97b5-41e9b6d0a32d", "committee": "Klima-, Teknik- og Miljøudvalget", "meeting_date": "2024-05-30T08:00:00+02:00", "section_type": "html_fragment", "section_title": "Plejehjem i Tune - facadeudtryk og hovedtræk", "case_number": "24-003960", "agenda_index": 7, "text": "Beslutning 1.-2. anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Administrationen orienterer om de større tilpasninger i projektforslaget for det nye plejehjem i Tune, samt hvor projektforslaget forventes at afvige fra udbudskrav og den godkendte lokalplan. Udvalget vil i separat indstilling i august 2024 skulle forholde sig til, om der kan dispenseres fra lokalplanen. Klima-, Teknik- og Miljøudvalget skal endvidere godkende, at der formålsændres et beløb på 0,250 mio. kr. fra anlægsbudgettet til omlægning af en ca. 75 meter lang cykelsti på Tune Parkvej, hvis dispensation for vejadgang godkendes. Indstilling Administrationen indstiller at hovedtrækkene i projektforslaget for det nye plejecenter i Tune tages til efterretning at det godkendes, at der sker en formålsændring af 0,250 mio. kr. fra budget til rådgivning til i stedet at omlægge en cykelsti på Tune Parkvej fra projektet ”Plejecenter - forundersøgelser og rådgiver”, som afholdes i 2026 Sagsbeskrivelse Administrationen orienterede Klima-, Teknik- og Miljøudvalget den 25. april 2024 (pkt. 23) om, at der vil blive udsendt høring af dispensationer til lokalplanen for det nye plejecenter i Tune. Hermed orienterer administrationen mere udførligt om bygherre Boligselskabet Sjællands større tilpasninger af projektet, samt forslag til mindre afvigelser fra udbudskrav og dispensationer fra lokalplan. Administrationen indstiller endvidere , at anlægsmidler fra rådgiverbudgettet formålsændres, så en ca. 75 meter lang cykelsti på Tune Parkvej kan omlægges. Der redegøres endvidere for dette jf. afsnittet om økonomiske konsekvenser. Opdateret projektforslag Boligselskabet Sjælland fremlagde den 16. april 2024 et opdateret projektforslag i den styregruppe, der er nedsat med repræsentanter fra Greve Kommunes administration og Boligselskabet Sjælland. Styregruppen godkendte det opdaterede projektforslag. Boligselskabet fremsender efter planen sin ansøgning til Greve Kommune om tilsagn til skema B. Med ansøgningen er projektforslaget endeligt. Tilsagn til skema B skal politisk behandles efter sommerferien med forventet godkendelse af Byrådet den 2. oktober 2024. I en byggesag af denne størrelse og kompleksitet vil der undervejs fra udbud til færdigt byggeri normalt være foretaget optimeringer og ændringer. Baggrund Det nye almene plejehjem i Tune skal opføres og ejes af Boligselskabet Sjælland. De 72 plejeboliger med tilhørende serviceareal forventes at være klar til indflytning med udgangen af 2026. Større optimering og ændringer Siden Boligselskabet Sjælland vandt udbuddet har Greve Kommune indgået i et samarbejde med boligselskab, entreprenør og arkitekt. Formålet har været at bearbejde tilbuddets konkurrenceforslag til et projektforslag. Projektforslaget skal sikre, at det økonomisk og praktisk er muligt at opføre et plejehjem, som lever op til de udbudskrav, lokalplanskrav og øvrige ønsker, Byrådet i Greve Kommune har besluttet. Projektet er i den nuværende fase beskrevet i et opdateret projektudkast. Det opdaterede projektudkast indebærer nogle optimeringer og ændringer for plejehjemmets indretning og funktioner, som vurderes nødvendige for, at plejecentret kan opføres indenfor den økonomiske ramme. Det vedlagte bilag gengiver udvalgte visualiseringer fra projektudkastet vedrørende byggeriets udformning, tag- og facadeudtryk. Der er sket fire større tilpasninger og optimeringer af projektet: Farve- og materialevalg af facade- og tagbeklædning er nu udvalgt. Første sal er omdisponeret , som ændrer konkurrenceprojektets tagterrasser til en kombination af grønt tag og taghaver, som er visualiseret i bilaget. Tagterrasserne forventes fortsat at kunne overholde lokalplanens rammer. Kælderen er minimeret. I Boligselskabet Sjællands tilbud var der forbindelse mellem den østlige kælder og en kælder under den centrale bygning. En optimeret kælder samler funktioner i den østlige kælder, så kælder under hovedbygningen kan udgå. Personalets adgang mellem boenhederne flyttes dermed fra en kældergang til glasgangene på terræn. Der vil fortsat ikke være gennemgang gennem boenhederne . Den optimerede kælder giver også en bedre løsning på vareindlevering og personaleindgang. Indgangsparti og orangeri er optimeret. Der er nu plads til det fondsstøttede, lysfyldte, grønne rum. Afvigelse fra udbudskrav Projektforslaget medfører to ændringer fra udbudskrav: Der etableres ikke to fælles spa-rum. Administrationen har vurderet, at badeværelserne i de enkelte plejeboliger fuldt ud dækker borgernes behov omkring badesituation og badeoplevelse. Der etableres ikke rumdelere til plejeboligerne. Rumdelerne vurderes fagligt at optage for meget plads i boligen i forhold til den indretningsmæssige gevinst. Forslag til dispensationer fra lokalplan Projektforslaget medfører forslag om fire dispensationer fra den lokalplan (Lokalplan 15.24), som blev vedtaget af Byrådet den 6. marts 2023 (punkt 18), som fremgår af nedenstående tabel. Dispensationsansøgningen forventes behandlet i Klima-, Teknik- og Miljøudvalget den 15. august 2024. 1 Dispensationsansøgninger, lokalplan 15.24 Ændring Konsekvens Afvigelse fra 1.1 Håndlister i gangareal Dispensation fra bygningsreglementets krav om opsætning af håndlister på gangarealer. Det er fagligt vurderet af Greve Kommune, at håndlister er overflødige. Bygningsreglement, BR18, § 61 1.2 Etageareal Dispensation fra lokalplanens krav § 6.3 om nedtrapning af bygningshøjden mod øst. Ansøgningen omhandler en forlængelse af første etage med ca. 1⁄2 meter, med en samtidig forskydning væk fra naboerne til østlig side. Lokalplan 15.24, § 6.3 1.3 Terrænregulering Dispensation fra lokalplanens § 10 om terrænregulering, som vil være nødvendig, hvis byggeriet skal være niveaufrit i stueetagen. Lokalplan 15.24, § 10 1.4 Vejadgang Dispensation fra lokalplanens § 5.1 om vejadgang. Dispensationen vil betyde, at der laves en ekstra udkørsel, for at undgå bakkende lastbiler på plejehjemmets parkeringsområde. Lokalplan 15.24, § 5.1 Lovgrundlag Bygningsreglementet Økonomiske konsekvenser Hvis dispensationen om en ekstra vejadgang til plejehjemmets parkeringsplads godkendes (jf. punkt 1.4 i oversigten), medfører det en udgift på 0,250 mio. kr. for Greve Kommune. Dette skyldes, at en ekstra vejadgang vil medføre, at et stykke af cykelstien på Tune Parkvej skal omlægges af hensyn til trafiksikkerheden. Administrationen indstiller, at anlægsmidler på projekt ”335 - Plejecenter - forundersøgelser og rådgiver” til rådgivning vedrørende det nye plejehjem formålsændres til anlæggelse af cykelstien på Tune Parkvej. Anlægning af cykelstien anslås til at koste 0,250 mio. kr. ud af i alt 0,748 mio. kr. tilbageværende midler på projektet. Arbejdet forventes udført i 2026, hvor midlerne aktuelt også er afsat. Kommunikation Der er nedsat et panel af interessenter fra Tune, bestående af grundejerforeningerne i området omkring Lundegårdsparken og repræsentanter for Greve Seniorråd og Handicapområdet. Boligselskabet Sjælland står for dialogen med dette panel. Boligselskabet har orienteret Greve Kommune om, at panelet indkaldes ved førstkommende lejlighed og orienteres om det endelige projektforslag. Tidsplan 4. juni 2024 Administrationen godkender projektudkast Uge 25, 2024 Boligselskabet Sjælland fremsender ansøgning til Greve Kommune om tilsagn til skema B. 15. august 2024 Klima-, Teknik- og Miljøudvalget behandler dispensationsansøgning 10. september 2024 Plan- og Tryghedsudvalget behandler ansøgning om skema B 25. september 2024 Økonomiudvalget behandler ansøgning om skema B 2. oktober 2024 Byrådet godkender ansøgning om skema B", "source_path": "data/greve/raw_dagsordener/Klima-, Teknik- og Miljøudvalget_2024-05-30T08:00:00+02:00_274b8839-07c2-4b12-97b5-41e9b6d0a32d.json"}
{"document_id": "274b8839-07c2-4b12-97b5-41e9b6d0a32d", "committee": "Klima-, Teknik- og Miljøudvalget", "meeting_date": "2024-05-30T08:00:00+02:00", "section_type": "html_fragment", "section_title": "Lunas Ark - mulighed for tilkøb af grønt tag", "case_number": "22-001739", "agenda_index": 8, "text": "Beslutning Godkendt. Fremstilling Sagsprocedure Klima-, Teknik- og Miljøudvalget Resume I forbindelse med byggeriet af ny daginstitution til Lunas ark har administrationen været i dialog med totalentreprenøren om en alternativ tagbelægning, som kan bidrage til et mere bæredygtigt byggeri, jf. kommunens Klimahandleplan og Ejendomsstrategi. Totalentreprenøren har tilbudt et grønt tag til en pris på ca. 1 mio. kr., som kan holdes inden for den eksisterende anlægsbevilling. Indstilling Administrationen indstiller, at der anvendes ca. 1 mio. kr. til etablering af et grønt tag på daginstitutionen Lunas Ark indenfor den afsatte anlægsbevilling. Sagsbeskrivelse Totalentreprenøren JJ Tømrer og Snedker A/S har vundet opgaven med nedrivning af daginstitutionen Lunas Ark og opførelse af den nye institution med plads til flere børn. Den nye Lunas Ark får i alt plads til 175 børn, som efter planen flytter ind i de nye og moderne rammer i juni 2026. Byggeriet har fokus på bæredygtighed og genbrug af materialer jf. blandt andet Klimahandleplanen og kommunens Ejendomsstrategi. Der bliver blandt andet brugt limtræssøjler, træspær og bjælker i de bærende konstruktioner, ligesom facadematerialet er træ, som er mindre klimabelastende. Derudover bliver mursten fra de eksisterende bygninger genbrugt i det nye byggeri. I forbindelse med kontraktindgåelsen har administrationen været i dialog med totalentreprenør om muligheden for en mere bæredygtig tagbeklædning. I det tilbudte projekt er der budt ind med et aluminiums tag (jf. bilag 1). Totalentreprenøren er vendt tilbage med et tilbud om, at taget kan ændres til et grønt tag med en pris på ca. 1 mio. kr. (jf. bilag 1). Et grønt tag er i overensstemmelse med klimahandlingsplanens tiltag ”3.4.1 Kommunal m 2 -udnyttelse, bæredygtig renovering og nybyggeri\" om at bygge bæredygtigt. For at tage højde for fremtidens (og nutidens) store vandmængder, som kan ansamles ved større nedbørshændelser, etableres et sænket areal på grundens nordvestlige del, som forsinker vandet, inden det løber til kloak. Et grønt tag er yderligere et effektivt redskab til at håndtere regnvand og mindske risikoen for oversvømmelser i byområder. Ved at absorbere og forsinke regnvand reducerer grønne tage belastningen på kloaksystemerne. Grønne tage fungerer desuden som levesteder for planter, insekter og smådyr, hvilket kan have en positiv effekt på den lokale biodiversitet. Greve Kommune har kun grønt tag på plejecentret Langagergård i dag. Med beslutningen bliver der anvendt en del af de midler, der er afsat til uforudsete udgifter. Det giver en større usikkerhed i projektet, men administrationen vurderer, at det kompenseres med den ændring, der er i projektet, hvor hele daginstitutionen bygges på ny. Hvis indstillingen ikke tiltrædes, vil midlerne forventeligt fremgå som et mindreforbrug , når regnskabet afleveres. Midlerne vil da gå i kommunekassen, og/eller kan i stedet bruges på andre anlægsprojekter af betydning for kommunen. Lovgrundlag Bygningsreglement Økonomiske konsekvenser Byrådet besluttede den 4. september 2023 (pkt. 19) at afsætte 60,2 mio. til totalentreprisen. Tilkøb af det grønne tag vil medføre en udgift på 1 mio. kr. Administrationen vurderer, at udgiften kan afholdes indenfor det afsatte budget af to årsager: 0,6 mio. kr. kan dækkes af sparede udgifter i forbindelse med udbuddet. Midlerne var afsat til honorar til de andre bydende på projektet. Disse udgifter udeblev, da de andre bydende på projektet endte med at være ukonditionsmæssige ved de endelige tilbud. 0,4 mio. kr. kan dækkes af en reduktion i budget til uforudsete udgifter, da der bygges mere nyt end forudsat i udbuddet. Der er afsat 8,5 mio. til uforudsete udgifter og efterfølgende vil der være 8,1 mio. til uforudsete. Erfaringen for nybyggeri kontra totalrenovering er, at de uforudsete udgifter vil være mindre end det budgetteret. Et grønt tag vil ikke medføre større driftsudgifter til vedligehold. Øvrige konsekvenser Administrationen vil senere fremlægge en sag, der handler om, hvordan Ejendomsstrategiens pejlemærke om Klima og Bæredygtighed skal udmøntes i Greve Kommune. Kommunikation Hvis der træffes beslutning om et grønt tag, vil administrationen formidle nye illustrationer til borgerne, så de kan se den nye tagbelægning. Tidsplan Daginstitutionen forventes at stå klar til indflytning i juni 2026.", "source_path": "data/greve/raw_dagsordener/Klima-, Teknik- og Miljøudvalget_2024-05-30T08:00:00+02:00_274b8839-07c2-4b12-97b5-41e9b6d0a32d.json"}
{"document_id": "274b8839-07c2-4b12-97b5-41e9b6d0a32d", "committee": "Klima-, Teknik- og Miljøudvalget", "meeting_date": "2024-05-30T08:00:00+02:00", "section_type": "html_fragment", "section_title": "Cykelsti og fortov, Greve Centervej fra Greve Landevej til Skovbo Alle - anlægsforslag", "case_number": "24-004433", "agenda_index": 9, "text": "Beslutning 1 . anbefales 2. model 4 anbefales 3. anbefales Udvalget anbefaler desuden, at restoverskud fra udlodning af PVGreve går til foranalyse for 2 i 1-vej på Karlslunde Centervej fra Karlslunde Landevej til Tune. Udvalget bemærker, at der ikke er modtaget høringssvar fra Handicaprådet. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet Resume Der fremlægges forskellige løsninger samt økonomi for cykelsti og fortov langs Greve Centervej fra Greve Landevej til første rundkørsel Skovbo Alle/Ventrupvej. Indstilling Administrationen indstiller, at notatet om løsninger for cykelstien tages til efterretning (jf. bilag 1) at udvalget vælger, hvilken af de otte fremlagte løsninger, der skal arbejdes videre med at det besluttes, at arbejdet med udbudsmaterialet igangsættes, så anlægsarbejdet kan sættes i gang, når finansieringen for anlægget er på plads. Sagsbeskrivelse Byrådet besluttede den 6. november 2023 (pkt. 12), at midlerne fra afviklingen af PV Greve skal gå til cykelsti/fortov på Greve Centervej på strækningen fra Greve Landevej til rundkørslen ved Skovbo Alle/Ventrupvej. Strækningen fremgår (jf. bilag 2). Det rådgivende ingeniørfirma Artelia har undersøgt seks mulige scenarier for cykelsti og fortov langs Greve Centervej fra Greve Landevej til rundkørslen ved Skovbo Alle/Ventrupvej. De seks scenarier tager udgangspunkt i Byrådets beslutning den 29. januar 2024 (pkt. 16 \"Vej- og Landskabspuljer i 2024). Her fremgår det, at stien skal bestå af fortov og cykelsti. Der skal undersøges anlæg på den nordlige og/eller den sydlige side af Greve Centervej, enten som fortov med dobbeltrettet cykelsti eller fortov og cykelsti i hver side. Forskellig belægningstype på fortov, trafiksikkerhed for bløde trafikanter, økonomi og matrikulære ejerforhold skal indgå i undersøgelserne. De seks scenarier fremgår af tabel 1. Rådgivers gennemgang af de seks scenarier fremgår (jf. bilag 1). I nedenstående tabel 1 fremgår beskrivelse af scenarier, belægningstype, økonomi samt administrationens anbefalinger. Nr. Beskrivelse Belægning fortov Estimeret anlægsoverslag Anbefales 1 Fortov og dobbeltrettet cykelsti i nordsiden af vejen Asfalt 2,4 mio. kr. Nej 2 Fortov og dobbeltrettet cykelsti i nordsiden af vejen Flisebelægning 3,2 mio. kr. Nej 3 Fortov og enkeltrettede cykelstier i begge sider af vejen Asfalt 4,3 mio. kr. Ja 4 Fortov og enkeltrettede cykelstier i begge sider af vejen Flisebelægning 4,8 mio. kr. Ja 5 Fortov og dobbeltrettet cykelsti i sydsiden af vejen Asfalt 2,4 mio. kr. Nej 6 Fortov og dobbeltrettet cykelsti i sydsiden af vejen Flisebelægning 3,2 mio. kr. Nej 7 Alternativ A: Fortov kun i den ene side og enkeltrettet cykelstier i begge sider af vejen Flisebelægning 3,8 mio. kr. Ja 8 Alternativ B: Ingen fortov og enkeltrettede cykelstier i begge sider af vejen Ingen 2,5 mio. kr. Ja Scenarie 1 og 2: Anbefales ikke, da der fysisk ikke er plads til at udføre projektet, da den kommunale vejrabat ikke er bred nok. En realisering af scenarie 1 og 2 vil både kræve en ekspropriation, samt at der graves i den privatejede støjvold, der er langs Greve Centervej . Dobbeltrettet cykelsti med fortov er minimum 5 meter bredt, og der er kun 4 meter til rådighed på den nordlige side af vejen. Derudover vil udførelse af en dobbeltrettet cykelsti give nogle trafiksikkerhedsudfordringer i krydset Greve Landevej, da nogle cyklister vil skulle krydse vejen i modsat køreretning. Scenarie 3 og 4: Anbefales, da cyklisterne ledes korrekt over krydset ved Greve Landevej. Scenarie 4 er dyrere end scenarie 3, da flisebelægning på fortov er dyrere end asfalt. Dog anbefales scenarie 4 over scenarie 3, da kantstensadskillelsen af cykelsti og fortov tydeligt adskiller fodgængere fra cyklister. Scenarie 5 og 6: Anbefales ikke, da den dobbeltrettede cykelsti skal føres på tværs af adgangsvejen til dagligvarebutikken (Rema 1000), hvilket øger risikoen for uheld mellem biler og cyklister. Som ved scenarie 1 og 2 vil en dobbeltrettede cykelsti også her give trafiksikkerhedsmæssige udfordringer i krydset ved Greve Landevej. Alternativer 7 og 8 Rådgiver opstiller i notatet alternative løsninger på baggrund af deres undersøgelser. Baggrunden for, at rådgiver opstiller alternativer udover de ønskede 6 scenarier, begrundes således i notatet: \" Det anbefales dog at overveje, helt eller delvist at udelade etablering af fortov på strækningen, da der ikke vurderes at være tilstrækkeligt behov for det. Enkeltrettede cykelstier i 2,0 m bredde i hver side af vejen, vurderes at kunne afvikle både cykel- og gangtrafik tilfredsstillende og vil kunne reducere anlægsomkostningerne betydeligt. \" Langs Greve Centervej er der overvejende anlagt cykelsti, som også fodgængere benytter sig af, hvorfor en løsning med kun enkeltrettede cykelstier, som fodgængere også kan benytte, må anses som acceptabel. Scenarie 7 (Alternativ A i notatet) : Etablering af enkeltrettede cykelstier i begge sider af vejen og fortov i flisebelægning i den ene side af vejen Estimeret anlægsoverslag: 3,8 mio. kr. Scenarie 8 (Alternativ B i notatet) : Etablering af enkeltrettede cykelstier i begge sider af vejen. Fortov udelades helt. Estimeret anlægsoverslag: 2,5 mio. kr. Administrationen anbefaler ligeledes de to alternativer og er enig i, at der må være en relativ lille mængde af fodgængere, der vil benytte strækningen. Dog bemærker administrationen, at hvis alternativ A vælges, så bør fortovet anlægges på den nordlige side af Greve Centervej, da der primært kommer fodgængere fra boligerne fra Skovbo Alle. De vil ikke benytte et fortov på den sydlige side, men vil forventeligt gå på cykelstien på nordlig side, indtil de krydser vejen ved dagligvarebutikken. Derudover må det forventes, at der fortsat er mange, der vil benytte trampestien hen over støjvolden, der ligger på privat matrikel. Lovgrundlag Lov om offentlige veje Økonomiske konsekvenser De estimerede anlægsoverslag er den totale udgift for anlæg. D.v.s. kræver scenariet f.eks. signaltekniske ændringer i lyskrydset eller fodgængerovergang ved Greve Landevej, vil disse udgifter også indgå. Der er også medregnet udgifter til belysning i alle scenarierne. Vejbelysning indgår, da resten af strækningen på Greve Centervej er med vejbelysning. I anlægsoverslagene er der medregnet 30 % til uforudsete udgifter. Der er allerede afsat midler til rådgiver på projektet. Ved at vælge scenarie 7 eller 8 er der en økonomisk besparelse ift. scenarie 3 og 4. Ved anlæg af cykelsti og fortov kommer der driftsudgifter til snerydning, renhold og vedligeholdelse. Den afledte drift afhænger af den valgte løsning og vil blive beregnet og fremlagt i forbindelse med frigivelse af midler til projektet. Der er på Byrådet den 29. januar 2024 (pkt. 16) bevilliget 0,5 mio. kr. til udbuddet af projektet med projekt \"567 Trafiksikkerhed (kampagner og analyser). Finansieringen af projektet jf. den valgte løsning kommer fra udlodningen af PV Greve jf. Byrådets beslutningen den 6. november 2023 (pkt. 12). Øvrige konsekvenser Udførelse af dobbeltrettede cykelstier på strækningen vil give trafiksikkerhedsmæssige udfordringer i krydset på Greve Landevej, hvorfor det anbefales at udføre enkeltrettede cykelstier. Kommunikation Sagen er sendt til Handicaprådet med udsendelse af dagsorden til Klima-, Teknik- og Miljøudvalget. Kommentarer fra Handicaprådet vil blive forelagt ved sagens behandling på mødet i Klima-, Teknik- og Miljøudvalget den 30. maj 2024 og vedlagt på dagsordenen til sagens videre behandling i Økonomiudvalg og Byråd. Tidsplan Opstilling af tidsplanen afhænger af udlodningen af PV Greve.", "source_path": "data/greve/raw_dagsordener/Klima-, Teknik- og Miljøudvalget_2024-05-30T08:00:00+02:00_274b8839-07c2-4b12-97b5-41e9b6d0a32d.json"}
{"document_id": "274b8839-07c2-4b12-97b5-41e9b6d0a32d", "committee": "Klima-, Teknik- og Miljøudvalget", "meeting_date": "2024-05-30T08:00:00+02:00", "section_type": "html_fragment", "section_title": "Opfølgning på initiativretsforslag fra Moderaterne om sikring af administrative ressourcer til administration og vejledning om kystbeskyttelse", "case_number": "24-002431", "agenda_index": 10, "text": "Beslutning 1 . A og B anbefales, idet der allerede nu ses behov for at arbejde med fællesprojekter jf. kap. 1a i kystbeskyttelsesloven. 2.-3. anbefales. Udvalget ønsker at mulighed for at oprette digelag belyses, herunder ”best practice” i andre kommuner. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Der fremlægges hermed opfølgning på initiativretsforslag fra Moderaterne (M) om sikring af administrative ressourcer ved behandling af borgernes initiativer om kystbeskyttelse, samt facilitering af borgermøder omkring stormflod, spilde- og overfladevand, som Byrådet på møde den 13. marts 2024 besluttede at sende til realitetsbehandling Indstilling Administrationen indstiller, at det besluttes om der skal afsættes beløb til ressourcer og rådgivning i 2024, herunder at administrationen medtager 0,250 mio. kr. til en medarbejder til kystsikring ved budgetopfølgningerne i 2024 og indarbejder udgiften på 0,7 mio. kr. om året til en teknisk rettelse i 2025 og frem at administrationen fremlægger forslag om rådgivning, når der opstår konkrete projekter. om der skal faciliteres en række borgermøder for at informere og forklare om sammenhænge mellem stormflod, spilde- og overfladevand i Greve Kommune, herunder at der i givet fald udarbejdes et udvidelsesforslag til budgetlægningen for 2025-28 til formålet. at der hermed at gjort op med initiativretsforslaget. Sagsbeskrivelse Moderaterne har fremsat et initiativretsforslag med afsæt i borgermødet i Portalen den 1. februar 2024 omkring kystsikring samt facilitering af borgermøde omkring sammenhæng og udfordringer i relation til stormflod, spilde- og overfladevand. På borgermødet blev det klart, at en række kystsikringsløsninger med afsæt i borgernes egne projekter og løsninger vil kræve en række administrative ressourcetræk. Det er Moderaternes vurdering, at administrationen på nuværende tidspunkt ikke har ressourcer eller afsat økonomi til at løfte denne vigtige opgave for borgerne. Derfor foreslår Moderaterne: at sikre de nødvendige ressourcer og rådgivning for administrationen, og der afsættes administrationen et beløb på 2 mio. kr. i 2024. at der med afsæt i ejerdagen hos KLAR Forsyning faciliteres en række borgermøder for at informere om og forklare sammenhænge mellem stormflod, spilde- og overfladevand i Greve Kommune. Til inspiration for behandling anbefaler Moderaterne, at finansiering gennemføres ved en politisk behandling med afsæt i Vej- og Landskabspuljen med en overførsel fra 2025 til 2024. Initiativretsforslaget kan ses i sin helhed (jf. bilag1). Kystdirektoratet har udpeget Køge Bugt som et samlet risikoområde, hvor der kan ske store skader på grund af oversvømmelse fra havet. Byrådet har på baggrund i anden planperiode vedtaget Risikostyringsplan for stormflod 2021-2027. Kommunen blev den 21. oktober 2023 ramt af en 100 års stormflod med kraftig pålandsvind. Der var højvande igen primo januar 2024 over flere dage med pålandsvind, som også har påvirket Greve Kommunes kyster og naturlige kystbeskyttelse med klitter. Hændelsen udfordrede også kommunernes evne til at håndtere overfladevand fra regnvand og vandløb samtidig. Stranden blev ændret, men er flere steder begyndt at etablere strandvolde igen. Greve Kommune, som helhed, fik kun mindre skader og enkelte grundejere fik vand i huset. Hændelsen bekræfter derfor, at Greve Kommune overordnet set er relativt godt beskyttet, men viser også, at kommunen er sårbar, og hvis stormfloden havde været lidt højere, ville langt flere borgere være blevet ramt. Flere steder har stormfloden eroderet klitter foran husene i første række. En række grundejere i forreste række langs stranden ønsker derfor en bedre beskyttelse mod fremtidens stormfloder. Administrationen har holdt møder med grundejere både nord og syd for Mosede Havn, der har været særligt udsat under stormfloden. Andre borgere har ringet og henvendt sig for at få dialog om muligheder og planer for kystbeskyttelse i kommunen. På baggrund af tilbagemelding fra møder med borgere, der søger at samle tilslutning til kystbeskyttelse, er det administrationens vurdering, at det ikke er muligt at samle tilslutning blandt borgere til større og sammenhængende tiltag til kystbeskyttelse uden at gennemføre dem som et fælleskommunalt kystbeskyttelsesprojekt, hvor kommunen faciliterer, driver og pålægger borgerne at samles om et kystbeskyttelsesprojektet. Det vil i givet fald blive fremlagt til politisk behandling, hvor Byrådet skal beslutte, om man ønsker at fremme projektet. Det tager erfaringsmæssigt tre - fire år at gennemføre et større fælleskommunalt kystbeskyttelsesprojekt efter kystbeskyttelseslovens kapitel 1a, og det kræver betydelige ressourcer fra administrationens side. Administrationen har ikke ressourcer til at løfte kystbeskyttelsesprojekter med de nuværende ressourcer i det omfang, som pt. efterspørges af borgerne i kommunen efter stormfloden. Administrationen arbejder desuden med Risikostyringsplanens tiltag, herunder et fælleskommunalt kystbeskyttelsesprojekt sammen med Strandparken og de øvrige strandparkkommuner og med klimatilpasning af Lille Vejleå. Også her vil det på sigt være nødvendigt at tilføre ressourcer for at kunne gennemføre det fælleskommunale projekt sammen med øvrige kommuner i Strandparken. Det er vanskeligt at anslå de nødvendige ressourcer til at varetage disse helt nødvendige opgaver, men et forsigtigt bud er, at der skal ansættes yderligere én medarbejder fra 1. september 2024 og frem. Administrationen anbefaler derfor, at det lægges ind som en teknisk rettelse i budgetlægningen og som en udvidelse i 2024. Udover administrative ressourcer vil det også blive nødvendigt, at kommunen indkøber konsulenter til at rådgive, skitsere løsninger og projektere kystbeskyttelsen, når der opstår et konkret projekt. Det er endnu for tidligt at forudsige de nødvendige beløb til dette i 2024, men det kan være omkring 0,5 mio. kr. om året i de kommende år. De dele af beløbet, som ikke hører til myndighedsbehandlingen, men hidrører projektering, anlægsstyring ol. kan dog siden pålægges grundejerne. Ejerdag i KLAR Forsyning KLAR Forsyning holdt den 8. februar 2024 en ejerdag for byrådsmedlemmer i de fire kommuner (Køge, Stevns, Solrød og Greve kommuner) med blandt andet et oplæg om \"ansvar og roller\" i forbindelse med beredskabshændelser, når der kommer \"vand fra flere sider\" (højt grundvand i kombination med kraftige regnskyl og stormflod). Det blev her aftalt, at kommunikation til borgerne om ansvar og roller er vigtigt. Herunder at det er g rundejerens ansvar at sikre sin egen ejendom (særligt ejendomme med kældre), og at man ikke må belaste kloaksystemet med overfladevand, havvand ol. Det er umiddelbart aftalt, at Køge Kommune sammen med KLAR Forsyning vil udarbejde et materiale, der kan deles i kommunerne. Administrationen vil undersøge, hvad de andre kommuner gør i forhold til kommunikation om dette. KLAR Forsyning stiller gerne op og informerer, hvis Greve Kommune indkalder og faciliterer borgermøder om dette. Der er ikke afsat ressourcer til at holde borgermøder som foreslået i initiativretsforslaget. Det bør i givet fald indgå som et udvidelsesforslag til budgetlægningen. Lovgrundlag Kystbeskyttelsesloven, lov om vurdering og styring af oversvømmelsesrisikoen fra vandløb og søer samt bekendtgørelse om vurdering og risikostyring for oversvømmelser fra havet, fjorde eller andre dele af søterritoriet. Økonomiske konsekvenser Administrationen medtager ressourcer til en medarbejder til myndighedsarbejdet om kystsikring på omkring 0,250 mio. kr. i 2024 i budgetopfølgningerne og indarbejder den varige udgift som en teknisk rettelse på 0,7 mio. kr. om året til budget 2025 og frem. Det kan anbefales, at der først fremrykkes midler i 2024 fra Vej- og Landskabspuljen i 2025, når der er et konkret behov. Tidsplan Administrationen vil slå en stilling op som administrativ medarbejder på kystsikringsområdet til opstart september/oktober 2024.", "source_path": "data/greve/raw_dagsordener/Klima-, Teknik- og Miljøudvalget_2024-05-30T08:00:00+02:00_274b8839-07c2-4b12-97b5-41e9b6d0a32d.json"}
{"document_id": "274b8839-07c2-4b12-97b5-41e9b6d0a32d", "committee": "Klima-, Teknik- og Miljøudvalget", "meeting_date": "2024-05-30T08:00:00+02:00", "section_type": "html_fragment", "section_title": "Movias Mobilitetsplan 2024 - høringssvar", "case_number": "24-003847", "agenda_index": 11, "text": "Beslutning 1.-2. anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet Resume Movia har sendt Mobilitetsplan 2024 i høring. Planen erstatter Movias Mobilitetsplan 2020. Der fremlægges hermed fokuspunkter fra planen samt forslag til høringssvar. Indstilling Administrationen indstiller, at Movias Mobilitetsplan 2024 tages til efterretning (jf. bilag 1 og 2). at forslag til høringssvar (jf. bilag 3) godkendes. Sagsbeskrivelse Movias bestyrelse godkendte forslag til Mobilitetsplan 2024 den 15. december 2023. Nu er Mobilitetsplanen i høring frem til den 31. maj 2024. Mobilitetsplanen med bilag fremgår (jf. bilag 1) og høringsbrevet fremgår (jf. bilag 2). Hvert fjerde år skal Movia i samarbejde med kommuner og regioner udarbejde en fælles plan for den lokale og regionale kollektive trafik, som kaldes en mobilitetsplan. Movia skriver i høringsbrevet, at Mobilitetsplanen er en aftale mellem kommuner og regioner om, hvad der er vigtigst at samarbejde om i den kommende fireårige periode. Movia foreslår med Mobilitetsplan 2024, at der fokuseres på fire temaer: Fokus på god sammenhæng til tog- og letbaner og god service på de større buslinjer. Fokus på idriftsættelse af nye typer af services, der fremmer mobiliteten i landområderne, hvor bus i rute ikke altid slår til. Fokus på flere kunder i den kollektive transport gennem partnerskaber. Fokus på grøn omstilling af den kollektive transport. Administrationen foreslår, at Greve Kommune indgiver et høringssvar (jf. bilag 3), der bakker bredt op om Movias Mobilitetsplan. Der er ingen initiativer, der har en direkte konsekvens for Greve Kommune. Dog er der en række emner, som administrationen har hæftet sig ved og ønsker at fremhæve: BRT (Bus Rapid Transport) Af Mobilitetsplanen fremgår det, at \"vi udbygger Fingerplanen med BRT\". Fingerplanen er statens overordnede plan for udvikling af de 34 kommuner i hovedstadsområdet. Et centralt princip er, at kontorvirksomheder m.v., der har mange ansatte, skal placeres tæt på S-tog og metro (”stationsnærhedsprincippet”). BRT (Bus Rapid Transport) er buskørsel i egne vognbaner, som derved kan komme hurtigt og trængselsfrit frem. Som det fremgår af mobilitetsplanen, giver staten på nuværende tidspunkt tilskud til de konkrete projekter til udbygning med BRT, hvis kommunerne ligeledes bidrager med tilsvarende beløb. Derudover har der været forsøg med at give tilladelse til at bygge efter stationsnærhedsprincippet ved BRT stoppesteder . Derved kan udbygning med BRT have en økonomisk omkostning for en kommune i kraft af medfinansiering og samtidig give nye byudviklingsmuligheder. Selvom Greve Kommune ligger i Fingerplansområdet, foreligger der ingen konkrete BRT planer her, dog er det værd at bemærke at mobilitetsplanen omtaler udbygning af BRT i Fingerplanen. I forslag til høringssvar er der indskrevet, at Greve Kommune ønsker tidlig inddragelse, hvis der opstartes initiativer om BRT i Greve Kommune. Roadpricing I mobilitetsplanen skriver Movia, at \"vi forbereder os på, at roadpricing er en mulighed\". Som Movia også skriver, så foreligger der ingen statslig beslutning om roadpricing , men de foreslår at scenariet forberedes, da det forudsætter en velfungerende og udbygget kollektiv trafik, der har kapacitet til at transportere dem, der stiller bilen. De foreslår, at der i 2025-2026 udarbejdes et fælles oplæg til, hvordan busserne konkret kan understøtte en eventuel indførelse af roadpricing , herunder hvad omkostningen vil være. Så selvom der ikke foreligger nogen konkret plan for roadpricing , eller hvilken betydning det vil have for Greve Kommune, så er det værd at bemærke, at det er et scenarie Movia begynder at arbejde med. Ift. roadpricing er der i forslag til høringssvar også indskrevet, at Greve Kommune ønsker tidlig inddragelse, hvad angår ændringer, der vedrører Greve Kommune. Samkørsel Movia skriver i Mobilitetsplanen, at kommunernes mobilitetsudbud skal udvides med samkørsel. Dette stemmer overens med Greve Kommunes Klimahandlingsplan og den tilhørende tiltagsliste. Virksomheder I Mobilitetsplanen fremgår de muligheder, som virksomhederne har for at finansiere bustrafik. Virksomhederne kan yde et tilskud til nye eller ekstra afgange på eksisterende ruter til og fra virksomheden. Dette er Greve Kommune også orienteret om i et brev fra Movia, som der orienteres om på Klima-, Teknik- og Miljøudvalget den 30. maj 2024 parallelt med denne sag. I forslag til høringssvar tilkendegiver Greve Kommune, at de ser positivt på denne mulighed. Derudover fremgår det af forslag til høringssvar, at Greve Kommune har fokus på mobilitet til og fra virksomhederne og derfor også aktuelt deltager i et mobilitetsprojekt med fokus på virksomheder i samarbejde med Gate 21. Administrationen foreslår, at Greve Kommune fremsender høringssvar (jf. bilag 3). Da høringsfristen er den 31. maj 2024, er høringssvaret under forudsætning af Byrådets endelige godkendelse. Lovgrundlag Trafikselskabsloven stiller krav om, at der skal laves en plan i fællesskab. Økonomiske konsekvenser Vedtagelsen af Movias Mobilitetsplan 2024 har ingen direkte økonomiske konsekvenser for Greve Kommune. Øvrige konsekvenser Temaerne i Movias Mobilitetsplan er i tråd med Greve Kommunes Klimahandlingsplan samt Greve Kommunens vision. Kommunikation Movias Mobilitetsplan er desuden sendt til Erhvervscentret, kommunens klimansvarlige samt administrationen for flextrafik i Greve Kommune. Tidsplan Movias Mobilitetsplan har høringsfrist fredag den 31. maj 2024. Høringssvaret sendes til Movia inden fristen med forbehold for Byrådets godkendelse den 26. juni 2024.", "source_path": "data/greve/raw_dagsordener/Klima-, Teknik- og Miljøudvalget_2024-05-30T08:00:00+02:00_274b8839-07c2-4b12-97b5-41e9b6d0a32d.json"}
{"document_id": "274b8839-07c2-4b12-97b5-41e9b6d0a32d", "committee": "Klima-, Teknik- og Miljøudvalget", "meeting_date": "2024-05-30T08:00:00+02:00", "section_type": "html_fragment", "section_title": "Vandforsyningsplan, Forslag til Tillæg 1", "case_number": "21-000538", "agenda_index": 12, "text": "Beslutning 1.-2. anbefales. Fremstilling Sagsprocedure Klima-, Teknik- og Miljøudvalget, Økonomiudvalget, og Byråd Resume Administrationen har udarbejdet et forslag til tillæg nr. 1 til vandforsyningsplanen 2010-2021, hvor Tune Vandværk overtager et mindre område af Snoldelev Vandværks forsyningsområde for at kunne levere rent drikkevand til ni ejendomme i Roskilde Kommune. Et område, der vil være meget dyrt at forsyne fra Snoldelev Vandværk. Lige nu har ejendommene ikke rent vand, da der er konstateret forurenet drikkevand i nogle af ejendommenes boringer, og en boring er faldet sammen. Indstilling Administrationen indstiller: at forslag til tillæg 1 til vandforsyningsplanen 2010-2021 (jf. bilag 1) vedtages og sendes i høring at administrationen bemyndiges til at behandle og godkende tillæg 1 til vandforsyningsplanen efter endt høring, såfremt der ikke indkommer høringssvar, der giver anledning til væsentlige ændringer af tillægget. Sagsbeskrivelse Administrationen har udarbejdet et tillæg til vandforsyningsplanen, som beskriver en ændring af forsyningsområdet mellem Tune Vandværk og Snoldelev Vandværk i Roskilde Kommune. De ni ejendomme, som er omfattet af dette tillæg, ligger i Snoldelev Vandværks forsyningsområde i Roskilde Kommune, men forsynes i dag med drikkevand fra egne boringer. Behovet for ændringen skyldes, at drikkevandet fra nogle af enkeltforsyningerne ikke kan overholde Miljøstyrelsens krav til drikkevandskvalitet grundet PFAS og bakterier. For en enkelt ejendoms vedkommende er boringen faldet sammen. Ejendommen forsynes i dag via en haveslange fra naboen, som også er omfattet af tillægget. Løsningen er ikke holdbar, og om sommeren kan der forventes en bakteriel opblomstring. Eftersom ejendommene ligger udenfor Tune Vandværks forsyningsområde, kræver det et tillæg til både Greve og Roskilde kommuners Vandforsyningsplaner at ændre på dette. Snoldelev Vandværks naturlige forsyningsområde er mere end 1.000 meter fra de ejendomme, som har akut behov for rent drikkevand, mens Tune Vandværks forsyningsområde er ved den sydlige kommunegrænse ca. 140 meter fra den nærmeste ejendom og dermed væsentlig tættere på. Det betyder, at udgiften til tilslutning til Snoldelev Vandværk væsentligt overstiger den udgift, der er forbundet med tilslutning til Tune Vandværk. Det er derfor mere rentabelt at tilslutte ejendommene til Tune Vandværk. Tune Vandværk har tilkendegivet, at de er interesseret i at levere drikkevand til ejendommene. Snoldelev Vandværk har ligeledes tilkendegivet, at de ikke er interesseret i, at levere drikkevand til området. Begge vandværker er indforstået med, at forsyningsområdet ændres med vedlagte tillæg 1 til vandforsyningsplanen, så Tune Vandværk leverer drikkevand til den nordlige del af Snoldelev Vandværks nuværende forsyningsområde. Tilslutningerne sker i henhold til Tune Vandværks gældende takstblad for tilslutning i det åbne land. Vandværkets øvrige andelshavere holdes således skadesløse. I forhold til vandforsyningslovens bestemmelser kan et forsyningsområde godt krydse kommunegrænsen. Et kort med ændringerne er vist i tillægget (jf. bilag 1). Tillægget er koordineret med Roskilde Kommune, der har udarbejdet et lignende tillæg, der skriver området ud af Snoldelev Vandværks forsyningsområde. Lovgrundlag Tillægget til vandforsyningsplanen er udarbejdet i henhold til: Bekendtgørelse af lov nr. 602 af 10. maj 2022 om vandforsyning m.v. Bekendtgørelse nr. 831 af 27. juni 2016 om vandforsyningsplanlægning Økonomiske konsekvenser Tillægget har ingen økonomiske konsekvenser for Greve Kommune. Øvrige konsekvenser Ifølge delegationsplanen skal tillæg til vandforsyningsplanen efter endt høring behandles endeligt af Byrådet, men da der er tale om et tillæg for et mindre område, og da denne sag har akut karakter (for hurtigt at sikre rent drikkevand til borgerne), anbefales det, at forvaltningen får bemyndigelse til at godkende tillægget efter høringsperioden, hvis der ikke er indkommet væsentlige høringssvar. Væsentlige høringssvar vil være noget, der giver anledning til ændringer af så stor betydning, så forslaget skal i fornyet høring. Kommer der høringssvar, som giver anledning til at ændre tillægget, forelægges disse for Byrådet via Klima- og Miljøudvalget med henblik på fornyet høring. Kommunikation Forslaget vil blive sendt i fire ugers offentlig høring. I høringsperioden har myndigheder, interesseorganisationer, borgere og øvrige med en individuel interesse i sagen mulighed for at komme med høringssvar til tillægget. Høringen vil foregå sammen med Roskilde Kommunes tillæg. Tidsplan Efter endelig godkendelse af tillægget kan etableringen af vandforsyningsledninger sættes i gang.", "source_path": "data/greve/raw_dagsordener/Klima-, Teknik- og Miljøudvalget_2024-05-30T08:00:00+02:00_274b8839-07c2-4b12-97b5-41e9b6d0a32d.json"}
{"document_id": "274b8839-07c2-4b12-97b5-41e9b6d0a32d", "committee": "Klima-, Teknik- og Miljøudvalget", "meeting_date": "2024-05-30T08:00:00+02:00", "section_type": "html_fragment", "section_title": "Køge Bugt Alliancen - aktiviteter i 2024 og 2025", "case_number": "22-005167", "agenda_index": 13, "text": "Beslutning 1.-2. anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet Resume Greve Kommune arbejder sammen med Stevns, Køge, Solrød, Ishøj, Brøndby og Vallensbæk kommuner i \"Køge Bugt Alliancen\" om at passe på natur- og miljøforholdene i Køge Bugt. I denne mødesag , der er fælles for alle syv kommuner, redegøres der for, hvilke indsatsområder der planlægges for i 2024-2025. Indstilling Administrationen indstiller, at orienteringen om Køge Bugt Alliancen tages til efterretning. at det godkendes, at administrationen udarbejder et udvidelsesforslag til budgetlægningen for 2025-28 om at fortsætte samarbejdet i 2025. Sagsbeskrivelse Køge Bugt Alliancens syv borgmestre har besluttet, at arbejdet med et forbedret havmiljø i Køge Bugt fortsætter også i 2025. Det skyldes, at Hvidovre Kommune fortsat arbejder på at etablere ni kunstige erhvervsøer syd for Avedøre Holme, at Regeringens udkast til Havplan udlægger størstedelen af Køge Bugt til råstofindvindingsområde, og at Miljøministeren endnu ikke har truffet beslutning om afgrænsningen af den marine naturnationalpark Øresund. Havets Folkemøde Der afholdes et nyt Havets Folkemøde lørdag den 24. august 2024 kl. 11-16. Brøndby Kommune har påtaget sig at stå i spidsen for arrangementet, som tilrettelægges i et samarbejde mellem lokalkomiteer for Danmarks Naturfredningsforening langs bugten samt kommunerne. Alle byrådsmedlemmer vil blive inviteret til at deltage. Fortsat indsats om de ni kunstige erhvervsøer Indsatsen mod de ni øer fortsættes i samarbejde med andre aktive parter. Ejerne bag Biofos har besluttet, at det ikke længere undersøges, om en samling af Hovedstadens renseanlæg kan ske på en af de nye øer, men at eksisterende lokaliteter på land i stedet undersøges. Det ser heller ikke ud, at det fælles kystsikringsprojekt for København, Hvidovre og Dragør forudsætter de ni øer. Regeringens Havplanlægning Havplanen har været i høring to gange og er endnu ikke vedtaget. Køge Bugt Alliancen har udtalt sig meget kritisk til planen, særligt vedrørende råstofindvinding, men også mod udlægget af areal til de ni kunstige øer. Der følges fortsat op på sagen. Pilotprojekter med Tænketanken HAV Tænketanken HAV er med en stor fondsbevilling en af de helt centrale spillere i debatten om det danske havmiljø. Bag tænketanken står både en række erhvervsvirksomheder og - organisationer samt forskellige interesseorganisationer. Pilotprojekter mellem Tænketanken og Kommunealliancen er under forberedelse med fokus på en økosystembaseret planlægning for bugten og på at gøre råstofindvinding mere bæredygtig i samarbejde med Køge Bugt Stenrev, Danmaks Naturfredningsforening (DN) og Friluftsrådet. Samarbejdet med de tre organisationer fortsætter. Køge Bugt Alliancen støtter et formidlingsprojekt hos Køge Bugt Stenrev. Friluftsrådet har udarbejdet et godt stykke arbejde om den marine naturnationalpark omfattende Køge Bugt og med DN er der et månedligt samarbejde om stort og småt. Spildevand og overløbsbygværker fra kommunerne I et samarbejde med KLAR Forsyning og BIOFOS vil der blive udarbejdet notater, der nærmere beskriver kommunernes eget ansvar for forbedringer af havmiljøet. Både i Greve, Solrød og Køge planlægges helt nye renseanlæg eller yderligere rensning på eksisterende værker. Konference om Øresund Øresundsvandsamarbejdet, som alle syv kommuner er blevet medlemmer af, forbereder en større konference med både dansk og svensk deltagelse til marts 2025. Marin Naturnationalpark Selvom der endnu ikke er truffet beslutning om nationalparkens geografiske udbredelse, deltager kommunealliancen i et samarbejde med miljøstyrelsen om undersøgelser og forberedelser af en kommende indsats. Til orientering vedlægges seks høringssvar og breve til fagministre, der er afsendt siden sagen om de seks anbefalinger til forbedring af Køge Bugts havmiljø blev behandlet i alle syv kommunalbestyrelser medio 2023. Yderligere oplysninger om Alliancen fremgår af www.koegebugtalliancen.dk Lovgrundlag Kommunalfuldmagtsreglerne Økonomiske konsekvenser Hidtil har kommunerne hver især bidraget med 50.000 kr. i henholdsvis 2023 og 2024. Køge, Brøndby og Greve Kommune bidrager herudover med personaleresurser til henholdsvis koordinatorfunktionen, Havets Folkemøde og Kommunikation. Budgettet for 2025 er endnu ikke fastlagt, men der er formentlig behov for at kunne frikøbe medarbejderresurser fra en eller flere af kommunerne samt til finansiering af fælles pilotprojekter med Tænketanken HAV. Oplæg til en ny finansieringsmodel for 2025 er under udarbejdelse, hvor der dels samlet set sker en større finansiering, dels at finansieringen ændres fra at være samme beløb for alle syv kommuner til en fordeling efter indbyggertal. Administrationen vil udarbejde et udvidelsesforslag til budgetlægningen for 2025-28 om finansiering af arbejdet i 2025 Tidsplan Hvis udvidelsesforslaget prioriteres i budgetforliget, vil administrationen deltage i Køge Bugt samarbejdet i 2025.", "source_path": "data/greve/raw_dagsordener/Klima-, Teknik- og Miljøudvalget_2024-05-30T08:00:00+02:00_274b8839-07c2-4b12-97b5-41e9b6d0a32d.json"}
{"document_id": "274b8839-07c2-4b12-97b5-41e9b6d0a32d", "committee": "Klima-, Teknik- og Miljøudvalget", "meeting_date": "2024-05-30T08:00:00+02:00", "section_type": "html_fragment", "section_title": "Lærkevej 12, 2670 Greve - lovliggørelse af nyt enfamiliehus", "case_number": "21-016376", "agenda_index": 14, "text": "Beslutning Sagen sendes tilbage til administrationen med henblik på, at den nye henvendelse fra naboerne af 26. maj 2024 ”Kommentarer til administrationens fremstilling” besvares ved ekstern advokat. Den nye henvendelse fra naboerne af 26. maj 2024 med bilag vedlægges referatet i sin fulde ordlyd. Fremstilling Sagsprocedure Klima-, Teknik- og Miljøudvalget Resume Administrationen meddelte den 23. juni 2022 byggetilladelse til et nyt enfamiliehus på Lærkevej 12. Administrationens afgørelse blev hjemsendt til fornyet behandling af Byggeklageenheden den 8. december 2023. Ejeren har ansøgt om retlig lovliggørelse af det opførte byggeri. Indstilling Administrationen indstiller, at byggeriet godkendes, selv om det ikke opfylder bestemmelserne om byggeretten om det skrå højdegrænseplan mod vej (i det dagældende bygningsreglement). Godkendelsen sker med baggrund i helhedsvurderingen (jf. bilag 5), da byggeriet ikke vurderes at give væsentlige indbliks-, eller skyggegener og i størrelse og stil svarer til flere af de omkringliggende boliger. Sagsbeskrivelse Sagens forløb Administrationen modtog den 18. januar 2022 en ansøgning om byggetilladelse til opførelse af nyt enfamiliehus i 11⁄2 plan på 221 m2 samt en garage af 34 m2 på Lærkevej 12, 2670 Greve, 10bf, Hundige By, Kildebrønde. Administrationen meddelte den 23. juni 2022 byggetilladelse til opførelse af det nye enfamiliehus. Byggeriet har en samlet bebyggelsesprocent på ca. 28,8%. Bygningen har en samlet bygningshøjde på ca. 8,2 meter (jf. bilag 1). Kommunes afgørelse blev påklaget til Byggeklageenheden den 19. juli 2022 af ejerne af naboejendommen Lærkevej 10. Naboejendommens ejer påklagede kommunens fortolkning af lokalplan nr. 12.50 og tilsidesættelse af bygningsreglementets daværende bestemmelse vedrørende det skrå højdegrænseplan til modstående vejlinje. Administrationen foretog oprindeligt en vurdering af projektet i overensstemmelse med Bygningsreglement 2018 (BR18) § 177, nr. 1 stk. 3, som specificerer en maksimal bygningshøjde baseret på afstanden til den modstående vejlinje. På baggrund af denne vurdering blev projektet afvist. Efterfølgende genoptog kommunen sagen på baggrund af anmodning fra bygherren. Der blev fremlagt den nye faktuelle oplysning, at matriklen, der før var vurderet som vej, består af halvt stiudlæg og halvt vejudlæg på nabomatriklen Mågevej 14 igennem en gammel udstykningssag fra 1946. Under genoptagelsen af sagen vurderede administrationen, at bestemmelsen i BR18 om byggeretten, § 177, nr. 1, stk. 3 om det skrå højdegrænseplan til modstående vejlinje ikke fandt anvendelse i den specifikke byggesag. Bygningsreglementet finder generelt ikke anvendelse i tilfælde, hvor der om de pågældende forhold er fastsat bestemmelser i en lokalplan. Lokalplan 12.50 fastsætter både en mindsteafstand til sti, vejskel og vejudlægslinje samt en maksimal bygningshøjde. Administrationen vurderede således, at lokalplanens bestemmelser allerede regulerede de relevante forhold i bygningsreglementet. Da det ansøgte byggeri var i overensstemmelse med bestemmelserne i lokalplanen, blev der derfor udstedt en byggetilladelse til projektet den 23. juni 2022. Byggeklageenheden ophævede den 8. december 2023 kommunens afgørelse om byggetilladelse og hjemviste sagen til fornyet behandling i kommunen (jf. bilag 2). Byggeklageenheden lagde vægt på, at lokalplanen fastsætter den maksimale bygningshøjde og den minimale afstand til skel, men at den ikke regulerer det skrå højdegrænseplan til modstående vejlinje (jf. (tidligere udgave af bygningsreglementet) BR18 § 177, stk. 1, nr. 3.). Administrationen bemærker, at bestemmelsen i BR18 § 177, stk. 1, nr. 3, siden er blevet ændret pr. 1. januar 2024, så det skrå højdegrænseplan til modstående vejlinje ikke længere indgår i byggeretten, hvis det skulle opføres på nuværende tidspunkt. Hvis en bygning ikke kan opføres i overensstemmelse med byggeretten, skal bygningernes samlede omfang og indvirkning på omgivelserne fastlægges ved en helhedsvurdering efter bestemmelserne i bygningsreglementet. Partshøring I forbindelse med ansøgning om retlig lovliggørelse har administrationen foretaget en partshøring jf. Forvaltningslovens § 19 af ejere af Lærkevej 8 og 10, Strandbovej 6 og 8, og Mågevej 14. Ejerne af Lærkevej 8 og 10, Strandbovej 6 og 8, har bemærket i deres høringssvar (jf. bilag 3 og 4): At der kan forekomme skyggegener samt indbliksgener. At byggeriet er i strid med Lokalplan 12.50, og at byggeriet ikke passer ind i områdets karakter. At byggeriet er i strid med tidligere bestemmelsen i BR18 § 177, stk. 3. At Greve Kommune bør kræve fysisk lovliggørelse af byggeriet på Lærkevej 12. At byggeriet påvirker udsigten mod havet fra Lærkevej 8 og 10. At byggeriet vil danne præcedens for andre byggerier i området. Kommentering og anbefaling Administrationen indstiller, at der gives lovliggørende byggetilladelse til det opførte enfamiliehus, da det er administrationens vurdering, at projektet ikke vil give flere indbliksgener, end hvad der må forventes ud fra byggemuligheden i Lokalplan 12.50, og hvad der allerede forekommer fra andre byggerier i området. I forhold til skyggegenerne for naboejendommen på Lærkevej 10 vurderes det, at det nyopførte byggeri vil medføre begrænsede skyggegener i dagtimerne. Ligeledes kan der forekomme en vis skygge i naboejendommenes haver på Mågevej 14 og Strandbovej 8. Dog vurderes disse gener som afgrænsede og acceptable. Administrationen vurderer, at lignende byggerier allerede eksisterer i området, som fx Lærkevej 8 og 10, der er opført som 11⁄2-plans boliger med en lignende bebyggelseskarakter samt matrikeludformning. Byggeriet på Lærkevej 12 følger derfor kontinuiteten i områdets arkitektoniske og planlægningsmæssige karakter, og det er administrationens vurdering, at enfamiliehuset på Lærkevej 12 passer ind i det eksisterende miljø. Fortabt havudsigt er ikke et argument for at afvise lovliggørelsen af et byggeri. Byggeriet på Lærkevej 12 blev opført lovligt på baggrund af en gyldig byggetilladelse. Byggetilladelsen blev ophævet på grund af en retslig mangel, da der ikke var foretaget en helhedsvurdering. På nuværende tidspunkt er det nyopførte byggeri på Lærkevej 12 ikke lovligt, og det kræver derfor en retlig eller fysisk lovliggørelse eller en kombination retlig og fysisk lovliggørelse. I forbindelse med lovliggørelsessager er administrationen forpligtet til at søge den mindst indgribende løsning inden for lovens rammer. På baggrund af en helhedsvurdering (jf. bilag 5) indstiller administrationen, at der gives en ny byggetilladelse til det eksisterende enfamiliehus. Lovgrundlag Bygningsreglementet 2018 § 187. Økonomiske konsekvenser Det er administrationens vurdering, at kommunen ikke kan kræve fysisk lovliggørelse. Hvis der kunne kræves en fysisk lovliggørelse, er det administrationens vurdering, at ejerne af Lærkevej 12 kan anmode om erstatning, da kommunen har udstedt en byggetilladelse til opførelsen af det nye enfamiliehus og ejerne har bygget lovligt i henhold til denne og i god tro. Øvrige konsekvenser Det vurderes ikke at have nogle øvrige konsekvenser, ej heller præcedens, da byggeriet vil være lovligt efter de nugældende regler. Kommunikation Sagen har været sendt i partshøring til ejere af Lærkevej 8 og 10, Strandbovej 6 og 8, Mågevej 14. jf. Forvaltningslovens § 19. Det er i forbindelse med partshøringen kommet høringssvar fra ejerne af Lærkevej 8 og 10, Strandbovej 6 og 8.", "source_path": "data/greve/raw_dagsordener/Klima-, Teknik- og Miljøudvalget_2024-05-30T08:00:00+02:00_274b8839-07c2-4b12-97b5-41e9b6d0a32d.json"}
{"document_id": "274b8839-07c2-4b12-97b5-41e9b6d0a32d", "committee": "Klima-, Teknik- og Miljøudvalget", "meeting_date": "2024-05-30T08:00:00+02:00", "section_type": "html_fragment", "section_title": "Nørregade 41, Tune - dispensation til bortledning af tag- og overfladevand samt taghældning", "case_number": "23-014151", "agenda_index": 15, "text": "Beslutning 1.-2. Godkendes. Udvalget ønsker, at sagen hastebehandles, da der er tale om kritisk infrastruktur. Fremstilling Sagsprocedure Klima-, Teknik- og Miljøudvalget Resume Administrationen har modtaget ansøgning om dispensation fra lokalplanens bestemmelser om, at tag- og overfladevand skal holdes på egen grund til nedsivning samt til taghældning uden for lokalplanens bestemmelser. Indstilling Administrationen indstiller, at der meddeles dispensation fra følgende §§ i lokalplan 15.25: § 7.2, om at tage i delområde 1 skal udføres med ensidig taghældning på mellem 5-25 grader, fladt tag 3-5 grader eller en kombination heraf. Det indstilles, at taghældning kan udføres med fladt tag med hældning på 2,86 grader. § 8.1, om at regnvand fra befæstet areal, som overstiger den maksimale Fi-værdi på 0,42, skal føres til faskine og nedsives. Det indstilles, at overskydende tag- og overfladevand kan ledes direkte til kloak. Sagsbeskrivelse Tune Vandværk skal i forbindelse med udvidelse af kapaciteten opføre en ny rentvandstankhal samt opføre en tilbygning til kontorfaciliteterne. Tilbygningen ønskes opført med fladt tag af præfabrikerede materialer, som af byggetekniske årsager ikke helt kan opfylde kravene til taghældning, som beskrevet i lokalplanens bestemmelser. Ved forøgelsen af det bebyggede areal forøges samtidig det befæstede areal for ejendommen, dvs. det areal, hvor regnvandet forhindres i at sive direkte ned i jorden. Da tilbygningerne ikke kan overholde lokalplanens bestemmelser, har administrationen modtaget ansøgning om dispensation fra lokalplan 15.25, §§ 7.2 (jf. bilag 1) og 8.1 (jf. bilag 2). Jf. lokalplanens bestemmelser: § 7.2, Tage i delområde 1 skal udføres med: Ensidig taghældning på mellem 5-25 grader. Fladt tag 3-5 grader. Eller en kombination heraf. Af vejledningen til Bygningsreglement 2018 (BR18) om fugt i bygninger fremgår det, at tage skal udføres med en minimum hældning på 1:40 (1,43 grader) for at sikre korrekt afledning af tagvandet. Standard byggematerialer er designet til at opfylde krav og vejledninger til byggeriet. Med de tilgængelige materialer er det derfor ikke muligt at opfylde lokalplanens bestemmelser til taghældning for fladt tag med en hældning på 3-5 grader. Det er muligt at opbygge en taghældning med tilgængelige materialer, således at hældningen bliver 1:20 (2,86 grader). Ved at anvende denne opbygning overholdes de byggetekniske krav og vejledninger, og samtidig opnås en hældning så tæt på lokalplanens krav, at det vurderes, at det synsmæssigt ikke afviger fra intentionen med bestemmelsen. Med udgangspunkt i tilgængelige materialer og det visuelle udtryk for de nye tilbygninger indstiller administrationen, at der meddeles dispensation til, at taget kan udføres med en hældning på 2,86 grader. For denne dispensation fra taghældningen kan præcedens forekomme, hvis der ligeledes anvendes præfabrikerede materialer. Vælger man modsat ikke at meddele dispensation til taghældning afvigende fra lokalplanens bestemmelser, kan dette begrundes med, at man ønsker at fastholde lokalplanens bestemmelser, for ikke at skabe præcedens for afvigende taghældninger og deraf uensartet byggeri. § 8.1, Regnvandshåndtering: For lokalplanområdet/den enkelte matrikel gælder Spildevandsplanens fastsatte Fi-værdi = 0,42. Regnvand på det befæstede areal på matriklen, der overstiger 0,42, skal holdes på egen grund. Derfor skal regnvand føres til faskine, som derefter nedsives. Med den projekterede tilbygning er den nye Fi-værdi beregnet til 0,58 og overstiger dermed lokalplanens bestemmelser. Den forhøjede Fi-værdi kan omregnes til en overbefæstelse på cirka 146 m2 tagflade. Der har været dialog med KLAR Forsyning (jf. bilag 4), som ikke taler for at lede mere overfladevand til fælleskloak i Tune, da det vil have en negativ miljøpåvirkning. KLAR Forsyning anbefaler i stedet, at muligheden for at håndtere vandet på stedet afsøges. Det eksisterende vandværk er delvist etableret under jorden, idet nuværende tanke er placeret 2-3 meter under terræn, ligesom de kommende tanke vil blive. For at hindre vandindtrængen i bygningerne under terræn er disse etableret med omfangsdræn med pumpesump, hvorfra overskydende vand pumpes til kloak for bortledning. Skal lokalplanens bestemmelser overholdes, så skal overskydende tag- og overfladevand håndteres på egen grund med LAR-løsning i form af faskine med nedsivning. Det vurderes dog uhensigtsmæssigt at etablere en faskine, idet det må forventes, at en del af vandet, som ledes til faskinen, alligevel herefter vil fortsætte til og opsamles af omfangsdrænet for herefter at blive ført til kloakken. Udover at faskinen ikke forventes at komme til at fungere efter hensigten, kan det oplyses, at grunden, hvor tilbygningerne skal opføres, er forsynet med forskellige tekniske installationer i jorden, som gør, at det ikke er muligt at etablere en faskine af fornøden størrelse. De tekniske installationer er en række råvands- og rentvandsledninger, som ikke umiddelbart vurderes at kunne flyttes. Administrationen indstiller derfor til, at der meddeles dispensation til, at tag- og overfladevand fra overbefæstet areal kan ledes direkte til kloak uden nedsivning eller forsinkelse på ejendommen. Dette begrundes med, at manglende areal på ejendommen (jf. bilag 3), samt tekniske installationer i jorden, gør det umuligt at håndtere vandet på egen grund. Denne dispensation for nedsivning forventes ikke at danne præcedens, da ejendommens anlæg i jorden er unik. Et eventuelt afslag på dispensation kan begrundes med, at Greve Kommune ønsker at sikre, at bortledningen af regnvand ikke overbelaster fælleskloakeringen i Tune. En overbelastning, som kan medføre, at der kommer spildevand i vandløb og Køge Bugt, jf. udtalelse fra KLAR Forsyning (jf. bilag 4). Lovgrundlag Planlovens § 19, stk. 1 tillader, at kommunalbestyrelsen dispenserer fra bestemmelser i en lokalplan, hvis forholdene ikke er i strid med principperne i planen. Planlovens § 20, stk. 2 undtager sagsbehandlingen for naboorientering, hvis kommunalbestyrelsen skønner, at de ansøgte forhold er af underordnet betydning for ejere og brugere i lokalplanens område samt naboer, foreninger og andre, som efter kommunalbestyrelsens vurdering har en interesse i sagen. Økonomiske konsekvenser Sagen har ingen økonomiske konsekvenser for Greve Kommune. Kommunikation Der har været dialog med KLAR Forsyning for om fælleskloakeringen i Tune kan håndtere den ekstra mængde regnvand, som forventes ved udbygningen af Tune Vandværk. Af bilag 4 fremgår bemærkninger fra KLAR Forsyning med en vurdering af mulige følger ved en overbefæstelse, hvortil der meddeles dispensation til direkte bortledning af regnvandet til fælleskloak.", "source_path": "data/greve/raw_dagsordener/Klima-, Teknik- og Miljøudvalget_2024-05-30T08:00:00+02:00_274b8839-07c2-4b12-97b5-41e9b6d0a32d.json"}
{"document_id": "274b8839-07c2-4b12-97b5-41e9b6d0a32d", "committee": "Klima-, Teknik- og Miljøudvalget", "meeting_date": "2024-05-30T08:00:00+02:00", "section_type": "html_fragment", "section_title": "Mosede Bygade 7, Mosede Landsby, genopførelse af bevaringsværdigt hus - dispensation", "case_number": "24-001090", "agenda_index": 16, "text": "Beslutning 1.-4. Godkendes. Fremstilling Sagsprocedure Klima-, Teknik- og Miljøudvalget. Resume Administrationen har modtaget en ansøgning om genopførelse af et bevaringsværdigt hus på Mosede Bygade 7, 2670 Greve. Ejendommen er omfattet af Lokalplan 12.36, som angiver, at nedrivning og genopførelse af bevaringsværdigt hus kræver tilladelse fra Byrådet. Der er tidligere givet tilladelse til at nedrive huset på nogle betingelser, og de nærmere bestemmelser for husets genopførelse skal behandles. Indstilling Administrationen indstiller, at det med baggrund i helhedsvurderingen (jf. bilag 2) godkendes at fravige byggeretten vedrørende skelafstand på 2,5 meter fra skel mod nabo jf. Bygningsreglement 2018 (BR18) § 177 pkt. 2 og 3, idet skelafstand til nabo er på 1,75 meter svarende til husets oprindelige placering. at der meddeles dispensation til at overskride lokalplanens bebyggelsesprocent på 25 % med 2%, så bebyggelsesprocenten bliver samlet 27%, idet det oprindelige hus har en bebyggelsesprocent på 27%. at der meddeles dispensation til at etablere fire kviste og ét tagvindue på husets tag jf. Lokalplan 12.36 § 7.9, da det oprindelige hus havde tre kviste, og det ikke vurderes at medføre væsentlige indbliksgener. at der meddeles afslag til at montere vinduer med træ- og aluminiumrammer jf. Lokalplan 12.36 § 7.15, da det nye hus skal have samme stil og udtryk som det oprindelige, og de ønskede vinduer ikke er foreneligt med dette. Sagsbeskrivelse Ejeren af ejendommen på Mosede Bygade 7 2670, Greve i Mosede Landsby har søgt om at genopføre et bevaringsværdigt hus på 130 m 2 (jf. situationsplan og facade tegninger i bilag 1). Klima-, Teknik- og Miljøudvalget har den 17. august 2023 (pkt. 22) godkendt nedrivning af det bevaringsværdige hus på betingelse af, at genopførelse af nyt hus er i overensstemmelse med det nedrevne hus med hensyn til beliggenhed og hovedform jf. Lokalplan 12.36 § 7.17. Dette kræver helhedsvurdering efter BR18 § 177 pkt. 2 og 3, da byggeriet fraviger byggeretten (jf. bilag 2). Det skyldes, at placering af huset vil være 1,75 m fra skel mod nabo i forhold til byggerettens 2,5 meter. BR18 § 177 angiver, at ved fritliggende enfamiliehus, tofamiliehuse med vandret lejlighedsskel og dobbelthuse med lodret lejlighedsskel kan kommunalbestyrelsen ikke nægte at godkende bygningshøjde og afstandsforhold, når følgende betingelser er opfyldt: (...) 2) Mindste afstand til skel på 2,5 m. mod nabo og sti. 3) Mindste afstand mod vej på 2,5 m. Da sagen handler om genopførelse på den oprindelige placering, er der ikke tale om et nyt forhold. Samtidig betinger nedrivningstilladelsen, at genopførelsen sker på den oprindelige placering. På baggrund af en samlet vurdering indstiller administrationen, at der gives tilladelse til, at det nye hus overskrider byggeretten med 0,75 m., så huset kan få den oprindelige placering. Ejeren søger desuden dispensation fra lokalplanen til at overskride den maksimale bebyggelsesprocent på 25% jf. Lokalplan 12.36 § 7.1. Det er ligeledes begrundet i eksisterende forhold, hvor det eksisterende hus medførte en bebyggelsesprocent på 27. Lokalplan 12.36 § 7.1 angiver, at Bebyggelsesprocenten for den enkelte ejendom må ikke overstige 25. Byrådet kan dog tillade en højere bebyggelsesprocent i særlige tilfælde, hvor hensyn til bevaring taler herfor. Da der er tale om en fravigelse fra lokalplanens bestemmelse med henblik på at genopføre et bevaringsværdigt hus i samme dimensioner som det oprindelige, indstiller administrationen, at der dispenseres fra lokalplanens bestemmelse om bebyggelsesprocent. Ejeren søger desuden dispensation fra lokalplanen til, at huset bygges med et tagvindue og fire kviste. På baggrund af eksisterende forhold, hvor det bevaringsværdige hus er opført med tre kviste, er der søgt om tilladelse til at genopføre de tre kviste samt én ekstra kvist. Udover disse er der også søgt om tilladelse til at montere et tagvindue på den sydlige tagflade, så der bliver i alt fire kviste og ét tagvindue på det nye hus. De fire kviste og tagvindue vil kræve en tilladelse jf. Lokalplan 12.36 § 7.9 som angiver, at der ikke uden Byrådets særlige tilladelse må anbringes kviste, dominerende tagvinduer, altaner eller overdækkede terrasser. De fire kviste er begrundet med, at det oprindelige hus er opført med tre kviste, og at det vil fremstå symmetrisk med fire kviste på husets tag (to kviste på den nordlige tagflade og to kviste på den sydlige tagflade). Opførelse af et tagvindue er begrundet med opfyldelse af BR18’s krav om lys og udsyn. Da det ikke vurderes at medføre indbliksgener, indstiller administrationen, at der meddeles dispensation til at opføre fire kviste og ét tagvindue som beskrevet i forhold til det oprindelige byggeri. Endelig har ejeren ansøgt om dispensation fra lokalplanen til at montere vinduer med træ og aluminiumsrammer efter Lokalplan 12.36 § 7.15. Lokalplanen angiver, at for bebyggelse, der på bilag 3 er vist som bevaringsværdig gælder, at ejerne skal indhente Byrådets tilladelse inden bygningerne nedrives, ombygges eller deres ydre fremtræden på anden måde ændres f.eks. ved ændring af vinduestype, tagmateriale eller facadefarve. Her ønsker ejeren at ændre på husets ydre fremtræden. Det er begrundet med et ønske om at bruge miljøvenlige materialer, som har mindre behov for vedligeholdelse. Administrationen vurderer ikke, at hensynet til vedligehold bør vægtes højere end bygningens oprindelige udtryk og indstiller på den baggrund til, at der gives afslag på at montere vinduer med rammer af træ og aluminium. I forbindelse med sagsbehandling har sagen været i partshøring og naboorientering. Samtlige høringssvar fremgår (jf. bilag 3). Sagen har været i partshøring hos nabo Mosede Bygade 9, 2670 Greve. Naboen bemærker, at det nye hus kommer til at ligge tættere end 1,75 m fra skel, idet placering af huset langs vej ikke er vinkelret. Administrationen har modtaget en afsætningsplan fra en landinspektør, som har udarbejdet den på baggrund af husets eksisterende placering. Tegningsmaterialer er på den baggrund vurderet til at være i overensstemmelse med oprindelig placering. I forbindelse med behandling af dispensationsansøgningen er der desuden sendt en naboorientering til Mosede Bygade 9, Mosede Bygade 11, Mosede Bygade 15B, Mosede Bylaug og Greve Museum. Der er kommet bemærkninger fra Mosede Bygade 9 og Greve Museum. Ejeren af Mosede Bygade 9 er bekymret for, at forøgelse af bebyggelsesprocent med 2% vil have en negativ påvirkning på landsbypræget. Udover dette er ovennævnte ejer bekymret for den ekstra kvist på den sydlige tagflade, så der bliver i alt fire kviste på det nye hus. Det er begrundet med, at de tre eksisterende kviste er opført uden byggetilladelse, og at opførelse af en ekstra kvist vil medføre indbliksgener. Administrationen vurderer, at overskridelse af bebyggelsesprocent med 2% ikke vil medføre uoverensstemmelser mellem det nye hus og eksisterende fundamenter. Den udstedte nedrivningstilladelse kræver genopførelse af nyt hus er i overensstemmelse med det gamle med hensyn til beliggenhed og hovedform jf. Lokalplan 12.36 § 7.17. I forhold til indbliksgener er de to kviste, der er vendt syd, placeret ved et trapperum og badeværelse, hvorfor administrationen vurderer, at der ikke er dokumenteret forhold, der giver anledning til evt. indbliksgener. I forhold til lovligheden af de eksisterende kviste (tre stk.) vurderer administrationen, at de er blevet opført i 2006 eller tidligere. Den gældende lokalplan for området (Lokalplan 12.36) er vedtaget i december 2007. Det betyder, at de omtalte kviste er lovligt opført, da den forrige lokalplan (Partiel Byplanvedtægt nr. 20) ikke regulerer kviste og bevaringsværdige huse. Det kan også oplyses, at udstedelse af byggetilladelser til opførelse af kviste har været kutyme i området før vedtagelse af Lokalplan 12.36. Det ses f.eks. ved Mosede Bygade 1A, Mosede Bygade 15B og Mosede Bygade 17. Derfor vurderer administrationen, at genopførelse af det bevaringsværdige hus skal omfatte de tre kviste, og at opførelse af én ekstra kvist og ét tagvindue på den sydlige tagflade ikke vil ændre på områdets bybillede eller være til ulempe for omliggende ejendomme. Endelig er der søgt om dispensation til montering af vinduer i træ og aluminiumsrammer. Her har Greve Museum lagt vægt på, at dispensation til nedrivning af det bevaringsværdige hus er på betingelse af, at genopførelse af det nye hus skal tage hensyn til beliggenhed og hovedform. Ydermere mener Greve Museum, at det ovennævnte ønske vil være skæmmende for bygningens udtryk mod Mosede Bygade. Lignende bemærkninger er modtaget fra ejeren af Mosede Bygade 9. Administrationen vurderer, at betingelser for genopførsel af et bevaringsværdigt hus omfatter udvendige byggematerialer, som skal være i samme stil som de oprindelige. Derfor indstiller administrationen til, at der meddeles afslag i forbindelse med dispensationsansøgning angående montering af vinduer med aluminiumsrammer. Lovgrundlag Lokalplan 12.36 Planloven § 19 Bygningsreglement 2018 § 177 Klima-, Teknik- og Miljøudvalgets beslutning den 17. august 2023 (pkt. 22). Økonomiske konsekvenser Sagen har ingen økonomiske konsekvenser for Greve Kommune. Kommunikation Sagen har været i høring hos Mosede Bygade 9, Mosede Bygade 11, Mosede Bygade 15B, Mosede Bylaug og Greve Museum.", "source_path": "data/greve/raw_dagsordener/Klima-, Teknik- og Miljøudvalget_2024-05-30T08:00:00+02:00_274b8839-07c2-4b12-97b5-41e9b6d0a32d.json"}
{"document_id": "274b8839-07c2-4b12-97b5-41e9b6d0a32d", "committee": "Klima-, Teknik- og Miljøudvalget", "meeting_date": "2024-05-30T08:00:00+02:00", "section_type": "html_fragment", "section_title": "Løvmosen 2 - Opførelse af ny bebyggelse på Mosede Rensningsanlæg", "case_number": "23-014325", "agenda_index": 17, "text": "Beslutning Godkendes. Fremstilling Sagsprocedure Klima-, Teknik- og Miljøudvalget Resume Administrationen modtog den 20. december 2023 en ansøgning om byggetilladelse til opførelse af ny bebyggelse til brug for eksisterende renseanlæg på ejendommen Løvmosen 2, 2670 Greve matr. nr. 3cc Mosede By, Greve. Indstilling Administrationen indstiller, at der på baggrund af helhedsvurderingen (jf. bilag 3) gives byggetilladelse til opførelse af ny bebyggelse på ejendommen Løvmosen 2, 2670 til brug for det eksisterende renseanlæg. Sagsbeskrivelse Bygherrens rådgiver har søgt om byggetilladelse til opførelse af ny bebyggelse i forbindelse med renovering/ombygning af Mosede renseanlæg på ejendommen Løvmosen 2, 2670 Greve matr.nr. 3cc Mosede By, Greve. De nye bygninger skal benyttes til hhv. slamafvandings- og modtagebygning, efterklaringstank, procestank, fordelerbygværk og regnvandsbehandlerbygning (jf. bilag 1). Ejendommen er omfattet af Partiel Byplanvedtægt nr. 04, som ikke indeholder bestemmelser om, hvor meget, hvor stort eller hvor tæt der må bygges (byggeret). Det er derfor bestemmelserne i Bygningsreglementet 2018 kap. 8 som er gældende for ejendommen. Da byggeriet ikke er reguleret af byggeretten i Bygningsreglement 2018 (BR18) kap. 8 § 168-186, skal der foretages en helhedsvurdering af byggeriet jf. BR18 kap. 8 § 187. Sagen har været sendt i partshøring jf. forvaltningslovens § 19 til ejere af Løvmosen 1, 3 og 5 i perioden 27. februar 2024 til 12. marts 2024. Der kom i forbindelse med partshøringen et samlet høringsvar fra alle tre ejendomme (jf. bilag 2). Det indkomne høringssvar gik primært på de tekniske løsninger og ikke direkte i forhold til bygge- og planlov. Parterne blev herefter indkaldt til dialogmøde med ansøger, hvor de fik svar på de tekniske spørgsmål, som blev stillet i høringssvaret. Flere af de forhold der er stillet spørgsmål ved i høringssvaret, kan der således ikke lægges vægt på i helhedsvurderingen. De indkomne spørgsmål vil dog blive besvaret skriftligt sammen med afgørelsen. Administrationen indstiller på baggrund af en helhedsvurdering, at der gives tilladelse til opførelse af de nævnte bygninger, da det er administrationens vurdering, at byggeriet ikke overstiger, hvad der kan forventes i området, samt at der ikke skabes væsentlige indbliks- og skyggegener for de omkringliggende ejendomme (jf. bilag 3). Ønsker udvalget ikke at følge administrations indstilling, skal det ske i henhold til helhedsvurderingen. Det skal da være konkrete begrundelser for, hvorfor udvalget mener, fx at bygningerne vil være til stor gene for de omkringliggende beboere med hensyn til indbliks- og skyggegener, og/eller at det samlede omfang af bygninger på ejendommen er mere, end hvad der kan forventes i området. Lovgrundlag Bygningsreglementet 2018, Kap. 8, § 187 Økonomiske konsekvenser Det vurderes, at det ikke får nogle økonomiske konsekvenser for Greve Kommune. Kommunikation Sagen har været sendt i partshøring jf. forvaltningslovens § 19 til ejere af Løvmosen 1, 3 og 5 i perioden 27. februar 2024 til 12. marts 2024.", "source_path": "data/greve/raw_dagsordener/Klima-, Teknik- og Miljøudvalget_2024-05-30T08:00:00+02:00_274b8839-07c2-4b12-97b5-41e9b6d0a32d.json"}
{"document_id": "274b8839-07c2-4b12-97b5-41e9b6d0a32d", "committee": "Klima-, Teknik- og Miljøudvalget", "meeting_date": "2024-05-30T08:00:00+02:00", "section_type": "html_fragment", "section_title": "Grevetoften 27 - Dispensation til kortere huslængde", "case_number": "24-002455", "agenda_index": 18, "text": "Beslutning Godkendes. Fremstilling Sagsprocedure Klima- Teknik & Miljøudvalget Resume Administrationen har modtaget en ansøgning om dispensation fra bestemmelsen i lokalplan 14.02 om, at facadelængden skal være mindst 2 gange husdybden ved opførelse af ny bebyggelse. Der ønskes en facadelængde på 12,55 meter, hvilket medfører, at facaden er 1,05 meter kortere end bestemmelsen angiver. Indstilling Administrationen indstiller, at der meddeles dispensation fra bestemmelsen i lokalplan 14.02 § 6.4 om, at facadelængden skal være mindst 2 gange husdybden. Sagsbeskrivelse Administrationen har modtaget en ansøgning om dispensation til facadelængden i forbindelse med ønsket om at opføre et nyt enfamiliehus på Grevetoften 27, matr. 8e Greve By, Greve (jf. bilag 1, 2 og 3). Der ansøges om dispensation fra lokalplan 14.02 § 6.4, som angiver: § 6.4 Bebyggelsen skal opføres som længehuse, hvis dybde ikke overstiger 7,20 m., og hvis længde er mindst 2 gange husdybden. Plan- og Udviklingsudvalget gav den 13. august 2019 (pkt. 4) tilladelse til, at daværende ejere kunne rive den eksisterende bevaringsværdige bebyggelse ned med krav om, at en ny bebyggelse skulle opføres med samme placering, som det bevaringsværdige hus. I 2019 havde ejendommen adressen Greve Bygade 72. Den nuværende ejer ønsker at opføre et nyt enfamiliehus med samme orientering og omtrent samme placering som det tidligere bevaringsværdige hus, da det nu overholder afstand mod skel. Derudover opføres huset i overensstemmelse med lokalplanens bestemmelser og i stil med omkringliggende ejendomme i Greve Landsby. Ejendommen Grevetoften 27 er en atypisk ejendom med form som en aflang kegle, hvilket besværliggør opførelsen af et hus, som overholder alle bestemmelser i lokalplanen. Ejeren har fremsendt et forslag til et enfamiliehus, som er placeret omtrent samme sted på ejendommen, som den tidligere bevaringsværdige bebyggelse. Fremsendte forslag er et længehus med en dybde på 6,8 m og en huslængde på 12,55 m. Forslaget overholder således ikke lokalplanens bestemmelse om, at husets længde skal være mindst 2 gange husets dybde. Grundet ejendommens udformning er det ikke muligt at øge husets længde, uden at en del af bebyggelsen overskrider afstanden 2,5 m. til naboskel. Den tidligere bevaringsværdige bebyggelse var opført inden vedtagelse af lokalplanen og overholdt heller ikke nugældende lokalplans krav til længehuse og var desuden placeret tættere på skel til naboen i nr. 25, end afstandskravene i byggeloven tillader i dag (jf. bilag 4). Den ønskede overskridelse af lokalplanens bestemmelse vil gøre huset 1,05 m kortere, end bestemmelsen forskriver, til gengæld vil bebyggelsen kunne overholde byggelovens krav til boligers afstand til skel. Ansøgningen har været sendt i naboorientering hos naboerne på Grevetoften 25, Grevetoften 29, Greve Bygade 70, Greve Bygade 74 og hos Greve Landsbylaug. Kommunen har modtaget høringssvar fra Greve Landsbylaug, som ønsker at kommunen skal give dispensation til det ønskede forhold, idet de mener, at afvigelsen \"ikke vil have nogen betydelig negativ indvirkning på det æstetiske eller funktionelle aspekt for ejendommen eller omgivelserne\". Det fulde høringssvar kan ses (jf. bilag 5). Administrationen anbefaler, at der meddeles dispensation til at opføre et enfamiliehus på matr. 8e Greve By, Greve, med en kortere facadelængde end lokalplanen forskriver, idet muligheden for at placere et hus anderledes på ejendommen ikke er mulig, hvis bestemmelserne for området skal overholdes. Ved at give dispensation til en kortere bebyggelse vil ejeren kunne opføre et hus, som passer til ejendommen og minder om det tidligere bevaringsværdige hus på ejendommen. Hvis udvalget ikke ønsker at give dispensation til en korte facadelængde, kan dette begrundes med, at man ønsker lokalplanens bestemmelser overholdt. Det skal dog bemærkes, at det for ejere af ejendommen kan være svært at opfylde den tidligere betingelse, som blev stillet ved nedrivningstilladelsen. Lovgrundlag Lokalplan 14.02 Planloven § 19 Økonomiske konsekvenser Sagen har ingen økonomiske konsekvenser for Greve Kommune Kommunikation Ansøgningen har været i naboorientering hos Grevetoften 25, Grevetoften 29, Greve Bygade 70 og Greve Bygade 74 samt Greve Landsbylaug i perioden fra den 15. april 2024 til og med den 29. april 2024. Der er indkommet høringssvar fra Greve Landsbylaug i høringsperioden.", "source_path": "data/greve/raw_dagsordener/Klima-, Teknik- og Miljøudvalget_2024-05-30T08:00:00+02:00_274b8839-07c2-4b12-97b5-41e9b6d0a32d.json"}
{"document_id": "274b8839-07c2-4b12-97b5-41e9b6d0a32d", "committee": "Klima-, Teknik- og Miljøudvalget", "meeting_date": "2024-05-30T08:00:00+02:00", "section_type": "html_fragment", "section_title": "Hyttevej 5, 7 og 9, Karlslunde - dispensation til mindre grundstørrelse for énfamiliehus", "case_number": "24-003739", "agenda_index": 19, "text": "Beslutning Godkendes. Fremstilling Sagsprocedure Klima-, Teknik- og Miljøudvalget Resume Grundet tidligere delvis underkendelse fra Planklagenævnet af afgørelse om udstykning på ejendommen Hyttevej 5 er der indsendt ansøgning om dispensation fra lokalplanens bestemmelse om minimum grundstørrelse til opførelse af énfamiliehus. Greve Kommune skal bidrage til lovliggørelse af forholdene på ejendommen grundet underkendelse. Indstilling Administrationen indstiller, at sagen lovliggøres ved, at grunden udstykkes til to enfamiliehuse, hvoraf der meddeles dispensation fra kravet om grundstørrelse på 700 m2, således at den ene grund bliver cirka 557 m2 og således cirka 143 m2 mindre end lokalplanens krav. Sagsbeskrivelse Planklagenævnet har tidligere underkendt kommunens afgørelse om udstykning på ejendommen Hyttevej 5 til tre matrikler til tæt-lav bebyggelse (jf. bilag 1). Sagen skal lovliggøres, og Greve Kommune skal bidrage til lovliggørelse af forholdene på ejendommen. Klima-, Teknik- og Miljøudvalget har på udvalgsmødet den 8. februar 2024 (pkt. 4) godkendt forespørgsel om at fortsætte grundejers ( Mølbak Landinspektører A/S) lovliggørelsesforslag (jf. bilag 2), som kræver dispensation fra lokalplanen. Der søges om dispensation fra krav til grundstørrelse, der muliggør opførelsen af to enfamiliehuse. Der ansøges om, at der sker en arealoverførsel, så den eksisterende villagrund bliver cirka 789 m2, heraf vej cirka 89 m2, og dermed overholder lokalplanens krav om grundstørrelse på 700 m2 for énfamiliehuse. Endvidere ansøges der om dispensation til den anden grund til nyt énfamiliehus på cirka 630 m2, heraf vej cirka 73 m2, dvs. cirka 557 m2 uden vej. Grunden bliver således cirka 143 m2 mindre end krævet i lokalplanen (jf. bilag 3). Administrationen finder, at den af grundejer foreslåede løsning er mere hensigtsmæssig end det oprindelige projekt. Administrationen har herved lagt vægt på, at den eksisterende villa på nuværende tidspunkt ligger i skel, hvilket kræver dispensation, og at den ikke overholder kravet til det skrå højdegrænseplan. Med lovliggørelsesforslaget vil den eksisterende villa overholde højdegrænseplanet samt afstanden til skel. Administrationen har endvidere lagt vægt på, at det nye projekt indebærer en mindre grad af fortætning end det oprindelige projekt, idet der ved anvendelsen af beregningsreglerne i Bygningsreglement 2018 (BR18) kan bygges cirka 102 m2 færre inklusive sekundært byggeri. Dispensationsansøgningen omfatter alene krav om grundstørrelse, dvs. at der ikke ansøges om dispensation ift. de bebyggelsesregulerende bestemmelser i lokalplan og bygningsreglement. Administrationen har foretaget naboorientering efter planlovens § 20. Ved naboorienteringen er der indkommet høringssvar fra tre naboer samt fra grundejerforeningen G/F Hyttevej (jf. bilag 4). Af høringssvarene fremgår det overordnet enslydende, at de nabohørte ønsker lokalplanens bestemmelser overholdt, netop fordi det er bestemmelser, som er politisk vedtaget, og man ikke mener, at der er en grund til, at netop denne ejendom skal undtages fra disse. Der er samtidig udtrykt nervøsitet for evt. præcedens fremover. Administrationen bemærker, at sagen omhandler lovliggørelse, og at Greve Kommune skal bidrage til lovliggørelsen, jf. planlovens § 51, stk. 3. Det vurderes derfor, at præcedens ikke kan blive en følgevirkning af en dispensation til dette lovliggørelsesprojekt. Lovliggørelse kan enten ske retlig ved dispensation eller fysisk ved eksempelvis nedrivning eller ombygning. Administrationen indstiller, at der meddeles dispensation fra kravet om minimum grundstørrelse på 700 m2 for grund til énfamiliehus, idet det vurderes at være den mindst indgribende foranstaltning, som kan anvendes. Ud fra hensynet til proportionalitetsprincippet bør den retlige lovliggørelse af en bebyggelse altid vælges fremfor den fysiske lovliggørelse, hvis dette er muligt. Der henvises i øvrigt til vedhæftede lukkede notat om sagen (jf. bilag 5). Sagen er af interesse for flere parter, og der er et stort konfliktpotentiale i sagen. Administrationen vurderer derfor, at der er risiko for, at sagen kan ende i en retssag. Det er således, af hensyn til kommunens varetagelse af sine interesser, i forbindelse med en evt. retssag, at offentlighedens interesse i, at bilag 5 offentliggøres, bør vige. Lovgrundlag Planlovens §§ 19, 20 og 51, stk. 3 Økonomiske konsekvenser Sagen har ingen økonomiske konsekvenser for Greve Kommune Kommunikation Ansøgningen om dispensation har været sendt i naboorientering til ejendommene Hyttevej 14, 22, 26 og 28, Karlslunde Mosevej 3 samt grundejerforeningen G/F Hyttevej. Der er kommet bemærkninger fra grundejerforeningen samt Hyttevej 22, 26 og 28.", "source_path": "data/greve/raw_dagsordener/Klima-, Teknik- og Miljøudvalget_2024-05-30T08:00:00+02:00_274b8839-07c2-4b12-97b5-41e9b6d0a32d.json"}
{"document_id": "274b8839-07c2-4b12-97b5-41e9b6d0a32d", "committee": "Klima-, Teknik- og Miljøudvalget", "meeting_date": "2024-05-30T08:00:00+02:00", "section_type": "html_fragment", "section_title": "Tune Skole, opførelse af midlertidig indskoling", "case_number": "24-003755", "agenda_index": 20, "text": "Beslutning Godkendes. Fremstilling Sagsprocedure Klima-. Teknik- og Miljøudvalget. Resume Administrationen behandler en ansøgning om opførelse af en midlertidig indskolingsbygning på i alt 2208 m2 som følge af renovering af eksisterende Tune Skole, på ejendommen Skolegade 10, 4030 Tune. Ansøgningen omfatter tilladelse til opførelse af en midlertidig pavillon, der skal anvendes i 5 år. Da der ikke er en lokalplan for området, skal der foretages en partshøring og en helhedsvurdering, før der kan udstedes en byggetilladelse. Indstilling Administrationen indstiller, at administrationen bemyndiges til at foretage helhedsvurderingen og træffe afgørelse i sagen efter endt partshøring. Bemyndigelsen anbefales i denne sag, da bygningen ligger i sammenhæng med de øvrige skolebygninger og på den anden side af offentlig vej i forhold til naboer. Bygningen er samtidig midlertidig. Sagsbeskrivelse Bygherres rådgiver har ansøgt om byggetilladelse til at opføre en midlertidig pavillon på ejendommen Skolegade 10, 4030 Tune matr.nr: 7f, Tune By, Tune. Pavillonen skal fungere som klasselokaler, SFO og badeværelser/toiletter mv., under den planlagte renovering af eksisterende bygninger/lokaler på skolen. Den midlertidige pavillon har et samlet areal på 2208 m2, og skal anvendes i en periode på 5 år. Ejendommen, hvor pavillonen ønskes opført, er ikke omfattet af en lokalplan. Det betyder, at der ikke er fastlagt særlige bestemmelser for byggeri i området. Det medfører, at projektet kræver en partshøring og en helhedsvurdering i henhold til Bygningsreglementet 2018, Kap. 8, § 187, for at sikre overholdelse af gældende lovgivning og minimere eventuelle negative påvirkninger på omgivelserne. I henhold til forvaltningslovens § 19 er sagen sendt i partshøring til de omkringliggende naboer med henblik på at indhente eventuelle kommentarer eller bemærkninger vedrørende projektet. Der skal på den baggrund foretages en helhedsvurdering for at vurdere, om der kan gives tilladelse til opførelse af den midlertidige pavillon. Delegation af bemyndigelse Det er administrationens vurdering, at projektet ikke vil medføre væsentlige gener for omgivelserne. Det skyldes blandt andet, at byggeriet skal overholde gældende lovgivning, og der ikke meddeles dispensationer at byggeriet ligger i sammenhæng med de øvrige bygninger på skolen at den nye bygning i forhold til naboer ligger på den anden side af vejen Tunehøj at byggetilladelsen samtidig er midlertidig på 5 år. Det anbefales derfor, at delegere bemyndigelsen til administrationen i denne sag til at behandle helhedsvurderingen og træffe afgørelse i sagen . Lovgrundlag Bygningsreglementet 2018, Kap. 8, § 187. Økonomiske konsekvenser Sagen har været behandlet i Byrådet den 13. marts 2024 (pkt. 16), hvor der blandt andet blev truffet beslutninger om at afsætte midler til den midlertidige bygning. Kommunikation Sagen vil blive sendt i partshøring jf. forvaltningslovens § 19 til omkringliggende naboer. Administrationen kan herefter på baggrund af en helhedsvurdering træffe afgørelse, hvorefter der kan ske opførelse af den midlertidige pavillon, da projektet vurderes at være i overensstemmelse med gældende lovgivning og ikke medføre væsentlige gener for omgivelserne.", "source_path": "data/greve/raw_dagsordener/Klima-, Teknik- og Miljøudvalget_2024-05-30T08:00:00+02:00_274b8839-07c2-4b12-97b5-41e9b6d0a32d.json"}
{"document_id": "274b8839-07c2-4b12-97b5-41e9b6d0a32d", "committee": "Klima-, Teknik- og Miljøudvalget", "meeting_date": "2024-05-30T08:00:00+02:00", "section_type": "html_fragment", "section_title": "Greve Fjernvarme A.m.b.a - garantistillelse", "case_number": "24-004664", "agenda_index": 21, "text": "Beslutning 1.-3. Anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Greve Fjernvarme A.m.b.a. er i gang med at udbygge fjernvarmenettet i Greve Kommune og er nået til fase 2, som omfatter udbygning af fjernvarme i perioden 2024-2028. Bestyrelsen i Greve Fjernvarme A.m.b.a. vil finansiere projektet ved lånoptagelse i KommuneKredit , hvor der kræves en lånegaranti fra Greve Kommune. I den anledning anmoder Greve Fjernvarme A.m.b.a. om, at Greve Kommune stiller en kommunal lånegaranti på 320,2 mio. kr. Indstilling Administrationen indstiller, at der gives en kommunal lånegaranti til Greve Fjernvarme A.m.b.a. på 320,2 mio. kr. til en byggekredit, der efterfølgende løbende vil blive konverteret til lån med en løbetid på op til 30 år, at der for den kommunale lånegaranti opkræves en løbende garantiprovision på 0,55 % af restgælden ultimo året fra 2024, og at der gives en indtægtsbevilling på beløbet, at der ved imødegåelse af en kommunal lånegaranti opkræves en engangsprovision på 7.000 kr. og gives en indtægtsbevilling på beløbet Sagsbeskrivelse Greve Fjernvarme A.m.b.a. er i gang med at udbygge fjernvarmenettet i Greve Kommune. Udbygningsprojektet er opdelt i fem faser og Greve Fjernvarme A.m.b.a. skal nu i gang med projektets 2. fase, hvor det forventes, at der tilsluttes ca. 1.800 nye fjernvarmeforbrugere. Projektforslaget for udbygning af fjernvarme fase 2 er godkendt af Greve Kommune ultimo september 2023. Formålet med at udbygge fjernvarmenettet er at bidrage til den grønne omstilling af varmeforsyningssektoren til de områder, der i dag er udlagt til naturgas. Greve Fjernvarme A.m.b.a. har sammen med Damgaard Rådgivende Ingeniører opgjort lånebehovet i forbindelse med udarbejdelse af et projektforslag, der omhandler udbygningen af fjernvarmenettet fase 2. Lånebehovet til anlægsinvesteringer fase 2 er opgjort til samlet 320,2 mio. kr. Finansieringen skal ske ved optagelse af en byggekredit, der efterfølgende løbende vil blive omlagt til anlægslån med en løbetid på op til 30 år. Størstedelen af anlægsinvesteringerne afskrives over 30 år. Løbetiden på anlægslånet hænger sammen med løbetiden for afskrivninger, hvor den overvejende del af projektet afskrives over 30 år. Bestyrelsen i Greve Fjernvarme A.m.b.a. anmoder Greve Kommune om at stille garanti for lånoptagelsen på 320,2 mio. kr. jævnfør bestyrelsesmøde i Greve Fjernvarme A.m.b.a. den 20. marts 2023. Årsagen til, at Greve Fjernvarme A.m.b.a.’s anmodning om garantistillelse først behandles nu og ikke i 2023, da Greve Fjernvarme A.m.b.a.’s bestyrelse besluttede at ansøge, er, at Greve Fjernvarme A.m.b.a. afventede tilsagn om tilskud fra Fjernvarmepuljen. Det har Greve Fjernvarme A.m.b.a. modtaget i februar 2024, hvorfor anmodningen behandles nu. Der er i 2017, 2022 og i januar 2024 givet lånegaranti til Greve Fjernvarme A.m.b.a. med en løbetid på 30 år, og hvor restgælden udgør 306,3 mio. kr. inkl. uudnyttet lånegaranti. Ved godkendelse af denne sag vil den samlede garantistillelse til Greve Fjernvarme A.m.b.a. lyde på 626,5 mio. kr. inkl. uudnyttet garantistillelse. Kommunal lånegaranti Det fremgår af lånebekendtgørelsen, at der ikke er lovgivningsmæssige begrænsninger, når en kommune stiller garanti for lån, optaget af selskaber på forsyningsområdet. Greve Kommune kan således uhindret stille garanti, uden at det påvirker kommunens egen låneramme. Der er dog en risiko forbundet med, at kommunen stiller en garanti. Såfremt Greve Fjernvarme A.m.b.a. misligholder sine forpligtelser, vil kravet blive rettet mod kommunen. Kommunen er herefter forpligtet til øjeblikkeligt at betale det garanterede beløb til KommuneKredit . Kommunen kan efterfølgende rette kravet videre mod Greve Fjernvarme A.m.b.a., men det vil ikke i udgangspunktet være sikkert, at kommunen får kravet godtgjort. En lånegaranti kan derfor medføre en risiko for et økonomisk tab for kommunen. Garantiprovision Ved afgivelsen af en lånegaranti til et forsyningsselskab har kommunen pligt til at opkræve garantiprovision. Garantiprovisionen er betaling for at stille en lånegaranti til rådighed. Pligten til at opkræve garantiprovision følger af flere regelsæt, men særligt skal EU-reglerne om statsstøtte fremhæves. Hvis Greve Kommune stiller en lånegaranti til rådighed uden at opkræve garantiprovision, vil der i realiteten være tale om et kommunalt tilskud til området, hvilket ville være i strid med EU-reglerne om statsstøtte. Den garantiprovision, der skal opkræves, fastsættes på baggrund af en kreditvurdering. På varmeforsyningsområdet er det et krav, at en kreditvurdering foretages af en ekstern part eksempelvis et revisionsselskab. Kreditvurdering og størrelse af garantiprovision Revisionsfirmaet BDO har i april 2024 udarbejdet en kreditvurdering af Greve Fjernvarme A.m.b.a. til brug for denne anmodning om garantistillelse. Revisionsfirmaet BDO kreditvurderer Greve Fjernvarme A.m.b.a. til \"meget stærk betalingsevne\" som jf. EU Kommissionens meddelelse (2008/C 155/02), umiddelbart kan fastsættes til en årlig minimumssats på 0,40%. Når der tages højde for den påtænkte anlægsinvestering samt lånoptagelse i 2024, vil kreditvurderingen for Greve Fjernvarme A.m.b.a. resultere i ”stærk betalingsevne” svarende til en årlig garantiprovisionssats på minimum 0,55%. De faktorer der ligger til grund for Revisionsfirmaet BDO’s vurdering er bl.a.: At den nuværende regulering indenfor fjernvarmesektoren er baseret på ”hvile-i-sig-selv princippet” samt at de regulatoriske forhold vurderes til at være stabile, dog med en forventning om snarlige regulatoriske ændringer i sektoren. At der primært leveres varme til ”store kunder” (90%) At størstedelen af det potentielle marked (98%) er tilsluttet Greve Fjernvarme A.m.b.a. At de 25 største kunder står for 57% af omsætningen for Greve Fjernvarme A.m.b.a. At den opkrævede pris på fjernvarme hos Greve Fjernvarme A.m.b.a. er lavere end løsninger for individuel opvarmning – varmeprisen ligger en del under landsgennemsnittet. At Greve Fjernvarme A.m.b.a. har ok belåningsgrad sammenlignet med andre forbrugerejede varmeforsyninger. Ved simuleringen forøges denne. At gælden pr. forbruger ikke anses for at være atypisk sammenlignet med andre forbrugerejede varmeforsyninger. Administrationens anbefaling Ud fra de beskrevne forhold er det administrationens anbefaling at imødekomme anmodningen fra Greve Fjernvarme A.m.b.a. om en lånegaranti på 320,2 mio. kr. Det anbefales, at der opkræves en engangsprovision på 7.000 kr., og at der opkræves en årlig garantiprovision på 0,55 % af restgælden ultimo året for at afspejle kreditvurderingen foretaget af Revisionsfirmaet BDO, så garantiprovisionen er i overensstemmelse med EU's-statsstøtteregler , dvs. at der ikke er tale om kommunalt tilskud til fjernvarmeselskabet. Lovgrundlag Lånebekendtgørelsen, Varmeforsyningsloven. Økonomiske konsekvenser En lånegaranti indeholder en risiko for, at kommunen pålægges et økonomisk tab. Såfremt låntager misligholder sine forpligtelser, kan långiver rette det fulde krav mod kommunen, som vil være forpligtet til at indfri det garanterede beløb. Ved at påtage sig en risiko med en garantistillelse på yderligere 320,2 mio. kr. vil Greve Kommune modtage en indtægt, der opkræves i form af garantiprovision af restgælden ultimo året. Lånoptaget vil ske i perioden 2024-2028, dette medfører en indtægt i 2024 på cirka 244.000 kr. ved en provisionssats på 0,55 % inklusiv engangsprovision på 7.000 kr. I 2025 forventes en indtægt på 744.000 kr., i 2026 en indtægt på 1,2 mio. kr. og i 2027 en indtægt på 1,6 mio. kr.", "source_path": "data/greve/raw_dagsordener/Klima-, Teknik- og Miljøudvalget_2024-05-30T08:00:00+02:00_274b8839-07c2-4b12-97b5-41e9b6d0a32d.json"}
{"document_id": "274b8839-07c2-4b12-97b5-41e9b6d0a32d", "committee": "Klima-, Teknik- og Miljøudvalget", "meeting_date": "2024-05-30T08:00:00+02:00", "section_type": "html_fragment", "section_title": "Tune Vandværk A.m.b.a. - garantistillelse", "case_number": "24-004665", "agenda_index": 22, "text": "Beslutning 1.-4. Anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Tune Vandværk A.m.b.a. planlægger tilbygning til det eksisterende vandværk, så kapaciteten for rent vand kan blive fremtidssikret. Tune Vandværk A.m.b.a. forventer at finansiere tilbygningen ved lånoptagelse i KommuneKredit , hvor der kræves en lånegaranti fra Greve Kommune. I den anledning anmoder Tune Vandværk A.m.b.a. om, at Greve Kommune stiller en kommunal lånegaranti på 22,0 mio. kr. Indstilling Administrationen indstiller, at der gives en kommunal lånegaranti til Tune Vandværk A.m.b.a. på 22,0 mio. kr. til en byggekredit, der vil blive konverteret til lån med en løbetid på op til 40 år, at der for den kommunale lånegaranti opkræves en løbende garantiprovision på 0,4 % af restgælden ultimo året fra 2024, samt at der gives en indtægtsbevilling på beløbet, at der ved imødegåelse af en kommunal lånegaranti opkræves en engangsprovision på 7.000 kr. og der gives en indtægtsbevilling på beløbet, at garantiprovision på tidligere garantistillelser til Tune Vandværk A.m.b.a. fra 2010 og 2015 opkræves enslydende provisionssats som den nye garantistillelse jf. punkt 1 og 2, så disse nedbringes fra 0,5 % til 0,4 %, og at der gives en tillægsbevilling til finansiering af mindreindtægten . Sagsbeskrivelse Tune Vandværk A.m.b.a. planlægger tilbygning til det eksisterende vandværk, så kapaciteten for rent vand kan blive fremtidssikret. Behovet for udvidelsen skyldes dels Tune bys vækst siden 1974, hvor Tune Vandværk A.m.b.a. blev bygget, som det står i dag, samt overtagelsen af Greve Landsby Vandværk. Der er et kritisk behov for udvidelsen, da Tune Vandværk A.m.b.a. i september 2021 blev ramt af forhøjede værdier af PFAS, så grænseværdien ikke kunne overholdes. Det resulterede i, at vandværket måtte lukke 4 boringer. Konsekvensen er, at Tune Vandværk A.m.b.a. ikke længere kan levere den nødvendige mængde vand nu og i fremtiden. Udvidelsesprojektet omfatter en bygning til 2 rustfrie rentvandstanke på hver 400 m 3 . Tankstørrelsen er dimensioneret til at opfylde Tune Vandværk A.m.b.a.’s indvindingsstrategi, en mere jævn og skånsom råvandsindvinding , samt vækst af Tune og Greve Landsby over de næste 40 år. De eksisterende tanke er 50 år gamle og fremstillet i beton. Volumen pr. tank er 326 m 3 , hvilket betyder, at vandet i tanken bliver udskiftet 3,5 gang i døgnet i perioden fra april til september og 2,5 gang i perioden fra september til april. Kommunal lånegaranti Det fremgår af lånebekendtgørelsen, at der ikke er lovgivningsmæssige begrænsninger, når en kommune stiller garanti for lån optaget af selskaber på forsyningsområdet. Greve Kommune kan således uhindret stille garanti, uden at det påvirker kommunens egen låneramme. Der er dog en risiko forbundet med at kommunen stiller en garanti. Såfremt Tune Vandværk A.m.b.a. misligholder sine forpligtelser, vil kravet blive rettet mod kommunen. Kommunen er herefter forpligtet til øjeblikkeligt at betale det garanterede beløb til KommuneKredit . Kommunen kan efterfølgende rette kravet videre mod Tune Vandværk A.m.b.a., men det vil ikke i udgangspunktet være sikkert, at kommunen får kravet godtgjort. En lånegaranti kan derfor medføre en risiko for et økonomisk tab for kommunen. Garantiprovision Ved afgivelsen af en lånegaranti til et forsyningsselskab har kommunen pligt til at opkræve garantiprovision. Garantiprovisionen er betaling for at stille en lånegaranti til rådighed. En kommunal garantistillelse indebærer en økonomisk risiko for kommunen, derfor skal kommunen opkræve garantiprovision som vederlag for garantistillelsen. Pligten til at opkræve garantiprovision for vandselskaber følger af vandsektorlovens §16. Den garantiprovision, der skal opkræves, fastsættes på baggrund af en kreditvurdering. Ved afgivelsen af en lånegaranti til et forsyningsselskab har kommunen pligt til at opkræve garantiprovision. Garantiprovision er betaling for at stille en lånegaranti til rådighed. Låntager opnår samtidig en lavere rentesats hos långiveren, da risikoen ved udlånet er lavt. Pligten til at opkræve garantiprovision følger af kommunalfuldmagtsreglerne. Når der er tale om forsyningsvirksomheder ekskl. varmeforsyningsområdet, er der ikke samme krav om at indhente en ekstern kreditvurdering til brug for fastsættelse af satsen for den garantiprovision, der skal opkræves. Administrationen har foretaget en konkret vurdering ift. de risici, der kan afdækkes vedrørende Tune Vandværk A.m.b.a. Det er administrationens vurdering, at Tune Vandværk A.m.b.a. har en meget stærk betalingsevne jf. den højeste kvalitet i henhold til EU kommissionens tabel, svarende til en årlig garantiprovosionssats på 0,4 %. Baggrunden for administrationens vurdering er bl.a., at Tune Vandværk A.m.b.a. har en sund økonomi, som afspejles ved at gældsforpligtelsen i selskabet er lav. Derudover er der et naturligt monopol i vandsektorbranchen, hvilket giver en høj sandsynlighed for sikkerhed i langtidsbudgettering af indtjeningen i selskabet. Ligeledes bidrager det positivt til vurderingen, at selskabet er underlagt hvile-i-sig-selv princippet, der medfører, at indtægter og udgifter skal balancere over en årrække. Herudover anbefales det, at der opkræves en engangsprovision på 7.000 kr. til ekspedition af sagen. Administrationens anbefaling Ud fra de beskrevne forhold er det administrationens anbefaling at imødekomme anmodningen fra Tune Vandværk A.m.b.a. om en lånegaranti på 22,0 mio. kr. Det anbefales, at der opkræves en engangsprovision på 7.000 kr., og at der opkræves en årlig garantiprovision på 0,4 % af restgælden ultimo året. Greve Kommune har i 2010 og 2015 stillet garanti for to lånoptag for Tune Vandværk A.m.b.a., hvor der er en restgæld på samlet 1,5 mio. kr. ved udgangen af april 2024. Det anbefales, at der fra og med 2024 opkræves garantiprovision svarende til 0,4 % for de eksisterende garantiforpligtelser mod nuværende 0,5 % i overensstemmelse med opkrævning af garantiprovision vedrørende den anmodede garantistillelse i denne sagsfremstilling. Lovgrundlag Vandsektorloven, Bekendtgørelse af lov om vandforsyning mv., lånebekendtgørelsen, Styrelsesloven. Økonomiske konsekvenser En lånegaranti indeholder en risiko for, at kommunen pålægges et økonomisk tab. Såfremt Tune Vandværk A.m.b.a. misligholder sine forpligtelser, kan KommuneKredit rette det fulde krav mod kommunen, som vil være forpligtet til at indfri det garanterede beløb. Greve Kommune har i 2010 og i 2015 stillet garanti for to lånoptag, hvoraf der er en restgæld på 1,5 mio. kr. ved udgangen af april 2024. Ved godkendelse af denne sag vil den samlede garantistillelse til Tune Vandværk A.m.b.a. lyde på 23,5 mio. kr. Ved at påtage sig en risiko med en garantistillelse vil Greve Kommune modtage en indtægt, der opkræves i form af en årlig garantiprovision af restgælden ultimo året. Med udgangspunkt i lånebehovet på 22,0 mio. kr. fordelt efter lånebehov i de enkelte år, forventes en indtægt i 2024 på cirka 51.000 kr. ved en provisionssats på 0,4 % inklusiv engangsprovision på 7.000 kr. I 2025 og frem giver det en indtægt på cirka 86.900 mio. kr. der årligt reduceres i takt med at restgælden afdrages. Ved at ændre satsen på garantiprovision fra 0,5 % til 0,4 % på de eksisterende garantistillelser godkendt i 2010 og 2015 nedbringes indtægterne vedrørende opkrævning af garantiprovision i 2024-2027 med cirka 1.400 kr. årligt.", "source_path": "data/greve/raw_dagsordener/Klima-, Teknik- og Miljøudvalget_2024-05-30T08:00:00+02:00_274b8839-07c2-4b12-97b5-41e9b6d0a32d.json"}
{"document_id": "274b8839-07c2-4b12-97b5-41e9b6d0a32d", "committee": "Klima-, Teknik- og Miljøudvalget", "meeting_date": "2024-05-30T08:00:00+02:00", "section_type": "html_fragment", "section_title": "Budgetopfølgning 1 (2024) - Klima-, Teknik- og Miljøudvalget", "case_number": "23-013403", "agenda_index": 23, "text": "Beslutning Orienteringen tages til efterretning. Fremstilling Sagsprocedure Klima-, Teknik- og Miljøudvalget. Resume I denne sag orienteres fagudvalget om indholdet i budgetopfølgning 1 2024 inden for eget udvalgsområde. Budgetopfølgning 1 2024 blev behandlet i Byrådet den 22. maj 2024. Indstilling Administrationen indstiller, at sagen tages til efterretning. Sagsbeskrivelse Denne sag skal ses i sammenhæng med den samlede budgetopfølgning 1 2024, som er udarbejdet pr. 29. februar 2024 og blev behandlet i Byrådet den 22. maj 2024. Det korrigerede budget på drift for Klima-, Teknik- og Miljøudvalget var pr. 29. februar 2024 på 145,5 mio. kr., hvoraf 159,1 mio. kr. ligger inden for servicerammen. Årsagen til, at beløbet indenfor servicerammen er højere end det samlede budget, er indtægter på -13,6 mio. kr. vedr. ældreboligernes regnskab, som ligger udenfor servicerammen. Afvigelser på udvalgets område gennemgås nedenfor. Områder under Klima-, Teknik- og Miljøudvalget Samlet set forventes der inden for udvalgets område et mindreforbrug på -22,4 mio. kr. (drift og anlæg). Drift inden for servicerammen Indenfor servicerammen på drift forventes mindreudgifter på -1,4 mio. kr. De væsentligste afvigelser er følgende: Varmegenindvinding, manglende indtægt: 1,3 mio. kr. ( merudgift ). Reperiodisering af mindreindtægt jf. Byrådsmøde den 17. april 2024 punkt 19. Energibesparelse på LED og genindvinding, rettelse af udmøntning: 1,6 mio. kr. (merudgift). Rettelse af fejlindlæsning af afsat budget til merudgift jf. Byrådsmøde den 17. april 2023 punkt 29. Forstas kontrakt, standardbudget og vintertjeneste: -3,6 mio. kr. ( mindreudgift ). Forskydning af de månedlige betalinger betyder, at der kun betales for 11 måneder i 2024. Vejafvandingsbidrag: -1,9 mio. kr. ( mindreudgift ). Der er foretaget afregning for 2023 (afregnes for forudgående år). Regulering af budget til ældreboliger: 1,2 mio. kr. rettelse af budget indenfor servicerammen. Greve Kommune har pr. 1. januar 2024 skiftet revisor, og i denne forbindelse er der ændring i regnskabspraksis i forhold til budgetlægning af ældre- og plejeboligernes regnskab. Ældre- og plejeboligernes regnskab er 100 pct. beboerfinansieret og påvirker ikke Greve kommunes samlede regnskab. Merudgifter til fordrevne fra Ukraine: Administrationen forventer i alt ekstraudgifter forbundet med fordrevne fra Ukraine på 11,0 mio. kr. i 2024. Merudgiften indgår ikke i det samlede resultat af budgetopfølgning 1, da kommunerne forventes kompenseret for udgifter til fordrevne fra Ukraine ifm. Økonomiaftalen mellem Regeringen og KL. Isoleret på Klima-, Teknik- og Miljøudvalgets område forventes merforbrug forbundet med fordrevne fra Ukraine på 8,8 mio. kr. Disse indgår i det samlede resultat på 11,0 mio. kr. Drift udenfor servicerammen Udenfor servicerammen på drift forventes merudgifter på 1,2 mio. kr. som vedrører rettelse af budget for ældreboligerne udenfor servicerammen. Ældreboligernes regnskab er 100 pct. beboerfinansieret og påvirker ikke Greve kommunes samlede regnskab. Alle afvigelser inden for udvalgets område kan ses i bilag 1. Anlæg Det korrigerede budget på anlæg for Klima-, Teknik- og Miljøudvalget var pr. 29. februar 2024 på 195,0 mio. kr. Der forventes et mindreforbrug på anlæg på -22,1 mio. kr. Der er sket forskydning af aktiviteter på samlet -22,1 mio. kr. indenfor Klima-, Teknik- og Miljøudvalgets område, som i budgetopfølgning 1 overføres til 2025-27. Alle enkeltafvigelser på udvalgets anlæg kan ses i bilag 2. Økonomiske konsekvenser Sagen har ingen selvstændige økonomiske konsekvenser, da disse ligger i bevillingssagen til budgetopfølgning 1, som blev behandlet af Byrådet den 22. maj 2024.", "source_path": "data/greve/raw_dagsordener/Klima-, Teknik- og Miljøudvalget_2024-05-30T08:00:00+02:00_274b8839-07c2-4b12-97b5-41e9b6d0a32d.json"}
{"document_id": "274b8839-07c2-4b12-97b5-41e9b6d0a32d", "committee": "Klima-, Teknik- og Miljøudvalget", "meeting_date": "2024-05-30T08:00:00+02:00", "section_type": "html_fragment", "section_title": "Lukket: Henvendelser til formanden", "case_number": "21-015023", "agenda_index": 24, "text": "Orienteringen tages til efterretning.", "source_path": "data/greve/raw_dagsordener/Klima-, Teknik- og Miljøudvalget_2024-05-30T08:00:00+02:00_274b8839-07c2-4b12-97b5-41e9b6d0a32d.json"}
{"document_id": "274b8839-07c2-4b12-97b5-41e9b6d0a32d", "committee": "Klima-, Teknik- og Miljøudvalget", "meeting_date": "2024-05-30T08:00:00+02:00", "section_type": "html_fragment", "section_title": "Orientering fra formanden/gensidig orientering", "case_number": "21-014457", "agenda_index": 25, "text": "Beslutning Orienteringen tages til efterretning. Fremstilling Sagsprocedure Klima-, Teknik- og Miljøudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning.", "source_path": "data/greve/raw_dagsordener/Klima-, Teknik- og Miljøudvalget_2024-05-30T08:00:00+02:00_274b8839-07c2-4b12-97b5-41e9b6d0a32d.json"}
{"document_id": "274b8839-07c2-4b12-97b5-41e9b6d0a32d", "committee": "Klima-, Teknik- og Miljøudvalget", "meeting_date": "2024-05-30T08:00:00+02:00", "section_type": "html_fragment", "section_title": "Huskeliste og orientering fra administrationen", "case_number": "21-013718", "agenda_index": 26, "text": "Beslutning Administrationen orienterede desuden om: Orientering til KTMU om status for udrulning af fjernvarme i Tune Fredag den 31. maj 2024 er sidste frist for tilmelding til fjernvarmeprojektet i Tune v. Høje Taastrup Fjernvarme. Projektet kræver en tilslutningsprocent på minimum 56% for at kunne blive realiseret. Høje Taastrup Fjernvarme opnåede denne tilslutning en uge før fristens udløb. Projektet kan ikke påbegyndes endnu. Dette skyldes en forventet stigning i anlægsudgifter til ledningsnettet i forhold til de forudsætninger som projektforslaget blev godkendt ud fra. Derfor er Høje Taastrup Fjernvarme nødsaget til at genbesøge forudsætningerne for økonomien i projektforslaget, førend at bestyrelsen kan give endeligt grønt lys til projektet. Der igangsættes forskellige analyser af hvordan økonomien i projektet kan forbedres. Det vides ikke endnu, om dette vil få betydning for fjernvarmeprisen for borgerne i Tune. Det forventes, at der vil komme en opdatering efter Høje Taastrup Fjernvarmes bestyrelsesmøde den 11.juni 2024, hvor det er på dagsordenen. Forlig i sag om støj fra varmepumpe Der er indgået forlig i den sag om støj fra en varmepumpe, som administrationen orienterede udvalget om den 14. september 2023 (pkt. 13). Sagsøger har opfordret til forliget, da ejendommen med varmepumpen skifter ejer, og sagsøger forventer, at pumpen vil blive flyttet. Kommunen betaler som en del af forliget retsafgiften på 750 kr. Fremstilling Sagsprocedure Klima-, Teknik- og Miljøudvalget. Resume I sagen gives et kort overblik over administrationens orienteringspunkter. Indstilling Administrationen indstiller, at eventuelle orienteringer tages til efterretning. Sagsbeskrivelse Administrationen orienterer om: Status på tilpasninger af kontrakten på drift af veje og grønne områder Klima-, Teknik- og Miljøudvalget besluttede på mødet den 14. september 2023 (pkt. 8), at nedjustere forskellige opgaver i driftskontrakten for veje og grønne områder for at udvide i mængder ol. på andre opgaver. Det blev blandt andet besluttet: at der ikke lægges saltværn ved vejtræer at oprensningen af grøfter nedsættes fra branchestandard på én gang årligt til efter bestilling ca. hvert femte år at klipning af alle græsrabatter reduceres både i landzone og i byområder, så der opnås mere vild natur. Der sættes derfor ikke længere saltværn op, men det har endnu ikke været nødvendigt at sætte oprensningen af grøfter så langt ned eller reducere i klipningen af græsrabatter (ud over den reduktion der allerede ligger i kontrakten). Administrationen afklarer fortsat, om der er andre mangler i kontrakten, men ellers fastholdes det nuværende niveau for klipning af græsrabatter. Udvikling og forsøg i den kollektive trafik Region Sjælland har afsat 13 mio. kr. til indsatser for at skabe flere passagerer i den kollektive trafik og nye mobilitetsløsninger, især i landområderne. Forretningsudvalget har besluttet at arbejde videre med følgende indsatser (jf. bilag 1): Bedre udnyttelse af kapaciteten i flextrafikken Ny mobilitet i landområderne Bedre sammenspil mellem bilpendling og kollektiv trafik Shuttlebusser til enten sygehuse eller virksomheder Movia vil invitere interesserede kommuner til møder om muligt samarbejde, ønsker, bidrag og udvikling i deres geografi. Greve Kommune deltager ikke i projekterne, da kommunen ikke har flextrafik og allerede deltager i et partnerskabsprojekt med Regionen, Movia og Gate 21 om samspil med virksomheder for øget mobilitet mellem erhvervsområdet i Kildebrønde og Hundige st. Ansøgning om støtte fra stormflodspuljen Administrationen har ansøgt om støtte fra stormflodspuljen (jf. bilag 2). Det er pt. uvist, om der kan søges om midler til renovering af de ødelagte badebroer. Politianmeldelse Administrationen har udstedt en politianmeldelse jf. vedlagte lukkede bilag 3. Orientering om Vejdirektoratets cykelpulje 2024 Vejdirektoratets Pulje til offentlig opladning for elcykler 2024 har ansøgningsfrist den 21. juni kl. 12. Administrationen søger ikke puljen i 2024, da der ikke er besluttet et konkret projekt at søge om, og dette vil kræve midler til rådgiverhonorar. Puljen kan søges af kommuner, og der kan søges op til 100 % finansiering til opstilling af ladestationer , dog højest 120.000 kr. pr. ladestation (lokation). Puljen åbner for ansøgninger den 14. maj 2024, og der gives tilskud efter først til mølle princippet . Puljen har følgende krav: Placeringen skal være offentlig tilgængelig Ladestationer skal tilbyde mulighed for fastlåsning af batteri, oplader eller cykel under opladning Ladestationer skal være færdiginstalleret inden udgangen af 2024 Ansøger forpligter sig til drift og vedligehold af ladestation Klimahandledagen 25. april 2024 Skolernes Klimahandledag i Greve Kommune var en konceptudvikling af de voksnes landsdækkende klimahandledag, som i år forløb for første gang og med udbredt opbakning fra skolerne. På hovedparten af skolerne deltog alle klassetrin, undtaget 9. klasse og i nogle tilfælde 8. klasse, hvorved i alt ca. 3.200 elever øvede sig i klimahandlinger på dagen. Nogle klasser deltog i et samarbejde med virksomheder og organisationer, såsom SAI A/S, Rent a Cow , den lokale Netto, Ældre Sagen Greve, Naturstyrelse., Greve Fjernvarme, Greve Museum, Ungdomsskolen, og FGU Skolen Øst, og andre klasser deltog med handlinger de selv stod for med klargøring og småreparationer på deres cykler, tøjworkshops, klimavenlig mad mm. Administrationen havde understøttet Klimahandledagen for voksne i Greve Kommune ved at invitere interesserede foreninger og virksomheder til at udvikle et koncept for dagen. Det betød, at der var flere foreninger, der samarbejdede med FrivilligCenter Greve om aktiviteter ved Borgerhuset, foruden der blev afholdt forskeroplæg om svampe som del af en klimavenlig kost på Greve Museum, og en Karlslundeborger holdt en velbesøgt cykeltur til forskellige klimaperler i lokalområdet. Administrationen evaluerer afholdelsen med lærere og samarbejdspartnere med henblik på næste år. Kommende klimaarrangementer Den 13. juni 2024 afholder ErhvervCentret Greve i samarbejde med Erhvervshus Sjælland, Solrød Erhvervsservice et fyraftensmøde om ESG-kravene for virksomheder (ESG står for Environment, Social og Governance og dækker over hhv. miljø og klima, sociale forhold samt virksomhedsadfærd). På fyraftensmødet deltager erfarne forretningsudviklere fra kissCSR, som er specialiseret i at rådgive om de nye ESG-krav. Der er også besøg af den lokale virksomhed GSV, som fortæller om deres konkrete miljøindsats, og hvordan den er implementeret i deres forretningsstrategi. Deltagelse kræver tilmelding på ErhvervsCentrets hjemmesiden. I juni planlægger administrationen i samarbejde med biblioteket en klimacafé for borgere om klimavenlig kost og sammenhængen til vores fordøjelse. Program og invitation er ikke fastlagt endnu, men udsendes via bibliotekets kanaler, samt kommunens klimanyhedsbrev og annonceres på hjemmesiden og infoskærmene i kommunen. Til august arbejder administrationen på en gentagelse af sidste års velbesøgte havevandring om klimatilpasning på egen grund. Denne gang på anden lokation men med samme formål om at understøtte Spildevandsplanens og Klimahandlingsplanens fokus på nedsivning på egen grund, overholdelse af befæstningsgrader og øge biodiversiteten med hjemmehørende egnede arter. Dato og sted afventer videre planlægning. Forbedringer på Hundige Station lader vente på sig Administration holdt i november 2023 møde med DSB, om deres planer for at opgradere S-togsstationer i Greve Kommune. DSB skal jf. Infrastrukturplanen igangsætte initiativer om attraktive stationer på s- togslinjen også i Greve Kommune. Administrationen tog derfor initiativ til mødet for at blive inddraget i tiltag til forbedringer på Hundige Station. Kommunen har en interesse i at sikre sammenhæng med kommunens arbejde for at forbedre tryghed i området. DSB lovede at vende tilbage først i 2024 med forslag til initiativer og en tidsplan for arbejdet. Der er dog endnu ikke noget nyt om arbejdet, men administrationen fik senest et løfte om snarligt nyt. Forslag til Støjhandlingsplan for Statens veje 2024-2029 i høring Vejdirektoratet har 2. maj 2024 sendt forslag til støjhandlingsplan 2024-2029 i høring frem til 26. juni 2024 (jf. bilag 4). Støjhandlingsplanen kortlægger støjen fra statens veje og peger på konkrete projekter for støjskærme. Realiseringen af projekter afhænger af de midler der politisk afsættes til støjbekæmpelse. Med den politiske aftale Infrastruktur 2035 blev afsat 3,7mia. kr. til støjbekæmpelse i perioden 2022-2035, hvoraf 2,12 mia.kr ikke er udmøntet. Støjhandlingsplanen peger på i alt 139 projekter, som indgår i de videre undersøgelser af eventuelle fremtidige midler til støjafskærmning. Det betyder, at Vejdirektoratet i løbet af 2024 gennemgår de prioriterede projekter og kommer med deres i vurdering af til hvilke projekter, der giver størst reduktion af trafikstøjen i forhold til investeringen. Vejdirektoratets vurderinger danner beslutningsgrundlaget for forligskredsens udmøntningen af de midler til støjbekæmpelse, der blev afsat i aftale om infrastruktur 2035. Af de 139 projekter er tre beliggende i Greve Kommune. Det er de samme projekter, som har været med i de foregående støjhandlingsplaner, men det er første gang projekterne indgår i den videre undersøgelser om prioritering af eventuelt fremtidige midler til støjbekæmpelse (jf. bilag 4 med uddrag af støjhandleplanen s. 120). Som opfølgning på Greve Kommunes Støjhandlingsplan har administrationen været i dialog med Vejdirektoratet og aftalt, at indgå et formaliseret samarbejde om støjbekæmpelse i Greve Kommune med udgangspunkt i den fælles interesse i at forhøje de eksisterende støjvolde Ved Karlslunde og Langagergård i overensstemmelse med kommunens støjhandlingsplan. Administrationen vil i høringssvaret til Støjhandlingsplanen for statens veje bl.a. tage udgangspunkt i Greve Kommunes Støjhandlingsplan. De bagvedliggende beregninger, som Støjrådet iværksatte, viser, at projekterne for støjskærme i Greve Kommune giver forholdsvis store effekter pr. investeret kr. Desuden vil administrationen pege på de synergier, der vil være ved at stat og kommune arbejder sammen. Temamøde om arkitektkonkurrence for Mosede Fort Administrationen er i gang med at planlægge arkitektkonkurrence for Mosede Fort, hvor der skal bygges en ny museumsbygning, som er støttet af blandt andet Realdania og A.P. Møller Fonden. Byrådet blev orienteret om finansieringen af projektet den 29. januar 2024 pkt. 17. Det planlægges derfor, at der på udvalgsmødet den 5. september 2024 afholdes et temamøde omkring den kommende arkitektkonkurrence og udbudskriterier i den forbindelse. Udbuddet af arkitektkonkurrencen forventes at skulle godkendes på Byrådet den 11. december 2024. På mødet vil bygherrerådgiver fra Arkitema deltage sammen med ejendomschef og museumschef. Nyt forlig om løsning i Brødmosen Der er indgået nyt forlig (jf. bilag 5) i sagen om, hvordan Greve Kommune og Greve Spildevand A/S skal foretage foranstaltninger, så afledningen af regnvand til, over eller via to ejendomme på Bastebjerg 50B og 52 ophører. I det nye forlig skal Greve Spildevand A/S etablere og finansiere et projekt uden for de to ejendomme, i det omfang det er muligt at opnå myndighedstillader hertil. Greve Spildevand A/S arbejder på at gennemføre et projekt, hvorved afledning af regn- og overfladevand fra renden til ejendommene afskæres ved at flytte renden længere ind i mosen – væk fra ejendommene – således at der bliver plads til at etablere en vold mellem renden og ejendommene. Ankesagen er berammet til hovedforhandling ved Østre Landsret den 24. og 25. november 2025. Indkaldelse af idéer og forslag til miljøvurdering af Ringsbjerg Højspændingsstation og tre 400 kV kabelanlæg Energinet har ansøgt Miljøstyrelsen om at igangsætte miljøvurderingsprocessen for Ringsbjerg Højspændingsstation og tre 400 kV kabelanlæg. Kabelanlægget mellem Ringsbjerg og Solhøj etableres gennem kommunerne Køge, Solrød, Roskilde, Greve, Høje-Taastrup og Ishøj. Miljøstyrelsen har derfor udsendt en høring (jf. bilag 6) med indkaldelse af ideer og afgrænsning af det kommende arbejde med en miljøkonsekvensrapport for projektet. Høringen giver alle med interesse i projektet mulighed for at komme med idéer, kommentarer og forslag til projektet samt emner til det videre arbejde med miljøvurderingen. For at give alle interesserede forudsætninger for at komme med forslag har Miljøstyrelsen udarbejdet et idéoplæg (jf. bilag 7). Oplægget indeholder en beskrivelse af projektet og dets mulige indvirkninger på bl.a. mennesker, miljø og natur. Alle ideer, forslag og bemærkninger skal være Miljøstyrelsen i hænde senest den 19. juni 2024. Administrationen vil indsende et høringssvar med ønske om at samordne kabelføringen i Greve Kommune med allerede eksisterende kabler i området for at genere lodsejerne mindst muligt.", "source_path": "data/greve/raw_dagsordener/Klima-, Teknik- og Miljøudvalget_2024-05-30T08:00:00+02:00_274b8839-07c2-4b12-97b5-41e9b6d0a32d.json"}
{"document_id": "274b8839-07c2-4b12-97b5-41e9b6d0a32d", "committee": "Klima-, Teknik- og Miljøudvalget", "meeting_date": "2024-05-30T08:00:00+02:00", "section_type": "html_fragment", "section_title": "Klima-, Teknik- og Miljøudvalgets mødekalender 2024", "case_number": "21-014455", "agenda_index": 27, "text": "Beslutning Orienteringen blev taget til efterretning. Fremstilling Sagsprocedure Klima-, Teknik- og Miljøudvalget. Resume I sagen gives et overblik over Klima-, Teknik- og Miljøudvalgets udvalgsmøder og møder i tilknytning til udvalget. Indstilling Administrationen indstiller at orienteringen tages til efterretning. Sagsbeskrivelse Kalenderen er vedlagt som bilag.", "source_path": "data/greve/raw_dagsordener/Klima-, Teknik- og Miljøudvalget_2024-05-30T08:00:00+02:00_274b8839-07c2-4b12-97b5-41e9b6d0a32d.json"}
{"document_id": "274b8839-07c2-4b12-97b5-41e9b6d0a32d", "committee": "Klima-, Teknik- og Miljøudvalget", "meeting_date": "2024-05-30T08:00:00+02:00", "section_type": "html_fragment", "section_title": "Underskriftsark", "case_number": "21-014460", "agenda_index": 28, "text": "Fremstilling Sagsprocedure Klima-, Teknik- og Miljøudvalget. Resume Elektronisk underskriftsark.", "source_path": "data/greve/raw_dagsordener/Klima-, Teknik- og Miljøudvalget_2024-05-30T08:00:00+02:00_274b8839-07c2-4b12-97b5-41e9b6d0a32d.json"}
