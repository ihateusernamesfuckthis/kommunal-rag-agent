{"document_id": "1942975c-e89f-465c-9e5c-156d3ebfe2f2", "committee": "Plan- og Tryghedsudvalget", "meeting_date": "2024-09-10T16:00:00+02:00", "section_type": "html_fragment", "section_title": "Godkendelse af dagsorden", "case_number": "22-003654", "agenda_index": 0, "text": "Beslutning Godkendt. Fremstilling Sagsprocedure Plan- og Tryghedsudvalget. Resume Godkendelse af dagsorden for mødet den 10. september 2024. Indstilling Administrationen indstiller at dagsordenen godkendes.", "source_path": "data/greve/raw_dagsordener/Plan- og Tryghedsudvalget_2024-09-10T16:00:00+02:00_1942975c-e89f-465c-9e5c-156d3ebfe2f2.json"}
{"document_id": "1942975c-e89f-465c-9e5c-156d3ebfe2f2", "committee": "Plan- og Tryghedsudvalget", "meeting_date": "2024-09-10T16:00:00+02:00", "section_type": "html_fragment", "section_title": "Organisationsaftaler om udlejning af almene boliger", "case_number": "24-005234", "agenda_index": 1, "text": "Beslutning 1.-3. Godkendt (Ø) undlader Fremstilling Sagsprocedure Plan- og Tryghedsudvalget. Resume Byrådet godkendte den 17. april 2024 en rammeaftale for kommunens samarbejder med de almene boligorganisationer om udlejning af almene boliger. Boligorganisationerne har herefter udarbejdet hver deres organisationsaftale, som i overensstemmelse med rammeaftalen fastsætter kriterier for udlejning af boliger i de enkelte organisationer og afdelinger. Administrationen forelægger i denne sag de fremsendte organisationsaftaler til udvalgets behandling. Indstilling Administrationen indstiller, at organisationsaftalen mellem Sydkystens Boligselskab og Greve Kommune godkendes, at organisationsaftalen mellem Vridsløselille Andelsboligforening og Greve Kommune godkendes, at organisationsaftalen mellem Greve Boligselskab og Greve Kommune godkendes. Sagsbeskrivelse De enkelte boligorganisationer har under rammeaftalens vilkår udarbejdet og fremsendt deres forslag til en organisationsaftale. Organisationsbestyrelserne i de enkelte boligorganisationer har i maj og juni måned behandlet og godkendt de fremsendte organisationsaftaler. Der blev afholdt et dialogmøde mellem Plan- og Tryghedsudvalget og boligorganisationerne den 13. august 2024 (pkt. 3). Dialogmødet handlede om de fremsendte organisationsaftaler. Dialogmødet gav ikke anledning til ændringer i organisationsaftalerne, hvorfor de hermed forelægges til politisk godkendelse. Organisationsaftalerne adresserer omfanget af fleksibel udlejning og kommunal anvisning med udgangspunkt i data om beboersammensætning. Herudover blandt andet spørgsmål om fortrinsret, interne flytninger, ungdomsboliger og boliger til særlige målgrupper. Organisationsaftalerne, som boligorganisationerne har fremsendt, er vedlagt i bilag 1-3. Lovgrundlag Lov om almene boliger. Økonomiske konsekvenser Sagen har ingen økonomiske konsekvenser for Greve Kommune. Tidsplan Hvis Plan- og Tryghedsudvalget godkender aftalerne den 10. september 2024, kan de træde i kraft pr. 1. oktober 2024. Aftalerne gælder i fire år, men kan efter behov tilpasses, hvad angår procenterne for fleksibel udlejning og kommunal anvisning, hvis ændringer i beboersammensætning giver anledning til dette. Øvrige forhold Det bemærkes, at der ikke sker en kommunal godkendelse af de lejere, som opnår en bolig via fleksibel udlejning. Dette jævnfør beslutning godkendt af Byrådet den 19. juni 2023, punkt 24. Ikrafttrædelsesdatoen for organisationsaftalen med Vridsløselille Andelsboligforening tilpasses til den 1. oktober 2024, når aftalen er politisk godkendt og før den underskrives.", "source_path": "data/greve/raw_dagsordener/Plan- og Tryghedsudvalget_2024-09-10T16:00:00+02:00_1942975c-e89f-465c-9e5c-156d3ebfe2f2.json"}
{"document_id": "1942975c-e89f-465c-9e5c-156d3ebfe2f2", "committee": "Plan- og Tryghedsudvalget", "meeting_date": "2024-09-10T16:00:00+02:00", "section_type": "html_fragment", "section_title": "Greve Bibliotek, initiativer, åbningstid og adgangskontrol", "case_number": "24-008531", "agenda_index": 2, "text": "Beslutning 1. Det anbefales, at orienteringen tages til efterretning. Udvalget ønsker desuden, at mulighed for karantæne ved snyd eller vandalisme bliver belyst frem mod behandling i Økonomiudvalget. 2. b) Anbefales med adgangskontrol ved 18 år (Ø) undlader på pkt. 2 Fremstilling Sagsprocedure Plan- og Tryghedsudvalget, Kultur- og Fritidsudvalget, Økonomiudvalget og Byrådet. Resume På baggrund af utryghedsskabende episoder på biblioteket i efteråret 2023, besluttede Byrådet den 11. december 2023 at lukke for den selvbetjente åbningstid i perioden fra den 11. december 2023 til den 30. april 2024. I forbindelse med genåbning af den selvbetjente åbningstid den 1. april 2024 godkendte Byrådet på mødet den 17. april 2024, yderligere tværgående initiativer med henblik på at skabe mere trygge rammer for ophold på biblioteket. Administrationen har i denne sag udfoldet de initiativer, som Byrådet ønskede iværksat. Sagen indeholder også en status på Greve Bibliotek. Indstilling Administrationen indstiller overfor Kultur- og Fritidsudvalget at; tage orienteringen om status på de iværksatte initiativer og udfoldning af de ny initiativer på Greve Bibliotek til efterretning. der træffes beslutning om, at der ikke ændres i de generelle åbningstider eller den selvbetjente åbningstid, eller ændre den nuværende generelle åbningstid på hverdage fra kl. 10-17 til 11-18, og reducere den selvbetjente åbningstid på hverdage fra kl. 21 til kl. 20 og helt at lukke for den selvbetjente åbningstid om fredagen. Administrationen indstiller overfor Plan- og Tryghedsudvalget at; tage orienteringen om status på de iværksatte initiativer og udfoldning af de ny initiativer på Greve Bibliotek til efterretning. der træffes beslutning om, at adgangskontrollen ikke ændres, eller adgangskontrollen ændres, jf. initiativ 17, og at finansieringen på ca. 19.000 kr. sker af de afsatte budgetmidler til Tryghed i Greve Nord. Sagsbeskrivelse Baggrund I forlængelse af en række utryghedsskabende episoder på biblioteket i 2023, iværksatte biblioteket en række tværgående og forebyggende tiltag med henblik på at stoppe den uhensigtsmæssige brug af biblioteket. Initiativerne er vedlagt sagen i bilag 1. Bibliotekets forebyggende tiltag havde desværre ikke den ønskede effekt, og administrationen fremlagde derfor en sag for Byrådet den 11. december 2023 (pkt. 22) med indstilling om, at den selvbetjente åbningstid blev reduceret. Byrådet godkendte administrationens indstilling om reduceret åbningstid i perioden indtil den 31. marts 2024. På Byrådets møde den 17. april 2024 (pkt. 25) fremlagde administrationen i alt 17 tiltag i overskriftsform, som efterfølgende ville blive udfoldet afhængigt af, hvad Byrådet besluttede, at administrationen skulle arbejde videre med initiativerne. Status på de iværksatte initiativer Politianmeldelse I perioden fra den 1. april 2024 til den 1. juli 2024, hvor den selvbetjente åbningstid genåbnede har biblioteket foretaget (Se bilag 2, Hændelser på biblioteket) 1 anmeldelse vedrørende hændelse på Tune Bibliotek 2 anmeldelser vedrørende hændelser på Greve Bibliotek. Derud 3 henvendelser fra Greve Bibliotek til Politiet (og vagter) med oplysninger om, at der er unge der tager ophold og skaber utryghed, med anmodning om hyppigere vagt runderinger. Kameraovervågning og karantæne I forbindelse med at Greve Bibliotek gennemser kameraoptagelserne ved utryghedsskabende episoder bliver optagelserne gemt på en USB-nøgle hvorefter Politiet bliver orienteret. Der er ikke tidligere, før 2024, foretaget systematiske registreringer af hændelser på Greve Bibliotek, men det er administrationens vurdering, at der tidligere har været ca. en hændelse om året, som er blevet politianmeldt. Tidligere hændelser har primært foregået i vinterhalvåret. Hændelserne er også tidligere blevet håndteret i tæt dialog med Politi, Gadeteam og vagter. Der har i perioden fra den 1. juli til medio august 2024 ikke været konstateret utryghedsskabende hændelser på Greve Bibliotek eller Tune Bibliotek. Udfoldning af de besluttede initiativer. 1. Tværgående dialog om fælles udfordringer Administrationen afholder jævnligt tværfaglige møder med relevante samarbejdspartnere, som kan have betydning for forholdene på Greve Bibliotek. 2. Politianmeldelser ved episoder på Greve Bibliotek samt opfordring til at politiet kommer oftere forbi Greve Bibliotek har en god kontakt til lokalpolitiet som er indstillet på at komme forbi i perioder, hvor der er uro på biblioteket. Greve Bibliotek anmelder alle situationer til Politiet, hvis der er tale om forhold som biblioteket vurderer, skal politianmeldelse. 3. Kameraovervågning er blevet optimeret så det er muligt at genkende personer på billederne Greve Bibliotek har fået opsat ekstra kameraer således, at de dækker hele publikumsområdet. Ud over ekstra kameraer er billedkvaliteten forbedret, så det er lettere at genkende personer på billederne I de tilfælde, hvor Greve Bibliotek konstaterer at en hændelse er alvorlig, kan den pågældende person gives karantæne ved at spærre for vedkommende i adgangskontrollen. Det håndhæves af medarbejderne i samarbejde med Vagt-team. Erfaringen viser, at hvis en person har fået spærret sin adgang til Greve Bibliotek er det alligevel muligt at skaffe sig adgang ved at gå ind sammen med en ven eller gå ind sammen med en anden borger. Derudover er det ofte ikke muligt at identificere de pågældende på trods af et veletableret samarbejde med gadeteam, vagter og Politi. Hvis der registreres ulovligheder på kameraovervågningen, anmelder biblioteket det til Politiet, som foretager den efterfølgende undersøgelse af hændelsen. 4. Gadeteamet kommer mere på Greve Bibliotek Gadeteamet skal dække tryghedsskabende og kriminalitetsforebyggende indsatser i hele Greve Kommune. Gadeteamet indgår som en del af den samlede løsning og i det tværfaglige samarbejde med at understøtte trygheden på Greve Bibliotek. Gadeteamet vil lejlighedsvis være til stede på Greve Bibliotek og i øvrigt lægge vejen forbi, når det kan lade sig gøre. Gadeteamet har en god fornemmelse for hvad der foregår i Greve Kommune og disponerer deraf deres tilstedeværelse på lokationer, hvor der er behov for det. Der er i forvejen et nært samarbejde mellem Gadeteamet og Greve Biblioteks personale. 5. Dialog med Natteravnene om rundering og besøg i relation til Greve Bibliotek Greve Bibliotek har samarbejdet med Natteravnene igennem flere år. Greve Bibliotek har kontaktet Natteravnene igen for at få bekræftet, at de fortsat runderer rundt omkring såvel Greve Bibliotek som Tune Bibliotek, hvilket de bekræfter. Runderingen sker både ude og inde. 6. Flytte foreningsaktiviteter til Greve Bibliotek i den selvbetjente åbningstid Administrationen er i gang med at indsætte nogle af bibliotekets lokaler i lokalebooking systemet ( Winkas ) med henblik på at foreninger kan booke lokaler på biblioteket til deres foreningsaktiviteter i aftentimerne samt i weekender. Det vil ikke være alle typer af foreningsaktiviteter der er foreneligt med placeringen på biblioteket og der vil derfor være særlige retningslinjer for at benytte lokalerne. Det kan f.eks. være strikkeklubber, brætspilsforeninger, broderiforeninger eller PPV (kommunalt Cool kids forløb), som kan benytte lokaler på Greve Bibliotek. 7. Arbejde med indretning af Greve Bibliotek så det bliver vanskeligere at ”gemme” sig Efter dialog med Greve Kommunes Tryghedskonsulent har Greve Bibliotek taget kontakt til Det kriminalpræventive Råd, som har følgende anbefalinger: Se på hvad andre biblioteker gør: Dette gør Greve Bibliotek løbende . Sørg for at der er dialog med det omkringliggende samfund: Greve Bibliotek deltager i de lokale netværk og har løbende kommunikation med alle lokale aktører . Se eventuelt på hvordan de gør i sociale boligbyggerier hvor de har fælles faciliteter der er ubemandede - Dette følger Greve Bibliotek op på og er kontinuerligt i dialog med dem Se på hvordan ubemandede butikker gør - Butikkerne er ofte ret små og har bedst succes med at være overvågede og placere sig steder uden for meget ballade. Det vil Greve Bibliotek tage fat i. Greve Bibliotek følger kontinuerligt op på, at de opsatte kameraer fungerer samt at de ’fanger’ de oplagte hjørner/gemmesteder. Tryghedsgennemgang den 24/6 2024 ved Vagt-team har resulteret i følgende anbefalinger: Eksisterende indretning der øger tryghed Hvor det er muligt, er der opsat lave reoler, rumdeler i Magasinet er delvist transparent Tiltag der anbefales for at øge trygheden Lade begge døre stå åbne til det åbne magasin, trække forhæng (der fungerer som rumdeler) helt fra, overvej skiltning ift. adfærd på Piratskibet, anbefaling om ekstra kameraer ifm. gangarealer til toiletter, og i opholdszoner i børnebiblioteket. Desuden sørger Greve Bibliotek forsat for (i samarbejde med rengøringen) at der er ryddeligt såvel indendørs som på udearealer. Hvis der er ryddeligt i et rum, er der en større motivation for at rydde op efter sig selv. 8. Ændre på medarbejdernes arbejdstid så der er ansatte på arbejdet om aftenen og i weekender Biblioteksmedarbejdernes opgave er primært at betjene borgere, der besøger Greve Bibliotek samt Tune Bibliotek. I relation til de unge, der har skabt uro på Greve Bibliotek, er medarbejdernes opgave at gå i dialog med de unge og evt. tilkalde en vagt. Hvis bibliotekets medarbejdere skal være på arbejde i den selvbetjente tid, vil den primære opgave være ”at sikre ro og orden”. Det er administrationens vurdering, at det vil være uhensigtsmæssig brug af medarbejdernes faglighed. Bibliotekets medarbejdere arbejder allerede om aftenen ifm. arrangementer samt på lørdage/søndage med at betjene borgere og afvikle børneteater. Ingen af bibliotekets medarbejdere ønsker på frivillig basis at omlægge mere af deres arbejdstid til aften eller weekendarbejde med det formål, at håndtere eventuelle situationer med uro. I maj og juni måned 2024 har biblioteket haft en aftale med Vagt-team fra Centerforeningen om at omlægge rundereringer fra dag til aften indenfor den gældende rammeaftale, hvilket ser ud til at have en præventiv effekt. Se bilag 1 ”Oversigt over registrerede hændelser siden genåbningen 1. april”. 9. Ændre på den selv/betjente åbningstid – permanent eller sæsonbetonet Forskellige scenarier kan være: Ændre på den selvbetjente åbningstid på hverdage Ændre den nuværende åbningstid på hverdagene fra kl. 10.00-17.00 til kl. 11.00-18.00. Dette vil få konsekvenser for bl.a. hjemmegående, ældre, daginstitutioner, der ofte benytter bibliotekerne om formiddagen. Med ændret åbningstid vil erhvervsaktive blive imødekommet, som kan nå at komme på biblioteket efter arbejde, samt børnefamilier, der ofte benytter biblioteket og har brug for hjælp frem mod kl. 18.00. Ændre på den selvbetjente åbningstid på fredage Uroen på Greve Bibliotek er mest udtalt på hverdage i den selvbetjente åbningstid mellem kl. 20.00 – 21.00, særligt fredag aften. Det er en mulighed at reducere den selvbetjente åbningstid på hverdage fra kl. 21.00 til kl. 20.00 og lukke helt for den selvbetjente åbningstid om fredagen. 12. Etablering af lektiehjælp på Greve Bibliotek i den selvbetjente åbningstid, eller andre skoleaktiviteter i samarbejde med folkeskoler og klubber og borgere Administrationen initierer i 3. kvartal 2024 et samarbejdsmøde mellem folkeskolerne i nærområdet, Ungdomsskolen og Greve Bibliotek. Det er væsentligt at inddrage skolerne i en afdækning af behov, ønsker og muligheder for at etablere eksempelvis lektiecafé, inden der træffes beslutning. Inddragelsen skal således sikre, at der etableres tilbud, som skolerne reelt vurderer, at der er børn/elever, der har behov for, og som det vurderes vil gøre brug af et tilbud på Greve Bibliotek uden for normal skoletid. 17. Ændre adgangskontrollen i form af ekstern godkendelse, f.eks. at børn og unge kun kan benytte den selvbetjente åbningstid ifølge med en voksen Det er muligt at sætte en aldersbegrænsning for adgang i den selvbetjente åbningstid. Ændringen skal programmeres af ekstern leverandør og der vil være en omkostning på ca. kr. 19.000 (ex. Moms). Ændringen giver Greve Bibliotek mulighed for at sætte aldersbegrænsningen til f.eks. 18 år eller en hvilken som helst alder. Erfaringen viser, at hvis man vil ind på Greve Bibliotek, skaffer man sig adgang ved at ’låne’ et sundhedskort, ved at gå ind sammen med en anden borger, der lukker sig ind eller ved at finde en ældre ven, der er over 18 år. Hvis der bliver etableret aldersbegrænsning, kan det gå ud over de mange børn og unge under 18 år, der benytter Greve Bibliotek i den selvbetjente åbningstid, for at låne eller aflevere bøger eller for at studere. Greve Bibliotek arbejder målrettet med at styrke børn og unges læselyst og læsekultur, hvilket en aldersbegrænsning i den selvbetjente åbningstid ikke understøtter. Aldersbegrænsning går imod den frie og lige adgang for alle, som Lov om biblioteksvirksomhed indeholder, samt børn og unges mulighed for at benytte biblioteket som et vigtigt neutralt frirum. Lovgrundlag Biblioteksloven Økonomiske konsekvenser Langt størstedelen af de i sagen beskrevne initiativer håndteres inden for den eksisterende økonomiske ramme. Såfremt det besluttes, at der skal ændres i adgangskontrollen, vil dette have en økonomisk omkostning på 19.000 kr. Administrationen anbefaler, at beløbet finansieres af de afsatte midler til Tryghed i Greve Nord. Øvrige forhold Biblioteket har i samarbejde med Gadeteam afholdt 2 foredrag på biblioteket om rusmidler. 1 for forældre og et for lærere og trivselsvejledere. Det er planen er der efter sommerferien skal afvikles endnu et foredrag på Tune Bibliotek.", "source_path": "data/greve/raw_dagsordener/Plan- og Tryghedsudvalget_2024-09-10T16:00:00+02:00_1942975c-e89f-465c-9e5c-156d3ebfe2f2.json"}
{"document_id": "1942975c-e89f-465c-9e5c-156d3ebfe2f2", "committee": "Plan- og Tryghedsudvalget", "meeting_date": "2024-09-10T16:00:00+02:00", "section_type": "html_fragment", "section_title": "Kommuneplanrevision om 'Rig natur og vedvarende energi' – drøftelse", "case_number": "24-004043", "agenda_index": 3, "text": "Beslutning Sagen blev drøftet. Fremstilling Sagsprocedure Plan- og Tryghedsudvalget. Resume Den anden temarevision af kommuneplanen er \"Rig natur og vedvarende energi\". Plan- og Tryghedsudvalget skal drøfte deres forventninger og ønsker til indholdet på de kommende temamøder om emnet. Indstilling Administrationen indstiller, at Plan- og Tryghedsudvalget drøfter forventninger og ønsker til indholdet i de kommende temamøder om \"Rig natur og vedvarende energi\". Sagsbeskrivelse Byrådet igangsatte den 17. april 2024 (pkt. 28) arbejdet med kommuneplanrevisionen, der bygger på Planstrategi 2023, som blev vedtaget af Byrådet den 29. januar 2024 (pkt. 29). Jf. igangsættelsessagen revideres kommuneplanen delvist jf. de tre emner, som planstrategien omhandler - og i følgende rækkefølge: Boliger til hele livet Rig natur og vedvarende energi Trygge og sammenhængende lokalområder Denne drøftelsessag omhandler emnet om ’Rig natur og vedvarende energi’. Jævnfør Planstrategi 2023 omfatter emnet om ’Rig natur og vedvarende energi’, at kommuneplanrevisionen skal: Præcisere mulighederne for at opsætte solenergianlæg på bygninger og i det åbne land Revidere udpegningerne til natur, herunder skovrejsningsområder og lavbundsarealer, i byerne såvel som i det åbne land Stille øgede krav til kvalitet og omfang af begrønning i byerne Administrationen har forud for arbejdet med emnet om 'Rig natur og vedvarende energi' fået midler fra Plan22+ (jf. Plan- og Tryghedsudvalgsmødet den 6. februar 2024 (pkt. 5)) til at undersøge mulighederne for at styrke den grønne struktur i byerne via kommuneplanen og derigennem øge lysten til at gå og cykle, særligt på de korte og mellemlange distancer. Som led i Plan22+ projektet behandlede Byrådet den 4. september 2024 (pkt. 18) en sag om øget borgerinddragelse ifm. projektet. Samtidig har Plan- og Tryghedsudvalget på deres møde den 13. august 2024 (pkt. 4) besluttet, at de ønsker en sag om at bebygge mindre og få mere grønt, når det handler om boligområder fx ved at sætte bebyggelsesprocenten ned. Administrationen anbefaler, at drøftelsen i forhold til at bebygge mindre og få mere grønt indgår som en del af indholdet på de kommende teammøder om 'Rig natur og vedvarende energi'. Lovgrundlag Planloven. Økonomiske konsekvenser Sagen har ingen økonomiske konsekvenser for Greve Kommune Tidsplan Der holdes to temamøder med relation til emnet om \"Rig natur og vedvarende energi\": 19. november 2024: Temamøde om Natur i byen 7. januar 2025: Temamøde om arealanvendelserne i det åbne land Øvrige forhold Enhedschef for Plan, Vej og Trafik, Maja Bagge Lillelund deltager på mødet.", "source_path": "data/greve/raw_dagsordener/Plan- og Tryghedsudvalget_2024-09-10T16:00:00+02:00_1942975c-e89f-465c-9e5c-156d3ebfe2f2.json"}
{"document_id": "1942975c-e89f-465c-9e5c-156d3ebfe2f2", "committee": "Plan- og Tryghedsudvalget", "meeting_date": "2024-09-10T16:00:00+02:00", "section_type": "html_fragment", "section_title": "Første tilbagemelding til velfærdsborgersamlingen", "case_number": "23-011325", "agenda_index": 4, "text": "Beslutning 1.-2. Anbefales Fremstilling Sagsprocedure Plan- og Tryghedsudvalget, Økonomiudvalget og Byrådet. Resume Den 26. juni 2024 modtog byrådet velfærdsborgersamlingens anbefalinger til fremtidens velfærd i form af en velfærdsvision, fem anbefalinger og en række initiativer. Borgersamlingen skal have første tilbagemelding på deres arbejde tre måneder efter, at byrådet har modtaget anbefalingerne. Der orienteres desuden om evalueringen af velfærdsborgersamlingen som metode. Indstilling Administrationen indstiller, at det godkendes, at administrationen sender vedlagte brev (bilag 1) med første tilbagemelding til velfærdsborgersamlingens medlemmer på vegne af byrådet. at evalueringen af velfærdsborgersamlingen som metode (bilag 2) tages til efterretning. Sagsbeskrivelse Byrådet nedsatte en velfærdsborgersamling, hvor en gruppe borgere på baggrund af ekspertinput har drøftet, prioriteret og udarbejdet deres anbefalinger til arbejdet med fremtidens velfærd i kommunen. Som en del af konceptet skal borgersamlingen have den første tilbagemelding på deres arbejde efter tre måneder. Arbejdet med at vurdere, kvalificere og eventuelt implementere en borgersamlings anbefalinger tager tid, og arbejdet spredes ofte på mange dele af den kommunale forvaltning. Nu efter tre måneder fremlægges derfor hverken et konkret tilsagn, om anbefalingerne følges eller afvises, men en stor tak for det store arbejde og en beskrivelse af eksempler på, hvordan den vision og de grundsøjler, som anbefalingerne hviler på, allerede nu indgår i det arbejde og det fokus, der er i kommunen. Administrationen vil derpå medtage forslagene i det videre arbejde med de relevante politikker, strategier og planer. Et udkast til brev med tilbagemeldingen til medlemmerne af velfærdsborgersamlingen kan ses i bilag 1. Om et år skal velfærdsborgersamlingen modtage den samlede tilbagemelding på, hvordan der er blevet arbejdet med hver enkelt anbefaling og de konkrete forslag. Borgersamlingen er kommet rigtig godt omkring opgaven og i en så konkret grad, at anbefalingerne allerede nu kan anvendes som inspiration til arbejdet med fremtidens velfærd. Evaluering af forløbet Velfærdsborgersamlingen er blevet evalueret, og det er med gode resultater (bilag 2). Et par hovedpointer: Alle respondenterne har haft glæde af at deltage i borgersamlingen, og for lidt over halvdelen af respondenterne har det styrket deres oplevelse af at være borger i Greve Kommune. 87 % ville anbefale andre at deltage i en borgersamling, 6 % ville ikke og 7 % svarede \"ved ikke\". Næsten halvdelen af respondenterne ville gerne have haft længere tid til opgaven. 6 respondenter ønsker minimum en hel dag mere, mens flere ønskede 2-4 dage mere. Generelt har respondenterne oplevet både facilitatoren, procesværterne og informationerne som neutrale. Informationen blev dog oplevet lidt mere partisk end facilitatorerne. Langt de fleste oplevede, at procesværterne var en hjælp i løbet af opgaverne og samtalerne. De fleste oplevede god mulighed for at tale og bidrage til processen, uden at blive presset til andres ideer eller argumenter. Ikke alle synes at de endelige anbefalinger afspejler alle medlemmers forskellige synspunkter og vurderinger, men langt de fleste respondenter (13/15) vil implementere 50-100% af anbefalingerne i Greve Kommune. Økonomiske konsekvenser Sagen har ingen økonomiske konsekvenser for Greve Kommune. Kommunikation Velfærdsborgersamlingens medlemmer modtager vedlagte brev med den første tilbagemelding på deres store arbejde med anbefalinger til det videre arbejde med velfærdsdagsordenen i Greve Kommune. Tidsplan Velfærdsborgersamlingen skal have den første tilbagemelding tre måneder efter, at de har afleveret deres anbefalinger og endnu en tilbagemelding efter et år. Øvrige forhold Under forudsætning af, at byrådet afsætter midler i budget 2025-28, besluttede Plan- og Tryghedsudvalget på møde den 23. april 2024 under pkt. 5, at der skal arbejdes videre med forankring af velfærdsborgersamlingens anbefalinger og kendskab blandt borgerne til det økonomiske råderum og de aktuelle velfærdsbehov. Det skal ske gennem ambassadører for velfærdsdialog og borgerdialog i forskellige bydele i Greve Kommune.", "source_path": "data/greve/raw_dagsordener/Plan- og Tryghedsudvalget_2024-09-10T16:00:00+02:00_1942975c-e89f-465c-9e5c-156d3ebfe2f2.json"}
{"document_id": "1942975c-e89f-465c-9e5c-156d3ebfe2f2", "committee": "Plan- og Tryghedsudvalget", "meeting_date": "2024-09-10T16:00:00+02:00", "section_type": "html_fragment", "section_title": "Bystrategisk Råd - status, evaluering og beslutning", "case_number": "22-004721", "agenda_index": 5, "text": "Beslutning 1. a.-d. Godkendt Udvalget takker for det store engagement fra Bystrategisk Råd. Fremstilling Sagsprocedure Plan- og Tryghedsudvalget. Resume Bystrategisk Råds input er et supplement til inddragelse i planarbejdet og den lovpligtige offentlige høring af lokalplaner og kommuneplaner. Bystrategisk Råd og administrationen har i juli 2024 holdt det årlige møde om, hvad der rører sig på planområdet i kommunen. Det vedtagne kommissorie for Bystrategisk Råd blev samtidig evalueret, hvilket resulterede i forslag til enkelte ændringer. Indstilling Administrationen indstiller, at det godkendes, at kommissoriet for Bystrategisk Råd fastholdes med følgende præciseringer, jf. bilag 1: at administrationen sender alle lokalplaner, kommuneplaner, planstrategi og helhedsplaner mv. til kommentering hos Bystrategisk Råd at materiale, som sendes til kommentering ledsages af hjælpespørgsmål at den nye figur i kommissoriet illustrerer inddragelsen af Bystrategisk Råd i planprocessen at input fra Bystrategisk Råd vedlægges til politisk behandling uden administrationens behandling. Sagsbeskrivelse Plan- og Tryghedsudvalget besluttede den 15. november 2022 (pkt. 4) at nedsætte Bystrategisk Råd, efter at kommissoriet for rådet blev vedtaget den 16. august 2022 (pkt. 4). I forbindelse med vedtagelsen af kommissoriet besluttede udvalget også, at kommissoriet skulle evalueres efter et års arbejde i starten af 2024. Af kommissoriet fremgår det, at rådet skal mødes én gang årligt med administrationen, hvor administrationen fremlægger aktuelle, relevante sager. Dette møde blev afholdt den 4. juli 2024, hvor evalueringen af kommissoriet også fandt sted. Rådet blev præsenteret for planlægning generelt og de relevante sager pt., blandt andet de igangværende og kommende lokalplansager med særligt fokus på det indeklemte areal samt arbejdet med temarevisioner af kommuneplanen. Dernæst blev de forskellige dele af kommissoriet evalueret: Arbejdsområde Funktion og frister Sammensætning Eventuelt Arbejdsområde I kommissoriet fra 2022 står der, at \" de typiske plandokumenter, som rådet inddrages i, er fx planstrategien, kommuneplanen, helhedsplaner og lokalplaner over 50 boliger\" . Dog har administrationen i det første år af rådets virke sendt alle lokalplaner forbi Bystrategisk Råd, og dette vil rådet gerne have, at administrationen fortsætter med, \"da der kan være knaster i selv små planer\". På denne måde er det Bystrategisk Råd, der selv filtrerer i relevansen af de tilsendte planer. Bystrategisk Råd er tilfreds med at få planer i høring inden igangsættelsen af en plan, og inden planforslaget bliver lagt op til Plan- og Tryghedsudvalget. Således kan rådet \"følge\" planen og fx se, hvilke af deres kommentarer til igangsættelsessagen, der er blevet indarbejdet i planforslaget. På mødet var der en generel drøftelse af, hvornår Bystrategisk Råd inddrages, da figuren i kommissoriet var misvisende. For at undgå misforståelser er der udarbejdet en ny figur i kommissoriet (jf. bilag 1), der illustrerer inddragelsen af rådet. Den nye figur illustrerer mere tydeligt, at rådet kan komme med skriftlige input i forbindelse med en evt. politisk igangsættelsessag og i forbindelse med den politiske behandling af selve planforslaget. Den hidtidige figur kan ses af det eksisterende kommissorie (jf. bilag 2). Administrationen har i det forgangne år i nogle tilfælde sendt planer til kommentering hos Bystrategisk Råd ledsaget af hjælpespørgsmål. Bystrategisk Råd ser hjælpespørgsmålene som en stor hjælp i forhold til, hvad administrationen har fokus på. Rådet vil gerne have, at administrationen fortsætter med dette i alle planer, der sendes til kommentering. Administrationen bemærker, at rådets skriftlige input udelukkende vedlægges som bilag til den konkrete sag lige inden sagen sendes ud til udvalget. Dermed behandler administrationen ikke rådets input. Dette gør processen mere effektiv og smidig, da inddragelsen af Bystrategisk råd forsinker processen mindst muligt og der går ikke tid med, at administrationen kommenterer de skriftlige input i udvalgssagen. Samtidig tilgår rådets input for udvalget direkte. Metoden betyder dog også, at rådets input ikke bliver vurderet i forhold til, hvad der er muligt konkret og i forhold til planloven, fx om rådets forslag er noget, som kan indgå som princip eller bestemmelse i forbindelse med lokalplanudarbejdelsen, eller om rådets forslag til ændringer kræver en fornyet høring mv. Dette kan gøre det vanskeligt for udvalget at tage stilling til særligt de input, der kommer ind ved behandling af forslaget. Funktion og frister Bystrategisk Råd er tilfreds med at mødes med administrationen én gang om året og lægger vægt på, at det skal give mening for administrationen at inddrage dem. De var glade for at være inviteret med til temamøde om planstrategiens pejlemærker på Plan- og Tryghedsudvalgets møde 14. marts 2023 (pkt. 2) og vil gerne også fremover inviteres til temamøder om planlægning. Bystrategisk Råd efterspørger feedback fra Plan- og Tryghedsudvalget om rådets arbejde og input, bl.a. om de skriftlige input kan bruges og lever op til udvalgets forventninger. Sammensætning Bystrategisk Råd er som udgangspunkt tilfredse med deres sammensætning, men den faglige diversitet kunne ifølge rådet suppleres med en arkitekt og en trafikplanlægger. Eventuelt Under punktet blev følgende bemærket: Lokalplaners bestemmelser om hegning (især i strandvejsområdet) bliver til frustration ikke håndhævet, og et medlem i rådet ønsker, at dette bliver prioriteret i administrationen, da det ellers ikke giver mening at lave lokalplanerne. Flertallet af rådets medlemmer var tilfredse med, at rekruttering af nye medlemmer foregår via Sydkysten og kommunens hjemmeside. Lovgrundlag Ingen Økonomiske konsekvenser Sagen har ingen økonomiske konsekvenser for Greve Kommune. Tidsplan Rådet meddeles de evt. ændringer i kommissoriet, som udvalget beslutter. Øvrige forhold Enhedschef Maja Bagge Lillelund deltager på mødet.", "source_path": "data/greve/raw_dagsordener/Plan- og Tryghedsudvalget_2024-09-10T16:00:00+02:00_1942975c-e89f-465c-9e5c-156d3ebfe2f2.json"}
{"document_id": "1942975c-e89f-465c-9e5c-156d3ebfe2f2", "committee": "Plan- og Tryghedsudvalget", "meeting_date": "2024-09-10T16:00:00+02:00", "section_type": "html_fragment", "section_title": "Lukket: Henvendelser til formanden", "case_number": "22-003650", "agenda_index": 6, "text": "Orienteringen blev taget til efterretning.", "source_path": "data/greve/raw_dagsordener/Plan- og Tryghedsudvalget_2024-09-10T16:00:00+02:00_1942975c-e89f-465c-9e5c-156d3ebfe2f2.json"}
{"document_id": "1942975c-e89f-465c-9e5c-156d3ebfe2f2", "committee": "Plan- og Tryghedsudvalget", "meeting_date": "2024-09-10T16:00:00+02:00", "section_type": "html_fragment", "section_title": "Orientering fra formanden/gensidig orientering", "case_number": "22-003659", "agenda_index": 7, "text": "Beslutning Orienteringen blev taget til efterretning. Udvalget ønsker en sag om integration og sprogundervisning. Fremstilling Sagsprocedure Plan- og Tryghedsudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning.", "source_path": "data/greve/raw_dagsordener/Plan- og Tryghedsudvalget_2024-09-10T16:00:00+02:00_1942975c-e89f-465c-9e5c-156d3ebfe2f2.json"}
{"document_id": "1942975c-e89f-465c-9e5c-156d3ebfe2f2", "committee": "Plan- og Tryghedsudvalget", "meeting_date": "2024-09-10T16:00:00+02:00", "section_type": "html_fragment", "section_title": "Huskeliste og orientering fra administrationen", "case_number": "22-003655", "agenda_index": 8, "text": "Beslutning Orienteringen blev taget til efterretning. Fremstilling Sagsprocedure Plan- og Tryghedsudvalget. Resume I sagen gives et kort overblik over administrationens orienteringspunkter. Indstilling Administrationen indstiller, at eventuelle orienteringer tages til efterretning. Sagsbeskrivelse Administrationen orienterer om følgende: Borgerinddragelse i Plan 22+ Der er indgået aftale med rådgiver (Planværkstedet) om Plan 22+ projektet om analyser af grøn struktur og stinet i kommunen, som en del af den kommende kommuneplanrevision \"Rig natur og vedvarende energi\". Rådgiveren foreslår blandt andet inddragelse af \"klimanetværket\" i klimanyhedsbrevet mv. for at få forslag til ”missing links” i stinettet, plads til mere grønt i tilknytning til stierne, samt idéer til hvad der vil styrke oplevelsen som blød trafikant. Der er også ideer til en borgerworkshop.", "source_path": "data/greve/raw_dagsordener/Plan- og Tryghedsudvalget_2024-09-10T16:00:00+02:00_1942975c-e89f-465c-9e5c-156d3ebfe2f2.json"}
{"document_id": "1942975c-e89f-465c-9e5c-156d3ebfe2f2", "committee": "Plan- og Tryghedsudvalget", "meeting_date": "2024-09-10T16:00:00+02:00", "section_type": "html_fragment", "section_title": "Plan- og Tryghedsudvalgets mødekalender 2024", "case_number": "22-003652", "agenda_index": 9, "text": "Beslutning Orienteringen blev taget til efterretning. Fremstilling Sagsprocedure Plan- og Tryghedsudvalget. Resume I sagen gives et overblik over Plan- og Tryghedsudvalgets møder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Kalenderen for 2024 er vedlagt som bilag.", "source_path": "data/greve/raw_dagsordener/Plan- og Tryghedsudvalget_2024-09-10T16:00:00+02:00_1942975c-e89f-465c-9e5c-156d3ebfe2f2.json"}
{"document_id": "1942975c-e89f-465c-9e5c-156d3ebfe2f2", "committee": "Plan- og Tryghedsudvalget", "meeting_date": "2024-09-10T16:00:00+02:00", "section_type": "html_fragment", "section_title": "Underskriftsark", "case_number": "22-003657", "agenda_index": 10, "text": "Fremstilling Sagsprocedure Plan- og Tryghedsudvalget. Resume Elektronisk underskriftsark.", "source_path": "data/greve/raw_dagsordener/Plan- og Tryghedsudvalget_2024-09-10T16:00:00+02:00_1942975c-e89f-465c-9e5c-156d3ebfe2f2.json"}
