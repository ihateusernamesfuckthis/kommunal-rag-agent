{"document_id": "4072b8bd-348d-4f46-9451-9fdf3a63e942", "committee": "Plan- og Tryghedsudvalget", "meeting_date": "2022-05-31T16:45:00+02:00", "section_type": "html_fragment", "section_title": "Godkendelse af dagsorden", "case_number": "22-003654", "agenda_index": 0, "text": "Beslutning Dagsordenen blev godkendt. Fremstilling Sagsprocedure Plan- og Tryghedsudvalget. Resume Godkendelse af dagsorden for mødet den 31. maj 2022. Indstilling Center for Politik, Organisation & Borgerbetjening indstiller, at dagsordenen godkendes.", "source_path": "data/greve/raw_dagsordener/Plan- og Tryghedsudvalget_2022-05-31T16:45:00+02:00_4072b8bd-348d-4f46-9451-9fdf3a63e942.json"}
{"document_id": "4072b8bd-348d-4f46-9451-9fdf3a63e942", "committee": "Plan- og Tryghedsudvalget", "meeting_date": "2022-05-31T16:45:00+02:00", "section_type": "html_fragment", "section_title": "Temamøde om Kommuneplan 2021 – de væsentligste ændringer", "case_number": "22-003843", "agenda_index": 1, "text": "Beslutning Temamødet blev holdt. Fremstilling Sagsprocedure Plan- og Tryghedsudvalget. Resume Der holdes et temamøde om de væsentligste ændringer i Kommuneplan 2021 i forhold til Kommuneplan 2017. Administrationen holder et oplæg, hvor de væsentligste ændringer foldes mere ud. Ændringer i Kommuneplan 2021 der følger planlovsændringer samt ændringer efter Fingerplan 2019 tages ikke med. Indstilling Der skal ikke træffes beslutning på temamødet. Temamødet skal bruges til orientering, drøftelse og dialog. Sagsbeskrivelse I foråret 2021 blev der afholdt en række temamøder for Plan- og Udviklingsudvalget i forbindelse med kommuneplanarbejdet. Dette er det sidste temamøde for kommuneplanen, inden den offentlige høring. Administrationen fremlægger de primære ændringer til rammer og retningslinjer i kommuneplanen indenfor udvalgte emner. Oplægget vil blandt andet indeholde noget om bygningshøjder, grundstørrelser, solceller og parkeringsnormer. Lovgrundlag Planlovens kapitel 4 om kommuneplanlægning. Økonomiske konsekvenser Sagen har ingen økonomiske konsekvenser. Tidsplan • 20. juni: Byrådet - Forslag om kommuneplanen til offentlig høring. • Juni-august 2022: Offentlig høring af Kommuneplan 2021-2033. • 12. december 2022: Byrådet - endelig vedtagelse af Kommuneplan 2021-2033. Øvrige forhold Enhedschef Maja Bagge Lillelund og projektleder på kommuneplanen Anna Ravn deltager på mødet.", "source_path": "data/greve/raw_dagsordener/Plan- og Tryghedsudvalget_2022-05-31T16:45:00+02:00_4072b8bd-348d-4f46-9451-9fdf3a63e942.json"}
{"document_id": "4072b8bd-348d-4f46-9451-9fdf3a63e942", "committee": "Plan- og Tryghedsudvalget", "meeting_date": "2022-05-31T16:45:00+02:00", "section_type": "html_fragment", "section_title": "Kommuneplan forslag til offentlig høring", "case_number": "22-003843", "agenda_index": 2, "text": "Beslutning 1. Anbefales med følgende ændringer: I \"byens profil\" er der ikke behov for specifikt at vurdere behovet for mindre boliger eller angive antallet af etager i stationsnære bymidter. P-normer ønskes ikke ændret undtaget for offentlige formål. 2. Anbefales. Fremstilling Sagsprocedure Plan- og Tryghedsudvalget, Økonomiudvalget og Byrådet. Resume På baggrund af visionerne i Planstrategi 2019 og de forudgående temamøder om kommuneplanen forelægges forslag til Kommuneplan 2021-2033 samt tilhørende miljøvurdering med henblik på, at forslaget godkendes og sendes i offentlig høring. Indstilling Center for Teknik & Miljø indstiller, 1. at forslag til Kommuneplan 2021-2033 samt tilhørende miljøvurdering godkendes og sendes i 9 ugers offentlig høring. 2. at model 2 vælges med henblik på borgerdialog i høringsperioden. Sagsbeskrivelse Kommuneplanen er udarbejdet som en digital plan, hvilket giver mulighed for nemt at bevæge sig mellem temaerne. Forslag til Kommuneplan 2021 kan ses her: https://greve.viewer.dkplan.niras.dk/plan/15#/ brugernavn: Kommuneplan og kode: 2021 Byrådet igangsatte den 14. december 2020 arbejdet med kommuneplanrevisionen. I løbet af 2021 og 2022 har der været afholdt en række temamøder, der har belyst særlige temaer i kommuneplanen. Kommuneplan 2021-2033 (nævnes Kommuneplan 2021) fastlægger den overordnede ramme for den fremtidige udvikling og arealanvendelse i Greve. Kommuneplanen omfatter planlægning i såvel byerne som det åbne land. Med vedtagelsen af Planstrategi 2019 besluttede Byrådet, at der foretages en fuld revision af Kommuneplan 2017. Revisionen omfatter både rammer og retningslinjer, samt hvilke temaer kommuneplanens emner er inddelt i. Kommuneplanen er en omfattende plan. Den aktuelle udvalgssag er derfor også omfattende, og for overskuelighedens skyld er den opdelt i følgende afsnit: Planstrategi 2019 der omhandler sammenhængen mellem planstrategien og kommuneplanen og sætter fokus på strategiens ønsker til byudviklingen i Greve Kommune. Hovedstruktur og kommuneplanens temaer beskriver den nye kommuneplans indhold, herunder hvilke temaer der indgår i planen. De primære ændringer i forslag til Kommuneplan 2021 der omhandler en tematiseret gennemgang af de primære ændringer i forslaget. Miljøvurdering beskriver de emner som er miljøvurderet i forbindelse med forslag til Kommuneplan 2021. 1. Planstrategi 2019 Planstrategi 2019's overordnede mål for udviklingen af Greve Kommune er, at \"vi vil skabe rammerne for det gode liv - tæt på storbyen, tættere på naturen\". Planstrategi 2019 sætter fokus på livet mellem bygningerne, på naturen og sammenhænge og forbindelser i byen. Det er sammenfattet i tre ønsker til byudviklingen: Levende byrum - Fordi det er alt det, der sker imellem husene og relationer mellem naboer, som skaber gode steder at bo. Natur i byen - Fordi det grønne og det blå er blandt Greves Kommunes attraktioner. Sammenhæng i byen - Fordi livet leves mange forskellige steder i Greve Kommune og fordi forbindelser skaber synergi. Planstrategi 2019 fastholder og bygger videre på kommunens fysiske struktur samtidig med, at der sættes fokus på de fremtidige udviklingsperspektiver. Kommuneplan 2021 skal omsætte planstrategiens visioner til mere detaljerede retningslinjer for arealanvendelsen og rammer for lokalplanlægningen i de enkelte dele af kommunen. 2. Hovedstruktur og kommuneplanens temaer Kommuneplanen indeholder en hovedstruktur, som dels består af et oversigtskort og dels nogle tekstafsnit. I hovedstrukturen kan man læse mere om Planstrategi 2019 og byrådets mål. De 8 temaer i kommuneplanen bliver introduceret her med delvisioner for hvert enkelt tema for Kommuneplan 2021’s 12-årige planlægningsperiode. Desuden findes her en overordnet beskrivelse af kommunens områder: Kystbyerne er beskrevet samlet og landsbyerne og det åbne land sammen. Tune er beskrevet i sit eget afsnit, da der er flere planlægningsmæssige elementer, som er særligt gældende kun for Tune. I hovedstrukturen findes også det lovpligtige afsnit om byvækst samt kommuneplan 2021’s relation til Lokal Agenda 21 samt DK2020. Herudover indeholder Kommuneplanen temaer, der tilsammen dækker Greve Kommunes egne fokusområder, forholder sig til det regionale perspektiv samt overholder de lovmæssige krav til kommuneplanens indhold. Kommuneplan 2021 indeholder følgende overordnede temaer: Bolig og bosætning Erhverv Detailhandel Natur og klimatilpasning Teknik og miljø Infrastruktur og mobilitet Idræt, fritid og kultur Det åbne land Trafik, teknik og miljø er i Kommuneplan 2021 fordelt ud i to temaer (tema e og f). Med Greve Kommunes tilslutning til DK2020 har mobilitetsbegrebet fået et større fokus. Derudover er infrastruktur et specifikt, afgrænset men ret stort emne i planlægningen. Idræt, fritid og kultur er blevet et selvstændigt tema (tema g) i Kommuneplan 2021, hvor det før stod sammen med natur. Det åbne land er et nyt tema (tema h). Det åbne land var i kommuneplan 2017 dækket af en kommuneplanramme i landzone. I kommuneplan 2021 reguleres det åbne land i stedet af retningslinjer for bl.a. landzoneadministration. 3. De væsentligste ændringer i forslag til Kommuneplan 2021-2033 I nedenstående bliver de væsentligste ændringer gennemgået. Man kan se en oversigt over samtlige ramme- samt retningslinjeændringer i bilag 2 og 3 (de endelige bilag vedlægges på økonomiudvalgets dagsorden). a. Bolig og bosætning Ændring Bemærkninger Retningslinje for rækkefølgeplanen Den nye rækkefølgeplan for byudvikling prioriterer (1. del af planperioden) omdannelse i Tune samt nye erhvervsområder i Greve. I 2. del ligger \"bar mark\" byudviklingsområder samt omdannelse i Greve og Hundige. Retningslinje om byens profil skærpes. Kommunens generelle byprofil skal fastholdes i 1-2 etager, mod at der tidligere stod 1-4 etager. Kun vedkommunens tre S-togsstationer gives mulighed for fortætning og flere etager. Retningslinje om friarealer er skærpet. Der er tilføjet en definition af, hvad betegnelsen 'fælles friareal' dækker, så fx arealer til parkering, cykler og affald ikke kan tælles med. Retningslinje om mindre boliger er skærpet. Retningslinjen stiller som krav til at vurdere, om der er et behov for mindre boliger, når der bygges nyt i bymidter og stationsnære områder. Før stod der, at der skulle være mulighed for mindre boliger. Nye retningslinjer om grundstørrelse der muliggør mindre grunde. Som udgangspunkt er udstykning til rækkehuse (tæt-lav) stadig 400 m 2 . Der er stor efterspørgsel på mindre grunde, og derfor gives der mulighed for tæt-lav grunde på 250 m 2 , såfremt der er et fælles friareal på mindst 150 m 2 . Ny retningslinje om privat udendørs opholdsareal. Ny retningslinje stiller krav til, at nye rækkehuse og lejligheder skal have adgang til enten privat have/terrasse eller altan. Generelt er boligrammerne gjort mindre (i geografisk udstrækning), og de er ”strammet op” ved kun at dække én typologi. Der er indsat nye retningslinjer, som har fokus på arkitektonisk kvalitet. Desuden er der indsat retningslinjer om adgang til fælles og private grønne områder samt begrønning af selve boligen såsom grønne tage/facader. b. Erhverv Ændring Bemærkning Ny retningslinje for lokalisering af kontorerhverv mm. Den præciserer, at de mindre virksomheder ønskes placeret i bymidter , bydelscentre eller bynære erhvervsområder – dette på baggrund af et ønske om at styrke bymidterne . Erhvervsafsnittet indeholder nye retningslinjer om arealer til produktionserhverv, transport- og distributionserhverv. Begge retningslinjer er efter nye krav i Planloven. Desuden udlægges der nye rammer til erhverv som følge af Fingerplan 2019. c. Detailhandel Ændring Bemærkning Retningslinje om enkeltstående butikker uden for centerstrukturen er skærpet. Retningslinjen er skærpet grundet et ønske om at fokusere centerstrukturen. Det betyder, at det er sværere at placere enkeltstående butikker udenfor by- og lokalcentre. Nyt areal til særligt pladskrævende varegrupper Der er udpeget et nyt areal til særligt pladskrævende varegrupper ved Greve Centervej. Det tidligere udlagte område i Tune Industri tages ud. Detailhandelsstrukturen ændres efter anbefalingerne i detailhandelsanalysen. Centerstrukturen koncentreres mere specifikke steder. Herved sikres så meget synergi som muligt mellem eksisterende og nye butikker, så bymidternes bymiljø fastholdes. d. Natur og klimatilpasning Ændring Bemærkning Afsnittet ”oversvømmelse og erosion” er tilføjet. Det er et nyt planlægningstema. Det sikres, at der i risikoområder for oversvømmelse skal stilles krav til sikrings- og afværgeforanstaltninger som eksempelvis forhøjet sokkelkote i lokalplanlægningen. Nye rekreative rammer. Der er indsat nye rekreative rammer for at sikre de grønne områder i byen mod yderligere bebyggelse. Arealerne er både kommunalt og privat ejet. Hele afsnittet om Grønt Danmarkskort er revideret efter planlovsændringen i 2017. Desuden er grønne kiler i kommuneplanen revideret efter Fingerplan 2019. e. Teknik og miljø Ændring Bemærkning Nye retningslinjer om støj fra motorvejen. Retningslinjerne skal sikre, at støj fra motorvejen tages i betragtning som det første ved ny planlægning for støjfølsom anvendelse i områder op til 1,5 km fra motorvejen. Retningslinje om vedvarende energi udgår, da den erstattes med nye retningslinjer om solenergi og vindmøller. Retningslinje om vindmøller giver ikke nye muligheder, men følger vindmøllebekendtgørelsen. Retningslinjer om solceller regulerer bl.a., at solceller og solfangere i boligområder (ikke erhvervsområder) skal etableres på bygninger - for at undgå placering på stativer o.l. Desuden skal solenergianlæg følge taghældningen. f. Infrastruktur og mobilitet Ændring Bemærkning Parkeringsnormerne er ændrede for både boliger, erhverv og offentlige formål. For parcelhuse er parkeringsnormen fastholdt. For rækkehuse er den sat ned fra 2 pr. bolig til 1,75 og for etageboliger er den ligeledes sat ned fra 1,5 pr. bolig til 1,25. For boliger i de stationsnære kerneområder er normen ændret fra 1,5 pr. bolig for alle typer til 1 pr. bolig for etage og parcelhuse. Normen på 1,5 pr. bolig er fastholdt for rækkehuse. Cykelparkeringsnormer for boliger. Der er tilføjet et nyt krav om, at 50 % af cykelparkeringen til etageboliger, kollegier og ungdomsboliger skal etableres overdækket. g. Idræt, fritid og kultur Ændring Bemærkning Greve Museum skal høres inden nedrivning og renovering inden for kulturmiljøer. Ny retningslinje er tilføjet efter dialog med Greve Museum. Dette betyder, at museet skal høres inden nedrivning og renovering inden for kulturmiljøer. Kravet bliver skrevet ind i nye lokalplaner hvis relevant. Efter anmodning fra Slots- og Kulturstyrelsen er der indsat en liste over bevaringsværdige bygninger i Greve Kommune med adresse og matrikelnummer, og i hvilken lokalplan og bestemmelse, man kan læse om bygningen/bygningerne. h. Det åbne land Det åbne land var i kommuneplan 2017 dækket af en ramme i landzone. I kommuneplan 2021 reguleres det åbne land i stedet af retningslinjer for bl.a. landzoneadministration. 4. Miljøvurdering Kommuneplanens ændringer skal miljøvurderes i henhold til miljøvurderingsloven. I forbindelse med den endelige vedtagelse af Kommuneplan 2021 udarbejdes en sammenfattende redegørelse, der vil blive indarbejdet i Kommuneplan 2021. Miljøvurderingen i fuld længde kan ses i bilag (endelig udgave vedlægges inden byrådsmødet). Lovgrundlag Planloven. Økonomiske konsekvenser Sagen har ingen bevillingsmæssige konsekvenser. De nyudpegede rekreative rammer, som Greve Kommune selv ejer, medfører, at der ikke kan ske et salg af disse arealer. Kommunikation Borgermødet i Tune i 2021 I forbindelse med udarbejdelse af kommuneplan 2021, er der blevet afholdt et borgermøde i Tune. Tune har et særligt fokus i Kommuneplan 2021, da der er to byudviklingsområder samt et omdannelsesområde. Desuden har Tune flere særlige planmæssige begrænsninger, som ikke gør sig gældende i resten af kommunen; støjrestriktionszonen ved Roskilde lufthavn, råstofudgravningsområder samt reservation til transportkorridor. Med baggrund i Tunes muligheder og begrænsninger blev borgermødet afholdt, for at få Tuneborgernes ønsker til fremtidens Tune med i arbejdet med revisionen af kommuneplanen. Afsnittet i hovedstrukturen om Tune er delvist skrevet på baggrund af borgermødet. Offentlig høring og borgermøde Forslag til Kommuneplan 2021 sendes i offentlig høring fra den 23. juni 2022 og frem til den 25. august 2022. I høringsperioden kan der afholdes borgermøde(er) eller vælges en anden type af offentlighed og inddragelse. Valgmulighederne er opstillet i bilag 4. Der gives mulighed for tre modeller: Model 1 er den lovpligtige orientering om høring. Model 2 indeholder desuden et digitalt borgermøde. Model 3 foreslår 2 fysiske borgermøder ud over den lovpligtige orientering. Administrationen anbefaler model 2, da behov for direkte dialog samt orientering vurderes at kunne opfyldes her. Det digitale borgermøde kan desuden gøre, at en anden (og måske større) målgruppe end ved klassiske borgermøder har mulighed for at deltage. Øvrige forhold Foranlediget af kommunens arbejde med at udarbejde en DK2020-klimahandlingsplan, har byrådet modtaget 26 konkrete forslag fra Greve Kommunes Klimaborgersamling, hvoraf flere er relevante for indhold i den kommende kommuneplan. Flere af dem flugter med Planstrategi 2019 og de politiske behandlinger af kommuneplanen frem til nu, og de er derfor så vidt muligt indarbejdet. Tidsplan Offentlig høring (9 uger) 23.06.2022 - 25.08.2022 Behandling af høringssvar, udarbejdelse af hvidbog og dagsorden til endelig vedtagelse 26.08.2022 - 13.10.2022 udvalgsmøde Plan- og Tryghedsudvalget 15.11.2022 udvalgsmøde Økonomiudvalget 02.03.2022 Byrådsmøde - endelig vedtagelse 12.12.2022", "source_path": "data/greve/raw_dagsordener/Plan- og Tryghedsudvalget_2022-05-31T16:45:00+02:00_4072b8bd-348d-4f46-9451-9fdf3a63e942.json"}
{"document_id": "4072b8bd-348d-4f46-9451-9fdf3a63e942", "committee": "Plan- og Tryghedsudvalget", "meeting_date": "2022-05-31T16:45:00+02:00", "section_type": "html_fragment", "section_title": "Dialog og ny igangsættelse af lokalplan for Tværhøjgård etape 3", "case_number": "20-075304K", "agenda_index": 3, "text": "Beslutning Udvalget ønsker, at fastholde kommuneplanens principper om grundstørrelser på 700 kvm for parcelhuse og 400 kvm for rækkehuse, men ved rækkehusene kan 150 kvm tillades placeret i bakkevolden, da denne har en stor rekreativ værdi for området. Udvalget ønsker at tillade et ekstraordinært møde i juni. Fremstilling Sagsprocedure Plan- og Tryghedsudvalget. Resume Plan- og Tryghedsudvalget besluttede på mødet den 26. april 2022 at invitere udvikler (Ejendomsselskabet Casa Nord) til en dialog om den fremtidige udvikling af Tværhøjgård etape 3. Case Nord vil på mødet komme med et oplæg om den mulige fremtidige udvikling af Tværhøjgård etape 3. Indstilling Center for Teknik & Miljø indstiller, at det besluttes, hvilke elementer en lokalplan for den fremtidig udvikling af Tværhøjgård etape 3 skal indeholde. Sagsbeskrivelse På Plan- og Tryghedsudvalgets møde den 26. april 2022 blev forslag til Tillæg nr. 9 til Kommuneplan 2017 og Lokalplan nr. 14.54 - Tværhøjgård etape 3 ikke endeligt godkendt. Udvalget ønskede i stedet at invitere udvikler (Ejendomsselskabet Casa Nord) til en dialog om den fremtidige udvikling af Tværhøjgård etape 3. Case Nord vil på mødet komme med et oplæg om en mulig fremtidige udvikling af Tværhøjgård etape 3. Deres oplæg tager udgangspunkt i vedhæftede situationsplan (se Bilag). Udvalget skal tage stilling til, hvilke elementer et nyt forslag til lokalplan for området skal indeholde. Lovgrundlag Planloven. Økonomiske konsekvenser Sagen har ingen økonomiske konsekvenser. Øvrige forhold Torben Røsler fra Ejendomsselskabet Casa Nord, Lærke Pihl Jørgensen fra landinspektørfirmaet LE34 og Enhedschef Maja Bagge Lillelund deltager på mødet.", "source_path": "data/greve/raw_dagsordener/Plan- og Tryghedsudvalget_2022-05-31T16:45:00+02:00_4072b8bd-348d-4f46-9451-9fdf3a63e942.json"}
{"document_id": "4072b8bd-348d-4f46-9451-9fdf3a63e942", "committee": "Plan- og Tryghedsudvalget", "meeting_date": "2022-05-31T16:45:00+02:00", "section_type": "html_fragment", "section_title": "Principaftale for anlægslov for Køge Bugt Strandpark", "case_number": "21-013732", "agenda_index": 4, "text": "Beslutning 1. Anbefales. 2. Kan ikke anbefales med bemærkning om, at borgerinddragelse afventer, til at der er afsat midler til konkrete projekter. 3. Anbefales. Fremstilling Sagsprocedure Plan- og Tryghedsudvalget, Økonomiudvalget og Byrådet. Resume Byrådet besluttede den 7. marts 2022, at Greve Kommune indgår i samarbejdet om den nye anlægslov, med fokus på tilgængeligheden, idet der arbejdes for at anlægsloven gælder hele kyststrækningen i Greve Kommune. Borgmesteren har sendte et brev til indenrigs- og boligministeren om dette. I samarbejde med strandparkskommunerne og Bolig- og Planstyrelsen er der nu udarbejdet et udkast til principaftale for anlægslov for Køge Bugt Strandpark, som fremlægges her og de ønskede fokusområder skal udpeges. Indstilling Center for Teknik & Miljø indstiller, at principaftalen om Køge Bugt Strandpark (bilag 1) godkendes, at der efter sommerferien igangsættes en borgerinddragelsesproces, evt. i fællesskab med de andre strandparkskommuner, at Greve Kommune udpeger som udgangspunkt følgende fokusområder som kan indgå i den kommende anlægslov: - Fokusområde 06 Greve Marina, jf. Visionsplan for Strandparken (bilag 2), - Fokusområde 07 Greve Strandeng, jf. Visionsplan for Strandparken (bilag 2) og - \"Dykanden\", jf. Udviklingsplan for Greve Marina (bilag 3). Sagsbeskrivelse På Byrådets mødet den 20. december 2021 blev samarbejdet om anlægslov for Køge Bugt Strandpark forelagt. Her blev det besluttet, at kommunen skulle arbejde for en revideret tidsplan for arbejdet med principaftale for Køge Bugt Strandpark. Først når der forelå en revideret tidsplan for arbejdet med anlægsloven, ville Byrådet tage en drøftelse af, hvilke konkrete projekter der skulle indgå i arbejdet. Den på daværende tidspunkt Indenrigs- og Boligminister Kaare Dybvad Bek har i et brev af 7. februar 2022 udtrykt forståelse for, at der er brug for noget ekstra tid, inden en principaftale. Derfor blev samarbejdet om Strandparken igen forelagt på byrådsmødet den 7. marts 2022 hvor blev det besluttet, at Greve Kommune fuldt ud indgår i samarbejdet med de andre strandparkkommuner. Dog var det en betingelse, at der arbejdes for, at anlægsloven gælder hele kyststrækningen i Greve Kommune, og at der for Greve Kommunes del af kyststrækningen er fokus på tilgængelighed på stranden. Borgmesteren sendte den 29. april et brev til indenrigs- og boligministeren, som klarlagde Greve Kommunes ønske om, at hele kommunens kyststrækning kan komme i betragtning i forbindelse med den kommende anlægslov for Køge Bugt Strandpark. Ministeren har d. 18. maj svaret, at dette ikke er muligt, da det er vigtigt, at anlægsloven er klart afgrænset til det strandparkområde, som fremgår af vedtægterne for Strandparken I/S og fingerplanen (se bilag 4). Principaftalen Bolig- og Planstyrelsen har i samarbejde med de fem strandparkskommuner udarbejdet et udkast til en principaftale om Køge Bugt Strandpark. Principaftalen handler dels om kommunernes samarbejde om kystbeskyttelse, naturbeskyttelse og modernisering af faciliteter, dels om regeringens udarbejdelse af en anlægslov, der skal muliggøre den ønskede modernisering af faciliteter i Køge Bugt Strandpark. Denne principaftale skal danne grundlag for udarbejdelsen af et forslag til en anlægslov for Køge Bugt Strandpark. Principaftalen beskriver, at anlægsloven skal muliggøre en modernisering og videreudvikling af Køge Bugt Strandparks faciliteter til brug for rekreative formål, i den udstrækning det ikke er muligt inden for gældende lovgivning, f.eks. strandbeskyttelseslinjen. Uden for de fastlagte arealer opretholdes de nuværende bindinger efter naturbeskyttelsesloven uændret, dog kan etablering af nye stiforbindelser mellem de afgrænsede arealer og ændring af nuværende stiforbindelser foretages i takt med den modernisering, der sker inden for de fastlagte arealer, hvis der alt overvejende er tale om anlæggelse af naturstier, trampestier, boardwalks /træfortove og lignende. Udkastet til principaftalen (bilag 1) er fortsat et udkast, hvor der kan komme enkelte justeringer. Borgerinddragelse Diverse aktører/interessenter har en stor interesse i området, og kyststrækningen er et stort aktiv for mange af kommunernes borgere. Derfor skal borgerinddragelse tænkes ind i den videre proces om deres ønsker til udviklingen af de udpegede fokusområder. Borgerinddragelsen kunne f.eks. foregå i august-september, først med interessentinddragelse ved en række møder/workshops, efterfølgende mulighed for skriftlig høring på f.eks. to uger. Dette kunne ske i samarbejde med de øvrige strandparkskommuner og faciliteres af den nyligt ansatte projektleder. Fokusområder Anlægsloven skal fastlægge placering og afgrænsning af et antal arealer (fokusområder), hvor modernisering af faciliteter kan ske og for hvert areal fastlægge maksimal byggehøjde og bebyggelsesprocent. Administrationen foreslår følgende fokusområder i Greve Kommune: Fokusområde 06 Greve Marina (se bilag 2) Fokus: strand- og bademiljø. Det kan fx være i form af toiletfaciliteter, grejbank eller café. Der kan evt. etableres en badeanstalt i forbindelse med moleanlæg og anlæg af ro- og kajakflydebro, som forbedrer muligheden for aktiviteter på vandet. Fokusområde 07 Greve Strandeng (se bilag 2) Fokus: natur og wellness. Det kan fx være i form af toiletfaciliteter, grejbank, sauna, sheltere eller café. Der kan evt. etableres en badeplatform til at sikre tilgængelighed til vandet til fx vinterbadere. \"Dykanden,\" Greve Marina (se bilag 3) Kan f.eks. indrettes som en multifunktionel ø, fx med faciliteter til badning, kulturarrangementer og café. På havnearealer lokalplanlagt til havneformål, hvor strandbeskyttelseslinjen ikke er blevet ophævet, er det i dag muligt at opføre klubhuse og andre faciliteter til foreninger med tilknytning til havet og kysten samt at opføre visse mindre bålhytter, sheltere, legepladser o.l. Samlet set betyder det, at der er mange muligheder for at realisere projekter ved havnene i Strandparken, uden at dispensation fra strandbeskyttelseslinjen er nødvendig. Administrationen vurderer dog, at projekter der er skitseret i helhedsplanen er af en størrelse, som formentlig er vanskeligt inden for disse muligheder, og indstiller derfor til, at Greve Kommune udpeger \"Dykanden\" til fokusområde, hvorved strandbeskyttelseslinjen bliver ophævet. Muligheder inden for strand-/havnearealet Mosede Havn fik i 2019 reduceret strandbeskyttelseslinjen. Det vil derfor være muligt at realisere rekreative projekter på havnearealet uden at området indgår i den kommende anlægslov. Der er indført en mere lempelig dispensationspraksis for strandbeskyttelseslinjen på flere områder, herunder: Mulighed for dispensation til etablering af mindre anlæg til eksisterende turismevirksomheder i tilknytning til hovedbebyggelsen på virksomhedens ejendom, f.eks. en petanquebane eller en terrasse Mulighed for dispensation til etablering af bål- eller grillplads eller net til boldspil m.v. til brug for eksisterende turismevirksomheders frilufts- og ferieaktiviteter, også hvor faciliteterne opføres uden tilknytning til virksomhedens eksisterende bebyggelse, men dog i områder, der i forvejen er præget af bebyggelse og friluftsaktiviteter Mulighed for dispensation til etablering af træfortove på strande med mange besøgende for at skabe øget tilgængelighed til stranden og vandet for f.eks. kørestolsbrugere Mulighed for dispensation til mindre faciliteter langs strandene til klubber, foreninger og institutioner, når de nævnte faciliteter opføres i tilknytning til eksisterende anlæg som for eksempel en parkeringsplads eller vejnedkørsel, og det er i overensstemmelse med en gældende lokalplan Dertil kommer, at der generelt er en forholdsvis lempelig praksis for at dispensere til mindre anlæg, der er offentligt tilgængelige og som har til formål at understøtte friluftsliv, herunder f.eks. stier, mindre parkeringsarealer, toiletbygninger og skilte til formidling af natur og miljø. Lovgrundlag Regeringen sigter mod at fremsætte et lovforslag om en anlægslov for Køge Bugt Strandpark i 2023. Kommunerne skal efterfølgende tilvejebringe det nødvendige plangrundlag, der muliggør den fremtidige modernisering. Økonomiske konsekvenser Principaftalen og den efterfølgende anlægslov for Køge Bugt Strandpark har ikke direkte økonomiske konsekvenser for Greve Kommune. Når faciliteterne skal tilvejebringes, skal det dog finansieres af de enkelte kommuner. Øvrige konsekvenser Greve Kommune skal i den efterfølgende kommune- og lokalplanlægning regulere faciliteterne i de afgrænsede områder inden for de rammer, der fastlægges i anlægsloven. Kommunikation Strandparkskommunerne foretager en fælles borgerinddragelse med en række workshops/møder, efterfølgende mulighed for høring i 2 uger. Hvis relevant, kan der efterfølgende nedsættes arbejdsgrupper, som kan bidrage til udformningen af de endelige projekter. Tidsplan Når principaftalen er godkendt, iværksætter strandparkskommunerne en borgerinddragelsesproces. Når høringsfristen for borgerinddragelsen er udløbet, beslutter kommunerne hvilke konkrete områder (placering, anvendelse og omfang), der skal være omfattet af anlægsloven. Områderne indgår herefter sammen med principaftalen i Bolig- og Planstyrelsens gennemførelse af en miljøvurdering og udarbejdelse af et udkast til anlægslov for Køge Bugt Strandpark. Miljøvurderingen forventes at tage ca. syv måneder. Der sigtes mod, at en anlægslov vil kunne fremsættes i første halvår 2023.", "source_path": "data/greve/raw_dagsordener/Plan- og Tryghedsudvalget_2022-05-31T16:45:00+02:00_4072b8bd-348d-4f46-9451-9fdf3a63e942.json"}
{"document_id": "4072b8bd-348d-4f46-9451-9fdf3a63e942", "committee": "Plan- og Tryghedsudvalget", "meeting_date": "2022-05-31T16:45:00+02:00", "section_type": "html_fragment", "section_title": "Forslag til Tillæg 1 til Lokalplan 14.29 og Lokalplan 14.55 for Boligområde på Vesterbjerg 42 i Greve Landsby", "case_number": "20-015502K", "agenda_index": 5, "text": "Beslutning 1.-2. Godkendt. Fremstilling Sagsprocedure Plan- og Tryghedsudvalget. Resume Plan- og Tryghedsudvalget vedtog den 11. januar 2022 forslag til lokalplan 14.55 for Boligområde på Vesterbjerg 42 i Greve Landsby, som blev sendt i høring fra den 20. januar til og med den 17. marts 2022. Administrationen orienterede til Plan- og Tryghedsudvalgets møde d. 26. april 2022 om, at administrationen vurderede, det vil være nødvendigt grundet høringssvar og ny vurdering af et bevaringsværdigt beplantningsbælte at revidere forslaget til lokalplan 14.55 samt udarbejde et forslag til ændringslokalplan til 14.29 Boligområde på Vesterbjerg 44 i Greve Landsby. Disse forslag fremlægges nu. Indstilling Center for Teknik & Miljø indstiller, at forslag til Lokalplan 14.55 for Boligområde på Vesterbjerg 42 i Greve Landsby (bilag 1) samt at forslag til Tillæg 1 til lokalplan 14.29 Boligområde på Vesterbjerg 44 i Greve Landsby (bilag 2) godkendes og sendes i offentlig høring i seks uger. Sagsbeskrivelse Baggrund Forslag til lokalplan 14.55 for Boligområde på Vesterbjerg 42 i Greve Landsby har været i høring. I høringsperioden er der indkommet 15 høringssvar, hvoraf 8 høringssvar ønsker det i forslaget bevaringsværdige beplantningsbælte i skel mod Åtoftevænget helt fjernet. Se alle høringssvar i bilag 4. Beplantningsbæltet er meget højt og smalt, og de tætteste naboer er generet af træernes skygge og er udsat for grene, der falder ned i deres haver. Administrationen har besigtiget beplantningsbæltet og vurderer at beplantningsbæltet er meget højt i et beboelsesområde og at det kan fjernes. Dette medfører, at det vil være nødvendigt at revidere forslag til lokalplan 14.55, som har været i høring, samt udarbejde et tillæg 1 til nabolokalplanen 14.29. Dette orienterede administrationen om på Plan- og Tryghedsudvalgets møde d. 26. april 2022. Udvalget bemærkede, at de ikke ønsker, at der skal sættes begrænsninger for solceller på hustage i lokalplanen i Vesterbjerg 42. Forslag til lokalplan 14.55 for Boligområde på Vesterbjerg 42 i Greve Landsby samt Tillæg 1 til 14.29 Boligområde på Vesterbjerg 44 i Greve Landsby forelægges til godkendelse med henblik på, at forslagene sendes i offentlig høring i 6 uger. Ændringer i forslaget til lokalplan 14.55 for Boligområde på Vesterbjerg 42 i Greve Landsby Høringssvar, der er kommet i høringsperioden fra 20. januar 2022 til 17. marts 2022, giver anledning til følgende ændringer: Fjernelse og bevaring af beplantning: I dette nye forslag kan det eksisterende beplantningsbælte i vestskel mod Åtoftevænget fjernes, mod at der plantes en ny bøgehæk med en max højde på 1,80 m i skel sammen med solitære træer i en afstand min. 1 meter fra skel. Samtidig er beplantningsbæltet mod nordskel forblevet bevaringsværdig, og der er tilføjet en liste over træ- og buskearter, der findes i bæltet. Fælles grundejerforening: Der stilles nu krav om, at de nye grundejere tilslutter sig Grundejerforeningen Åtoftevænget. Den fælles grundejerforening skal vedligeholde områdets veje, beplantninger og friarealer, og evt. drive områdets fælleshus. Administrationen gør opmærksom på, at lokalplanen giver mulighed for vejadgang til 10 boligenheder gennem Åtoftevænget. Dette forudsætter, at grundejerforeningen Åtoftevænget og grundejer af matr.nr. 36c og 36f Greve By, Greve kan indgå en aftale om en fælles vejadgang. En sådan aftale er et privatretligt spørgsmål, uafhængigt af denne lokalplan. Præcisering af parkering: Bestemmelser om parkering er blevet specificeret, så de to parkeringspladser pr. boligenhed skal ligge på egen grund for de to mulige boliger ud til Vesterbjerg. For de øvrige boliger skal parkering ligge på egen grund og/eller som afmærkede parkeringspladser indenfor lokalplanområdet (minus vejudlæg C-D). Bestemmelser om sekundære bygninger, mindre bygningsdele og terrænregulering er præciseret Se alle høringssvar i bilag 4 (NB: bilag til høringssvar nr. 4 er forkortet, da det var et fredningsdokument på 55 sider. I stedet er indsat link til fredningsdokumentet). Herudover er følgende ændringer foretaget på baggrund af udvalgets protokol om solceller, da administrationen orienterede om sagen til udvalgsmøde 26. april 2022: Begrænsninger på solceller er fjernet Krav om at integrerede solceller skal have samme farve som de røde tage eller maks. fylde 50% af en tagflade er fjernet. Bestemmelse om at der ikke må være solceller på småbygninger og fladetage er ligeledes fjernet. Udover ændringerne gør administrationen opmærksom på, at der fortsat stilles krav om, at solceller/solfangere skal have samme hældning som taget og være med antirefleksionscoatet glas. Det sidste for at mindske de gener der kan være med refleksioner. I vedlagt bilag 1 kan alle ovennævnte ændringer ses markeret med rødt. Nyt Tillæg 1 til Lokalplan 14.29 - Boligområde på Vesterbjerg 44 i Greve Landsby Beplantningsbæltet mellem de eksisterende boliger på Vesterbjerg 44 (lokalplan 14.29) og det nye boligområde på Vesterbjerg 42 (forslag til lokalplan 14.55) har nået en højde på ca. 21 meter, og er forbundet med store skyggegener for de eksisterende boliger, samt i fare for at vælte i en storm. Da træerne står i skel mellem de to områder, og er nævnt som bevaringsværdige i formålsparagraffen (punkt 5) til den eksisterende lokalplan 14.29, kan træerne ikke fjernes ved en dispensation efter Planlovens § 19, stk. 1, uden at der udarbejdes en ny lokalplan eller et tillæg til den gældende lokalplan 14.29. Eksisterende Lokalplan 14.29- Boligområde på Vesterbjerg 44 i Greve Landsby Lokalplan 14.29 (se vedlagt bilag 3) omfatter et eksisterende boligområde bestående af 30 dobbelthuse og et fælleshus i den østlige del af Greve Landsby. Området har før det blev lokalplanlagt til boliger, fungeret som gartneri. I lokalplanområdet er der i dag flere hegn, som stammer fra tiden, hvor der var gartneri. I forbindelse med udarbejdelse og vedtagelse af lokalplan 14.29 i 2005, blev flere af disse hegn klassificeret som bevaringsværdige. Denne klassificering fra 2005 er i dag meget upræcis, da flere træer er væk, og svære at lokalisere, samt der er flere store træer i dag, som har større værdi end de klassificerede fra 2005, og som slet ikke er udpeget som bevaringsværdige i lokalplanen. Dette betyder, at lokalplanen vedr. beplantning er meget svær at administrere og utidssvarende. Hvis et udpeget bevaringsværdigt træ fx bliver sygt, skal det genplantes samme sted efter en godkendt fældning. Dette er i dag ikke altid hensigtsmæssigt i forhold til de øvrige træer samt de omkringliggende boliger. Formål med Tillæg 1 til Lokalplan 14.29 Formålet med Tillæg 1 er, at det bevaringsværdige hegn mod øst kan fjernes, uden det skal genplantes i samme form og udstrækning. Ved fjernelse af hegnet skal der plantes en ny bøgehæk med en maks. højde på 1,80 m i skel. Desuden vil Tillæg 1 gøre det muligt at betragte beplantningsbælterne i skel mod syd, vest- og nord som samlede beplantningsbælter/grøn afgrænsning, som skal bevares, og som ikke må fjernes eller beskæres væsentligt uden Byrådets tilladelse. En sidste ændring i Tillæg 1 betyder, at allerede fjernede bøgetræer mellem Åtoftevænget 3 og boligerne Åtoftevænget 13, 15 og 17 ikke kræves genplantet. Det vil ikke være hensigtsmæssigt at genplante nye træer i det kun 10 meter brede haverum mellem boligerne, da dette på længere sigt vil være forbundet med store skyggegener for de berørte boliger. Administrationen vurderer, at der ikke skal foretages en miljøvurdering af planen. Det vurderes, at Tillæg 1 ikke vil have væsentlig indvirkning på miljøet. I vedlagt bilag 2 kan alle ovennævnte ændringer ses. Lovgrunlag Planlovens kapitel 5 omhandlende lokalplanlægning. Økonomiske konsekvenser Sagen har ingen økonomiske konsekvenser for kommunen. Kommunikation Høringen af lokalplanforslag 14.55 for Boligområde ved Vesterbjerg 42 i Greve Landsby og ændringslokalplan Tillæg 1 til 14.29 Boligområde på Vesterbjerg 44 i Greve Landsby offentliggøres på Greve Kommunes hjemmeside samt i Sydkysten Weekendavis. Lokalplanforslagene skal, efter Plan- og Tryghedsudvalgets godkendelse, i seks ugers offentlig høring. Offentlig høring af lokalplanen Planloven fastsætter, at høringsperioden for en lokalplan skal være mindst fire uger. Udvikler har et ønske om, at høringsperioden sættes til fire uger. Kommunen er ved hvert enkelt planforslag forpligtiget til at sikre, at høringsperioden giver rimelig tid til inddragelse af offentligheden. I vurderingen indgår forhold som planforslagets karakter, det geografiske anvendelsesområde for planen, planens kompleksitet og omfanget af høringsmaterialet. Forslag til lokalplan 14.55 har allerede været i høring og ændringerne i det nye forslag vurderes ikke at være af kompleks karakter. Indholdet af forslag til Tillæg 1 til 14.29 vurderes ydermere ikke at være omfattende. Dette taler for en kort høringsperiode på 4 uger. Forslagenes høringsperiode vil dog vare ind i en sommerferie, hvilket taler for at forlænge høringsperioden til seks uger. Da høringsmaterialet derudover ikke vurderes at være omfattende, er det på baggrund af ovenstående administrationens vurdering, at en høringsperiode på seks uger vil være passende til at sikre, at borgere med videre kan nå at sætte sig ind i lokalplansforslaget samt forslag til Tillæg 1 og fremkomme med deres synspunkter. Tidsplan Godkendelse af forslag til lokalplan på Plan- og Tryghedsudvalgets møde den 31. maj 2022. Offentlig høring af lokalplansforslag gennemføres primo juni 2022 til medio juli 2022. Politisk behandling af endeligt lokalplansforslag forventes at ske på Plan- og Tryghedsudvalgets møde i september 2022. Offentliggørelse af endelig lokalplan forventes i oktober 2022.", "source_path": "data/greve/raw_dagsordener/Plan- og Tryghedsudvalget_2022-05-31T16:45:00+02:00_4072b8bd-348d-4f46-9451-9fdf3a63e942.json"}
{"document_id": "4072b8bd-348d-4f46-9451-9fdf3a63e942", "committee": "Plan- og Tryghedsudvalget", "meeting_date": "2022-05-31T16:45:00+02:00", "section_type": "html_fragment", "section_title": "Igangsættelse af Lokalplan nr. 11.59 for transport- og distributionserhverv på Kildebrøndevej 60", "case_number": "22-004725", "agenda_index": 6, "text": "Beslutning 1.-2. Godkendt. 3. Godkendt med bemærkning om, at udvalget ønsker, at højden sænkes, og at der arbejdes videre med en variation i højden på f.eks. mellem 15 til maks. 22 meter. Fremstilling Sagsprocedure Plan- og Tryghedsudvalget. Resume Cemp Leasing A/S har på vegne af ejeren af Kildebrøndevej 52, 54, 56 og 60 anmodet om at få igangsat en lokalplanproces for et areal omhandlende matrikel nr. 1a og 11a, 11ln og 10e, Kildebrønde, Kildebrønde By. Udvikler ønsker, at lokalplanen skal muliggøre opførelse af et logistiklager og en administrationsbygning. Indstilling Center for Teknik & Miljø indstiller, 1. at der igangsættes udarbejdelse af forslag til lokalplan for transport- distributionserhverv på Kildebrøndevej 60 (se bilag 1), 2. at kommunen stiller krav til, at bygherre yder mest mulig teknisk bistand til udarbejdelsen af lokalplanen, 3. at de af administrationen beskrevne principper følges i den videre bearbejdning af projekt og dialog med rådgiver. Sagsbeskrivelse Cemp Leasing A/S har på vegne af ejeren af Kildebrøndevej 52, 54, 56 og 60 anmodet om at få igangsat en lokalplanproces for et areal omhandlende matrikel nr. 1a og 11a, 11ln og 10e, Kildebrønde, Kildebrønde By. Udvikler ønsker, at lokalplanen skal muliggøre opførelse af et logistiklager og en administrationsbygning. Arealet, som udvikler ønsker at opføre logistiklager og administration på, ligger i byzone og inden for ramme 1E4 i Kommuneplan 2017, som er udlagt til erhvervsområde. Området er ligeledes udpeget til transport- og distributionserhverv i Fingerplan 2019. En kommende lokalplan til erhverv er således i overensstemmelse med kommuneplanen, og der skal derfor ikke udarbejdes et kommuneplantillæg. Området i dag er omfattet af lokalplan nr. 14.39, men da denne ikke er i overensstemmelse med den gældende kommuneplanramme, er kommunen forpligtiget til at udarbejde en ny lokalplan, som er i overensstemmelse med den gældende ramme. Ejer har for nylig erhvervet størstedelen af arealerne på matrikel nr. 1a og 11a, Kildebrønde, Kildebrønde By og der foreligger fuldmagter til, at Cemb Leasing kan udvikle arealerne på matrikel nr. 11ln og 10e, Kildebrønde, Kildebrønde By i dialog med kommunen. Samlet er det bebyggede areal på maksimum 42.750 m2 i etagemeter svarende til en bebyggelsesprocent på 50 i op til 30 meters højde. I den kommende lokalplan skal følgende aspekter inddrages: - Sammenhæng med udviklingen i området : Området er en del af Kildebrønde Syd, som grænser op til Kildebrønde Vest og det kommende Greve Distributions Center II (\"det indeklemte areal\"). Plan- og Tryghedsudvalget besluttede d. 8. februar 2022 at igangsætte en helhedsplan for Greve Distributions Center II. Udviklingen og udarbejdelsen af lokalplan for Kildebrøndevej 60 skal derfor ses i sammenhæng med udviklingen og helhedsplanen af det samlede erhvervsområde, især i forhold til de trafikale forhold. - Støj: Det skal undersøges om etableringen af et ca. 30 meter lang lagerbygning langs motorvejen kan medføre ændringer af det samlede støjbillede, fx ved at støjen reflekteres mod Birkelyparken på den modsatte side af motorvejen I så fald skal det undersøges, om man kan arbejde med støjabsorberende materiale på dele af byggeriet. - Regnvandshåndtering: Det kan være nødvendigt at sikre en forsinkelse af regnvand inden for lokalplanområdet. Det kan fx være en mulighed at etablere grønne tage på dele af byggeriet eller andre tiltag på terræn. - Solceller: For at fremtidssikre byggeriet skal det undersøges om solceller kan være en mulighed på tagflader. - Arkitektonisk fremtræden: For at begrænse den visuelle påvirkning af byggeriet skal der i lokalplanprocessen arbejdes med grønne flader, facadematerialer og facadeudtryk mm., jf. referencebillederne i bilag 1. Herudover er der nedgravede tanke og vandboringer inden for området, som også skal håndteres i den videres proces. Lovgrundlag Planlovens kapitel 5 om lokalplanlægning. Økonomiske konsekvenser Lokalplanen har pt. ingen kendte økonomiske konsekvenser for Greve Kommune. Det kan dog vise sig ved en trafikanalyse at kommunen er forpligtet til at investere i ændrede trafikale forhold for at udviklingen kan gennemføres. Kommunikation Lokalplanforslaget skal i offentlig høring. Tidsplan Forventet tidsplan: Udarbejdelse af lokalplanforslag og miljøscreening juni-december 2022 Godkendelse af forslag til lokalplan på Plan- og Tryghedsudvalget januar 2023 Offentlig høring af lokalplanforslag februar – marts Endelig vedtagelse af lokalplan maj/juni 2023", "source_path": "data/greve/raw_dagsordener/Plan- og Tryghedsudvalget_2022-05-31T16:45:00+02:00_4072b8bd-348d-4f46-9451-9fdf3a63e942.json"}
{"document_id": "4072b8bd-348d-4f46-9451-9fdf3a63e942", "committee": "Plan- og Tryghedsudvalget", "meeting_date": "2022-05-31T16:45:00+02:00", "section_type": "html_fragment", "section_title": "Endelig vedtagelse af Lokalplan nr. 14.58 (nyt vandværk) og Kommuneplantillæg nr. 7", "case_number": "22-002525", "agenda_index": 7, "text": "Beslutning 1.-2. Anbefales. Mehmet Zeki Dogru (Ø) stemte imod. Mehmet Zeki Dogru (Ø) er ikke imod et nyt vandværk men mod placeringen, da man ønsker området udlagt til skovrejsning. Fremstilling Sagsprocedure Plan- og Tryghedsudvalget, Klima-, Teknik- og Miljøudvalget , Økonomiudvalget og Byrådet. Resume På Byrådets møde den 20. december 2021 blev det besluttet at sende Lokalplan nr. 14.58 for Vandværk og Kommuneplantillæg nr. 7 i offentlig høring. Lokalplan nr. 14.58, Kommuneplantillæg nr. 7 og Miljøscreening for Greve Vandværk har været i offentlig høring fra den 22. december 2021 til og med den 16. februar 2022. I høringsperioden er der indkommet 44 høringssvar til lokalplanforslaget og forslag til kommuneplantillægget. På baggrund af de indkomne høringssvar og mangler i miljøscreeningen blev miljøscreeningen, lokalplanforslaget og forslag til kommuneplantillæg sendt i fornyet høring fra den 24. marts til den 25. april 2022. Lokalplanforslaget og kommuneplantillægget fremlægges hermed til endelig politisk vedtagelse. Indstilling Center for Teknik & Miljø indstiller til Plan- og Tryghedsudvalget, 1. at forslag til Lokalplan nr. 14.58 for Vandværk ved Greve Landevej 77 (jf. bilag 1) vedtages endeligt med de foreslåede ændringer på baggrund af høringssvarene (jf. Bilag 2 og 3) 2. at forslag til Kommuneplantillæg nr. 7 (jf. bilag 4) vedtages endeligt med de foreslåede ændringer på baggrund af høringssvarene (jf. bilag 2 og 3) Center for Teknik & Miljø indstiller til Klima-, Teknik- og Miljøudvalget, 3. at sagen tages til efterretning Sagsbeskrivelse Greve Kommune har vandforsyningspligt. For at kunne levere tilfredsstillende vandforsyning til borgere indenfor deres forsyningsområde, har Greve Vandværk behov for at udvide deres kapacitet. Derfor skal der etableres et nyt større og mere moderne vandværk beliggende centralt i kommunen. Gældende plangrundlag Nuværende Kommuneplanramme 2R2 udlægger området til rekreativt område. Opførelse af vandværk er ikke mulig inden for den eksisterende ramme, derfor er der blevet udarbejdet et kommuneplantillæg. Der er ingen gældende lokalplan for området i dag. Planernes indhold Kommuneplantillæg nr. 7 ændrer kommuneplanramme fra 2R2 rekreativ ramme til 2T2 teknisk anlæg, som muliggør placering af vandværksbygning med tilhørende servicefunktioner. Tillægget giver efter den fornyede høring mulighed for at opføre byggeri i op til 14 m og med en maksimal bebyggelsesprocent på 30. Lokalplan nr. 14.58 forslaget har til formål at fastlægge områdets anvendelse til teknisk anlæg, specifikt vandværk med tilhørende servicefunktioner samt at sikre adgangsvej fra Greve Landevej og afskærmende beplantning. Planforslag i offentlig høring Byrådet besluttede den 20. december 2021 at sende Lokalplan nr. 14.58 for Greve Vandværk og Kommuneplantillæg nr. 7 i 8 ugers offentlig høring. Lokalplan nr. 14.58, Kommuneplantillæg nr. 7 og miljøscreening for Greve Vandværk har været i offentlig høring fra den 22. december 2021 til og med den 16. februar 2022. I høringsperioden er der indkommet 44 høringssvar til lokalplanforslaget og forslag til kommuneplantillægget. Høringssvarene omhandlende især placeringen af vandværket, byggeriets højde og visuelle fremtræden. På baggrund af de indkomne høringssvar og mangler i miljøscreeningen blev miljøscreeningen, forslag til lokalplan og kommuneplantillæg sendt i fornyet høring fra den 24. marts 2022 til den 25. april 2022. Den fornyede høring omhandlede følgende: Reduktion af maksimum bygningshøjde fra 20 meter til 14 meter Nye kortbilag, hvor beplantning fremgår Visualiseringer af vandværket i form af volumenstudie Referencebilleder fra andre vandværker Præcisering af beskrivelsen af de ubebyggede arealer En tilpasset miljøscreening Den fornyede høring berørte kun de ovennævnte emner, da høringssvar på andre forhold i lokalplanen har været muligt i perioden 20. december 2021 til og med 16. februar 2022. Det vil sige, at der kun kunne afgives nye høringssvar vedrørende de ovennævnte emner. Høringssvar I den første høringsperiode indkom der i alt 44 høringssvar til forslag til lokalplan og kommuneplantillæg. Høringssvarene fra første høringsperiode er behandlet i høringsskema 1 (bilag 2). I den fornyede høring indkom der i alt 6 høringssvar til forslag til lokalplan og kommuneplantillæg. Derudover har administrationen tilføjet enkelte administrative rettelser. Høringssvarene fra den fornyede høring og administrative rettelser er behandlet i høringsskema 2 (bilag 3). Alle høringssvarene er samlet i bilag 5. I det nedenstående er behandlingen af de væsentligste høringssvar kort beskrevet. Høringssvarene er delt op i emner. Tabel 1 er for den første høringsperiode og tabel 2 er for den fornyede høringsperiode. Tabel 1: høringssvar første høringsperiode Emne Høringssvar Administrationens bemærkninger Påvirkning af Greve Landsby 28 høringssvar omhandler landsbyens omgivelser, hvor især borgerne ønsker, at det grønne bælte omkring landsbyen bevares. Landsbyens karakter/idyl, hvor borgerne ønsker landsbyen ikke bliver opslugt at industri, så landsbyidyllen går tabt samt landsbyens værdi som attraktiv landsby, så der ikke sker fraflytning. Administrationen forslår, at bygningens højde reduceres til 14 m og taghældningen ændres til 10-35 grader. Det vil begrænses bygningens visuelle fremtræden, så vandværket syner mindst muligt i landskabet. Der indsættes volumenstudie, principskitse og referencebilleder, for at anskueliggøre den visuelle påvirkning. Beskrivelsen af den afskærmende beplantning præciseres, for at udsynet fra Greve Landsby påvirkes mindst muligt. Administrationen vurderer, at de foreslåede ændringer vil betyde, at byggeriet ikke medfører en væsentlig ændring af landskabet, da der er synlige industriområder nordøst og sydøst for området. Det vil ikke være synligt fra den centrale del af Greve Landsby. Påvirkning af naturen 26 høringssvar omhandler bevarelse af naturen, der er i området, beplantningens karakter, påvirkning af bygge- og beskyttelseslinjer samt muligheder for forbedring af biodiversiteten, herunder skovrejsning. Administrationen foreslår, at beskrivelsen af den afskærmende beplantning præciseres, så det sikres, at læhegnene består af hjemmehørende arter, som er fødekilde og ynglested for besøgende insekter. Muligheden for at indhegne området udgår, så der er fri passage for dyrene i området. Administrationen bemærker, at de ubebyggede arealer bliver tilsået med hjemmehørende urteblandinger, hvilket vil øge naturværdien på disse arealer frem for den landbrugsdrift der er i dag. Byggefeltet placeres uden for skov- og kirkebyggelinjen. Administrationen vurderer, at de foreslåede ændringer vil betyde, at gennemførelse af planen ikke vil medføre væsentlig forringelse af beskyttede arters levesteder eller områdets flora. Visuel fremtræden 30 høringssvar omhandler byggeriets højde, hvor bl.a. muligheder for at grave siloerne ned og byggeriets indvirkning på Greve Landsby nævnes. Byggeriet udseende samt den afskærmende beplantning, hvor borgerne mener, at den afskærmende effekt vil være begrænset. Administrationen forslår at bygningens højde reduceres til 14 m og at taghældningen ændres til 10-35 grader. Højden er sat ud fra, at der i vandværksbygningen skal placeres rentvandstanke, og at det skal være muligt at betjene dem fra oven. For at begrænse byggeriets højde, vil det være muligt, at bygningen kan bygges ned i terræn. Der indsættes volumenstudie, principskitse og referencebilleder, så den visuelle påvirkning og beplantningens udseende anskueliggøres. Beskrivelsen af den afskærmende beplantning præciseres, for at udsynet fra Greve Landsby påvirkes mindst muligt. Administrationen vurderer, at de vide rammer for materiale giver den største fleksibilitet for, at vandværket kan indpasses bedst muligt i området. De foreslåede ændringer vil betyde, at bygningen vil kunne indpasses til den omkringliggende bebyggelse, hvor den synlige industribebyggelse også er i større skala. Ejendomsværdi 3 høringssvar bemærker, at ejendomsværdien vil falde og spørger om kommunen dækker et evt. værditab. Administrationen bemærker, at det er nødvendigt med et nyt vandværk i kommunen, for at en tilstrækkelig vandforsyning fremover og har vurderet ud fra grundige undersøgelser, at dette er den bedst mulige placering. Der gives ikke kompensation ved et evt. værditab. Alternativ placering 33 høringssvar bemærker primært, at vandværket bør placeres i et erhvervsområde og/eller ved motorvejen i stedet for, hvor der ikke er nærhed til beboelse. Administrationen bemærker, at der har været grundige undersøgelser, forud for den valgte placering. Følgende faktorer skal være opfyldt: 1) nærhed til vandværkets ledninger, 2) placering højt i landskabet og 3) vejadgang til tung transport. Greve Landevej 77 er valgt, da den opfylder kravene til nyt vandværk bedst. Andre placeringer blev fravalgt pga. fx uforeneligt med udpegninger i Fingerplanen til transport- og distributionserhverv (Greve Main), naturinteresser eller ejer, som ikke ønsker at sælge. Planproces 14 høringssvar bemærker, at lokalplanen er mangelfuld, idet detaljeringsgraden er spinkel og den ikke indeholder skitsetegninger mm. Derudover bemærkes det, at der er en uforudsigelighed i planlægningen, da området er udlagt til rekreativt areal i kommuneplanen og borgerne oplever, at der igen og igen ændres på planforholdene omkring Greve Landsby. Administrationen foreslår, at lokalplanen præciseres på en række områder, så beskrivelserne af byggeriet udformning og de omkringliggende arealer fremstår klart. Dette omhandler bl.a. lokalplanens indhold i redegørelsen, hvor der foreslås indsættelse af volumenstudie, principskitse og referencebilleder, så den visuelle påvirkning anskueliggøres og en præcisering af bebyggelsens omfang og ydre fremtræden i bestemmelserne. Administrationen bemærker, at områder ligger i byzone, hvor anvendelse til bymæssige formål kan finde sted. Administrationen vurderer, at de foreslåede ændringer vil betyde, at der bliver rettet op på lokalplanens mangler. Rekreativ værdi 3 høringssvarene omhandler kvaliteterne ved det rekreative areal, problemerne ved at inddrage det til tekniske formål og påvirkningen af cykelstien langs Grevebækken. Administrationen bemærker, at der på arealet ned mod Grevebækken etableres et engområde med træer i mindre grupper, for at skabe et naturområde langs åen. Administrationen vurderer ikke, at rekreative muligheder og benyttelsen af cykelstien langs Grevebækken påvirkes væsentligt. Området er i dag ikke tilgængeligt, da lokalplanområdet omfatter landbrugsarealer. En realisering af planen, vil ikke ændre adgangsmulighederne. Kulturarv 9 høringssvar bemærker, at forståelse for Greve Museums værdi som museum for Hedeboegnen bliver svækket, den bevaringsværdige Greve Landsby og det fredede kirkemiljø vil skæmmes og påvirkningen af de omkringliggende kulturmiljøer. Administrationen foreslår, at bygningens højde reduceres til 14 m og at taghældningen ændres til 10-35 grader. Dette vil begrænses bygningens visuelle fremtræden, så vandværket syner mindst muligt i landskabet. Administrationen bemærker, at vandværket vil være synligt fra området ved Greve Museum (volumenstudie 1), men vurderer, at byggeriet vil ses i sammenhæng med det bagvedliggende industriområde, og derved ikke ændre den landskabelige oplevelse væsentligt. Forsyning 5 høringssvar omhandler spildevand, herunder udledning af spildevand til Mosede rensningsanlæg, tilslutning til kloaksystem, blødgøring, vandforsyning, herunder hvorfor det nye vandværk ikke kommer til at forsyne Greve Landsby samt eltransmissionsnettet , hvor kommuneplantillægget skal indeholde en visning og beskrivelse af eltransmissionselanlæg . Administrationen foreslår, at muligheden for at etablere samletank udgår og at de sanitære forhold og afledning af overfladevand præciseres. Kommuneplantillægget tilføjes en visning og beskrivelse af eltransmissionselanlæg . Der tilføjes en bestemmelse om servitutbæltet i lokalplanen. Administrationen bemærker, at der er mulighed for at etablere centralt blødgøringsanlæg på det kommende vandværk. Greve Landsby forsynes ikke med vand fra Greve Vandværk, da landsbyen er en del af Tune Vandværks forsyningsområde. Trafikale forhold 1 høringssvar bemærker, at det vil skabe unødvendig stortrafik i landsbyområdet. Administrationen bemærker, at det forventes, at trafikken til vandværket vil bestå af 1 lastbil ugentligt og 3 personbiler og en varevogn dagligt. Stigningen i trafikken vil være så relativt begrænset, at trafikudviklingen i området ikke forventes at blive væsentligt påvirket. Tabel 2: Høringssvar fra fornyet høring Emne Høringssvar Administrationens bemærkninger Påvirkning af Greve Landsby 1 høringssvar bemærker, at de ikke ønsker at bo på kanten af et industriområde, som rykker tættere på. Administrationen har med det ændrede lokalplanforslag reduceret højden til 14 m og taghældningen ændres til 10-35 grader. Det vil begrænses bygningens visuelle fremtræden, så vandværket syner mindst muligt i landskabet. Beskrivelsen af den afskærmende beplantning er blevet præciseret, for at udsynet fra Greve Landsby påvirkes mindst muligt. Administrationen vurderer, at de foreslåede ændringer vil betyde, at byggeriet ikke medfører en væsentlig ændring af landskabet, da der er synlige industriområder nordøst og sydøst for lokalplanområdet. Vandværket vil ikke være synligt fra den centrale del af Greve Landsby. Påvirkning af naturen 1 høringssvar bemærker, at der er et rigt dyreliv på de åbne marker. Beskrivelsen af den afskærmende beplantning er blevet præciseret, så det sikres, at læhegnene består af hjemmehørende arter, som er fødekilde og ynglested for besøgende insekter. Muligheden for at indhegne området udgår, så der er fri passage for dyrene i området.er blevet Administrationen bemærker, at de ubebyggede arealer bliver tilsået med hjemmehørende urteblandinger, hvilket vil øge naturværdien på de ubebyggede arealer frem for den landbrugsdrift der er i dag. Administrationen vurderer, at de foreslåede ændringer vil betyde, at gennemførelse af lokalplanen ikke vil medføre væsentlig forringelse af beskyttede arters levesteder eller områdets flora. Visuel fremtræden 1 høringssvar bemærker, at det er positivt, at lokalplanforslaget blev revideret og bygningshøjden reduceret. Administrationen tager det til efterretning. Ejendomsværdi 1 høringssvar bemærker, at byggeriet vil forringe udsigten, boligværdien og landsbyfølelsen. Administrationen bemærker, at det er nødvendigt med et nyt vandværk i Greve Kommune, for at kommunen kan sikre en tilstrækkelig vandforsyning fremover og har vurderet ud fra grundige undersøgelser, at dette er den bedst mulige placering. Alternativ placering 2 høringssvar bemærker, at de ønsker en anden placering af vandværket. Administrationen bemærker, at der har været grundige undersøgelser, forud for den valgte placering. Følgende faktorer skal være opfyldt: 1) nærhed til vandværkets ledninger, 2) placering højt i landskabet og 3) vejadgang til tung transport. Greve Landevej 77 er valgt, da den opfylder kravene til nyt vandværk bedst. Andre placeringer blev fravalgt pga. fx uforeneligt med udpegninger i Fingerplanen til transport- og distributionserhverv (Greve Main), naturinteresser eller ejer, som ikke ønsker at sælge. Planproces 2 høringssvar bemærker, at volumenstudie 3 vurderes at være misvisende, da bygningen er mindre end byggefeltet i lokalplanen. Administrationen bemærker, at volumenstudierne er blevet kontrolleret og gennemgået. De er korrekte og uden fejl. På volumenstudiet er det totale bygningsvolumen vist, herunder den fremtidige udbygning. Greve Vandværk Høringssvaret omhandler forslag til præcisering af beskrivelsen vedr. nedsivning af tagvand og skyllevand, mulige byggematerialer samt ledningstracéer. Herudover foreslår vandværket, at den maksimale højde præciseres i kommuneplantillægget, samt en præcisering af betingelserne for ibrugtagning, så beplantning kan ske på et hensigtsmæssigt tidspunkt. Administrationen foreslår, at beskrivelserne vedr. nedsivning af tagvand og skyllevand samt beskrivelse af byggematerialer præciseres. Ligeledes foreslås det, at beskrivelsen af hvilke ledninger der kan ligge i tracéet fra byggefelt og mod syd præciseres samt beplantningstidspunktet som foreslået af vandværket. Beskrivelsen af maksimal bygningshøjde i lokalplan og kommuneplantillæg præciseres som foreslået af vandværket. Center for Teknik og Miljøs administrative rettelser Center og Teknik og Miljø har bemærket, at muligheden for varmepumpe bør nævnes i lokalplanen, at det skal sikres, at byggeriet opvarmes med fjernvarme samt præciseringen ift. spildevand. Administrationen foreslår, at de nævnte bemærkninger tilrettes i lokalplanen, så beskrivelserne er korrekte og præcise. Lovgrundlag Planlovens kapitel 5 om lokalplanlægning. Økonomiske konsekvenser Planforslaget muliggør teknisk anlæg, specifikt vandværk, og er dermed et salg af en af Greve Kommunes arealer, som forelagt og godkendt af Byrådet d. 20. september 2021. Byrådet har i forbindelse med salg af ejendommen besluttet, at en kommende udgift til anlæg af en stikvej skal finansieres af salgssagen (jf. BYR d. 20. september, pkt. 6, indstillingspunkt. 6). Udgiften er pt. endnu ikke beregnet, men administrationen vil anslå anlægsudgiften og forelægge dette i en selvstændig sag i forbindelse med byggesagen, hvor også ændringen i driftsudgiften vil blive anslået. Kommunikation Den endeligt vedtagne lokalplan og kommuneplantillæg annonceres og offentliggøres på kommunens hjemmeside og på Plandata.dk umiddelbart efter den politiske behandling. Desuden sendes der et underretningsbrev via digitalpost ud i det område, hvor lokalplanforslaget har været i høring. Ydermere underrettes de borgere mv., der har indgivet høringssvar. Tidsplan Efter annoncering af den endelige vedtagelse af lokalplan og kommuneplantillæg er der fire ugers klagefrist til Planklagenævnet. Efter de fire uger kan lokalplanen ikke længere påklages og dermed er lokalplanen endelig gyldig.", "source_path": "data/greve/raw_dagsordener/Plan- og Tryghedsudvalget_2022-05-31T16:45:00+02:00_4072b8bd-348d-4f46-9451-9fdf3a63e942.json"}
{"document_id": "4072b8bd-348d-4f46-9451-9fdf3a63e942", "committee": "Plan- og Tryghedsudvalget", "meeting_date": "2022-05-31T16:45:00+02:00", "section_type": "html_fragment", "section_title": "Første tilbagemelding til Klimaborgersamlingen", "case_number": "22-005894", "agenda_index": 8, "text": "Beslutning 2. Anbefales. Fremstilling Sagsprocedure Plan- og Tryghedsudvalget, Klima-, Teknik- og Miljøudvalget, Økonomiudvalget og Byrådet. Resume Den 4. april modtog Greve Byråd Klimaborgersamlingens arbejde i form af fem anbefalinger og 26 konkrete forslag til at opnå en CO2-neutral hverdag i Greve Kommune. Borgersamlingen skal have en første tilbagemelding på deres arbejde, som allerede nu anvendes i de planer, politiker og strategier der arbejdes med. Der orienteres desuden om en evaluering af borgersamlingen som metode. Indstilling Center for Teknik & Miljø indstiller overfor Klima-, Teknik og Miljøudvalget, 1. at administrationen sender vedlagte brev (bilag 1) med en første tilbagemelding til Klimaborgersamlingens medlemmer på vegne af Byrådet. Center for Teknik & Miljø indstiller, overfor Plan- og Tryghedsudvalget 2. at evalueringen af borgersamlingen som metode (bilag 2) tages til efterretning. Sagsbeskrivelse Byrådet nedsatte en borgersamling på klimaområdet, hvor en gruppe borgere har modtaget ekspertinput, samt drøftet, prioriteret og udarbejdet egne anbefalinger til arbejdet med CO2 -reduktioner i kommunen. Som en del af konceptet skal borgersamlingen have den første tilbagemelding på deres arbejde efter tre måneder. Arbejdet med at vurdere, kvalificere og eventuelt implementere en borgersamlings anbefalinger tager tid, og arbejdet spredes ofte på mange dele af den kommunale forvaltning. For nuværende, efter tre måneder, fremlægges derfor hverken et konkret tilsagn, om anbefalingerne følges eller afvises i forhold til DK-2020 handleplanen. Men en en stor tak for det store arbejde og en beskrivelse af eksempler på, hvordan anbefalingerne allerede nu indgår i det arbejde, der foregår i kommunen på klimaområdet . Administrationen vil derpå medtage forslagene i det videre arbejde med de relevante politiker, planer og strategier, samt i kvalificeringen af DK2020-klimahandlingsplanens tiltag til politisk drøftelse i efteråret. Et udkast til brev med tilbagemeldingen til medlemmerne af Klimaborgersamlingen kan ses i bilag 1. Her nævnes konkret som eksempel, at Klima-, Teknik- og Miljøudvalget har protokolleret, at de ønsker at der inddrages ideer fra klimaborgersamlingen, i den nye affaldsplan der netop er blevet sat i gang. Ideer fra Klimaborgersamlingen indgår ligeledes i en sag til politisk niveau om en kommende strategi for el-ladestandere, og i en første drøftelse af den kommende varmeforsyningsplan. Klimaborgersamlingens ideer indgår også i det forslag til den nye kommuneplan der fremlægges til høring netop nu. Der er derfor allerede nu flere eksempler på, at de mange og meget konkrete forslag bliver flittigt brugt som inspiration i kommunens arbejde. Om et år skal Klimaborgersamlingen modtage den samlede tilbagemelding for, hvordan der er blevet arbejdet med hver enkelt anbefaling og de konkrete forslag. Overordnet set er de mange forslag yderst relevante relevante at medtage i det videre arbejde med tiltagsmuligheder i klimahandlingsplanen og bidrager til at løse kerneopgaven. Borgersamlingen er således kommet rigtig godt omkring opgaven og i en så konkret grad, at de allerede nu kan anvendes som inspiration til arbejdet. På baggrund af det foreliggende arbejde har Greve Kommune derfor fået en unik gave forærende i form af muligheden for at udarbejde en klimahandlingsplan, ved en proces som i bund og grund er både demokratisk eksemplarisk og nyskabende. Evaluering af forløbet Klimaborgersamlingen er blevet evalueret, og det er med meget flotte resultater (bilag 2). Et par hovedpointer: 90 % ville anbefale andre at deltage, 7 % svarede ved ikke og 3 % nej 23 af deltagerne har fået styrket deres oplevelse af at være borger i Greve Kommune (påvirket tilhørsforhold eller inspireret til engagement i lokalsamfundet) På en skala fra 1-10 med gennemsnit på: 8,9 blev bordværterne og We Do Democracy vurderet til at være upartiske og neutrale 8,4-8,9 blev det vurderet, at man havde mulighed for at komme til orde selv, og at de andre havde mulighed for det, samt at det der blev sagt blev respekteret af de andre 8-8,4 blev det vurderet, at kernespørgsmålet blev diskuteret fra mange forskellige perspektiver, om man fik en bedre forståelse af problemstillingerne og en bedre forståelse for andres meninger om problemstillingerne 8,1-8,2 blev det vurderet, at man følte, at ens bidrag kom med og at de endelige anbefalinger afspejler de forskellige synspunkter Lovgrundlag Byrådets beslutning den 4. april 2022, punkt. 10 - om modtagelse af Klimaborgersamlingens arbejde. Økonomiske konsekvenser Sagen har ingen økonomiske konsekvenser. Kommunikation Klimaborgersamlingens medlemmer modtager vedlagte brev med den første tilbagemelding på deres store arbejde med anbefalinger til det videre arbejde med klimadagsordenen i greve Kommune. Tidsplan Klimaborgersamlingen skal have den første tilbagemelding tre måneder efter de har afleveret deres anbefalinger og endnu en tilbagemelding efter et år.", "source_path": "data/greve/raw_dagsordener/Plan- og Tryghedsudvalget_2022-05-31T16:45:00+02:00_4072b8bd-348d-4f46-9451-9fdf3a63e942.json"}
{"document_id": "4072b8bd-348d-4f46-9451-9fdf3a63e942", "committee": "Plan- og Tryghedsudvalget", "meeting_date": "2022-05-31T16:45:00+02:00", "section_type": "html_fragment", "section_title": "Placering af ny daginstitution i Greve Midt", "case_number": "22-006961", "agenda_index": 9, "text": "Beslutning 1. Det hurtigt arbejdende udvalgs forslag kan anbefales. 2.-5. Anbefales. Mehmet Zeki Dogru (Ø) undlod at tage stilling til indstillingspunkt 1 og 4. Fremstilling Sagsprocedure Skole-, Børne- og Ungeudvalget, Plan- og Tryghedsudvalget, Klima-, Teknik- og Miljøudvalget, Økonomiudvalget og Byrådet. Resume Sagen er en opfølgning fra Byrådets beslutning den 20. december 2021 (punkt 23), hvor det blev besluttet at nedsætte et hurtigt arbejdende udvalg, bestående af tre byrådsmedlemmer og forældrerepræsentanter fra Greve Midt, med det formål: Finde den bedste placering. Afdække om eksisterende institutioner med fordel kan ud-/ombygges. Om der er placeringer der kan anvendes, til trods for at kommunen ikke ejer jorden? Kan der opføres pavilloner i Greve Midt? Det hurtigt arbejdende udvalg kommer i denne sag med deres anbefalinger til placering af et nyt dagtilbud i Greve Midt på baggrund af den placeringsanalyse der allerede er udarbejdet af administrationen, men hvor der er kigget nærmere på nogen af de grunde der blev fraprioriteret eller nedprioriteret. Det er et enigt udvalg, der står bag indstillingen. Indstilling Center for Dagtilbud & Skoler og Center for Teknik & Miljø indstiller overfor Skole-, Børne- og Ungeudvalget, Plan- og Tryghedsudvalget og Klima-, Teknik- og Miljøudvalget, 1. at det besluttes, hvorvidt Byrådet skal følge det hurtigt arbejdende udvalgs anbefaling om at placere en ny daginstitution i Greve Midt på arealet ved Greve Borgerhus, Greve 38f, samt på arealet Håndværkerbyen 60, Greve By 35s, og arbejde med Tværhøjgård og Læstedet som perspektivområder. 2. at der sker finansiering i 2022-25 til forlængelse af lejekontrakt på pavilloner ved daginstitutionerne Lillebo og Solstrålen. 3. at der udarbejdes budgetforslag til budget 2023, til at afdække Tværhøjgård og Læstedet. Center for Dagtilbud & Skoler og Center for Teknik & Miljø indstiller overfor Plan- og Tryghedsudvalget 4. at administrationen skal gå i gang med at udarbejde en ny lokalplan for området 5. at der arbejdes videre med Tværhøjgård og Læstedet, som perspektivområder til fremadrettede kommunale formål i Kommuneplanen. Center for Dagtilbud & Skoler og Center for Teknik & Miljø indstiller overfor Klima-, Teknik- og Miljøudvalget 6. at der skal arbejdes videre med tekniske undersøgelse på arealet ved Greve Borgerhus og Håndværkerbyen 60 indenfor det frigivne beløb til rådgivning til projektet. Sagsbeskrivelse Byrådet har i budget 2021 besluttet at afsætte midler til en ny daginstitution med 150 pladser i Greve Midt, der skal stå klar til 2026. Administrationen har foretaget en screening og analyse, af 30 mulige lokationer, hvor en kommende daginstitution til 150 børn kan placeres i Greve Midt. Screeningen er udført ad flere omgange, som en ”tragtproces”, hvor mulige lokationer er fravalgt undervejs, fordi analyserne har vist, at de ikke var egnede. Dette skyldes bl.a. for små grundstørrelser, for lave bebyggelsesprocenter og at grunde ikke kan bebygges, da de er placeret i grøn kile. Udgangspunktet har været et brutto grundareal pr. barn på 50 m2, som blev reduceret til seks lokationer, som redegøres for i ”Placeringsanalyse – Nyt dagtilbud Greve”. Sagen blev behandlet i Byrådet den 17. maj 2021 pkt. 39. På Plan- og Udviklingsudvalgets møde den 22. april 2021 blev to placeringer ved henholdsvis Holmeagerskolen og Damagerskolen indstillet til yderligere tekniske forundersøgelser, da administrationen vurderede at de opfylder de flest mulige af de opstillede kriterier, som udover m2 har handlet om central placering, mulighed for udvidelse, gode udearealer og synergier med tæt placering ved skoler. De geotekniske forundersøgelser har efterfølgende vist at der er normale funderingsforhold for begge lokationer. Arbejdet med placering af en ny daginstitution i Greve Midt ved hhv. Holmeagerskolen eller Damagerskolen har siden Byrådets møde den 20. december 2021 været sat på pause. Her blev det besluttet, at et hurtigt arbejdende udvalg med politisk deltagelse skulle finde den bedste placering til et nyt dagtilbud i Greve Midt. Proces Det hurtigt arbejdende udvalg har i deres arbejde kigget nærmere på seks lokationer: Holmeagerskolen, Damagerskolen, Greve Borgerhus, Hedelyskolen, matrikel 3mc, Mosede, Læstedet, og et areal ved Tværhøjgård. For hver af de seks lokationer, er der blevet kigget på potentialer og opmærksomheder, som beskrevet i vedlagte bilag. Udvalget har også kigget på vedligeholdelsesefterslæbet for daginstitutionerne i Greve Midt, hvor det vurderes, at det økonomisk ikke kan betale sig at ud-/ombygge. Derudover har udvalget undersøgt hvilket pres daginstitutionerne i Greve Midt står over for, samt mængden af borgere der ikke får opfyldt deres ønske om plads i Greve Midt. 1. Bedste placering til en ny daginstitution i Greve Midt På baggrund af ovenstående arbejde, er det et enigt udvalg der peger på Greve Borgerhus, som den bedste placering til en ny daginstitution i Greve Midt. Greve Borgerhus var med i den samlede analyse som blev præsenteret i 2021, men blev ikke anbefalet. Dette skyldes, at det på daværende tidspunkt var uklart hvordan erhvervsområdet Håndværkerbyen omkring Greve Borgerhus skulle udvikles, samt at det var ønsket at bevare parken. Det er nu blevet afklaret hvilken udvikling erhvervsområdet skal have i forbindelse med Kommuneplanen. Som en del af den kommende kommuneplan arbejdes der nu med at erhvervsområdet skal udvikle sig imod det man kalder bymæssige erhverv. Her kunne en daginstitution også være en mulighed. For at Greve Borgerhus kan anvendes til en ny daginstitution kræver det dog at pavillonerne, hvor der i dag ligger flygtningeboliger er fjernet i slut 2023. Pavillonerne skal indtil videre anvendes som flygtninge til Ukraine, og det vides ikke hvor længe behovet vil være gældende. Greve Borgerhus, Greve by, Greve 38f: Grundstørrelse: samlet set er grunden 18.889 m2 og allerede bebygget med et tidligere rådhus fra 1958. Anvendelse: 3.165 m2 til offentlige formål og 15.700 m2 til nærrekreativt område. Bygningen rummer bl.a. pensionistcenter, børnekulturhus og foreningsaktiviteter, og på grunden ligger nogle midlertidige flygtningeboliger. Placeringsanalysen har undersøgt et areal på 6.900 m2 i grundens nordvestlige del, hvor der vil kunne placeres en daginstitution med 150 pl. Derudover foreslår arbejdsgruppen at der også om Håndværkerbyen 60 kan bruges til at dække noget af behovet. Håndværkerbyen 60 (matrikel 35s, Greve By) udgør 5945 m2. Grunden er ejet af Greve Kommune og er i nuværende lokalplan udlagt til håndværk og serviceerhverv, men der er givet mulighed for offentlige formål også i området. Hele grunden er lejet ud til stilladsfirmaet DK Stillads. Derudover står der en tom bygning på ca. 300 m2, som pt. benyttes midlertidigt til kommunens Gadeteam. Vurderingen er at grunden er ca. 1500 m2 for lille til hele formålet, men kan indtænkes som en mulighed i den samlede analyse af hvordan behovet for hvordan daginstitutionen bedst placeres i forhold til Borgerhuset. Desuden vil der måske på sigt, kunne placeres yderligere 60 pl. i den sydlige fløj af den eksisterende bygning, hvis de aktiviteter, der i dag finders her, kan få en anden placering. Det indebærer, at dagtilbuddets udearealer udvides med ca. 2600 m2, og at det nærrekreative område, den offentlige bypark, dermed vil udgøres af arealet ud mod Lillevangsvej. Dette har dog ikke været en del af arbejdsgruppens arbejde. 2. Perspektivområdet til kapacitetsudfordringer på længere sigt 1. Befolkningsprognosen for i 2022-32 viser at der er et stigende behov for kommunale tilbud til såvel børn som ældre i f.eks. dagtilbud og ældreboliger. Derudover opstår der løbende andre kommunale formål til blandt andet specialområdet og fritidsformål. Administrationen anbefaler derfor at følge arbejdsgruppens anbefaling om de to private ejede grunde Tværhøjgaard og Læstedet afklares som perspektivområder til kommende kommunale behov. Dette vil medføre, at administrationen udarbejder et forslag til budget 2023 om at afsætte midler til at undersøge grundene yderligere, samt potentielt set på sigt en anbefaling af, at købe af grundene. Grundene beskrives konkret i vedhæftede notat. På dagtilbudsområdet viser befolkningsprognosen for 0-5-årige i 2022-2032, at antallet af børn i denne aldersgruppe, vil stige med 593 børn i løbet af perioden. Med den prognose kan der blive problemer med at overholde pladsgarantien allerede i 2024, hvilket vil medføre ventelister. De 120 pladser er i Hundige Øst og 150 i Greve Midt er et minimumsbehov for at tilsikre en kapacitet som dækker det fremadrettet behov. Ved yderligere behov for udvidelse af daginstitutionskapaciteten i Greve Kommune, anbefales det, at der arbejdes videre med de to privatejet lokationer: Tværhøjgård og matrikel 3mc, Mosede, Læstedet. Da det vurderes, at arealerne på sigt kan være relevant i en anden sammenhæng ved behov for udvidelse af daginstitutionskapaciteten eller andre kommunale behov i fremtiden. 2. Den aktuelle kapacitetsudfordring på dagtilbudsområdet Indledningsvist kan det oplyses, at Greve Kommune på nuværende tidspunkt lever op til pladsgarantien, hvor der skal tilbydes en daginstitutionsplads inden for 3 måneder efter, at nye borgere har fået folkeregisteradresse i Greve. Pasningsgarantien gælder alene en plads i hele kommunen. Hvis man ikke ønsker at tage imod et tilbud om en plads i hele kommunen, er man ikke længere omfattet af pasningsgarantien. Børnetalsprognoserne forudsiger en stigning i antallet af børn, der får behov for en dagtilbudsplads. Det betyder både et generelt pres på kapaciteten over tid, og et pres i bestemte geografiske områder af Greve. Greve Kommune er ét pasningsdistrikt, hvor man som forælder, der ønsker en garantiplads, kan blive tilbudt en plads i hele kommunen. Det tilstræbes at give plads i det geografiske område barnet bor i, f.eks. Hundige, Greve Midt, Karlslunde og Tune, men det er ikke altid muligt at imødekomme. I 2022/2023 vil der være et pres på bl.a. området i Greve Midt, og det forventes at blive svært i den kommende periode at opfylde alle borgers ønske om plads i området. Det forslås derfor, at der findes finansiering i 2022-26 til forlængelse af lejekontrakt på pavilloner ved daginstitutionerne Lillebo og Solstrålen. Pavillonerne skulle være fjernet i marts 2022, hvorfor forlængelsen af pavillonerne allerede har effekt i 2022. Lovgrundlag Planloven og Bygningsreglement. Økonomiske konsekvenser Med budget 2021 er der afsat rådighedsbeløb på i alt 51,7 mio. kr. fra 2023 til 2026 etablering af en ny daginstitution i Greve Midt. Det samlede overslag for projektet fremgår af nedenstående tabel fra bruttoanlægsforslaget til budget 2021. Projektnavn Overslag i mio. kr. Rådgiver 9,0 Byggeri 35,8 inventar 1,5 Uforudsete udgifter – 15% af byggeri 5,4 I alt 51,7 Der er frigivet 2,0 mio. kr. til forundersøgelser og rådgivning. Der er foretaget geotekniske undersøgelser på hhv. arealerne Holmeagerskolen og Damagerskolen samt rådgivning. Hermed resterer 49,7 mio. kr. af det afsatte rådighedsbeløb. Administrationen anbefaler at der indenfor midlerne til forundersøgelser og rådgivning igangsættes forundersøgelser af grunden herunder geotekniske undersøgelser og forurening. Hvis administrationen vurderer at budgettet ikke kan holdes med den nye placering, vender administrationen tilbage med en anbefaling om videre proces. Derudover skal der fra april 2022 og frem til 2026 afsættes midler til leje af pavillonerne ved Solstrålen og Lillebo. Pavillonerne skulle oprindeligt været fjernet i marts 2022. Merudgiften hertil i 2022 indarbejdes i årets budgetopfølgninger samt indgår som en tekniske rettelser i budgettet for 2023-2026. Kommunikation Brugerrådet ved Greve Borgerhus skal inviteres ind til dialog om placering af en ny daginstitution. Hvis det viser sig at Håndværkerbyen 60 anbefales at inddrages til daginstitution skal der desuden ske en dialog med nuværende lejere. Tidsplan Projekt start, herunder arbejde med eventuel ny lokalplan, er sat til start i 2022 med en forventet indflytning primo 2026. Administrationen vender tilbage med en konkret indstilling om udbud af projektet til fagudvalg, Økonomiudvalg og Byråds godkendelse i 2023. Administrationen vender tilbage med udkast til lokalplan til godkendelse. Sagens forløb 31-05-2022 Skole-, Børne- og Ungeudvalget 1. Det hurtigt arbejdende udvalgs forslag anbefales. 2. - 6. Anbefales 1.-6. Linda Hegaard (F) undlod at tage stilling.", "source_path": "data/greve/raw_dagsordener/Plan- og Tryghedsudvalget_2022-05-31T16:45:00+02:00_4072b8bd-348d-4f46-9451-9fdf3a63e942.json"}
{"document_id": "4072b8bd-348d-4f46-9451-9fdf3a63e942", "committee": "Plan- og Tryghedsudvalget", "meeting_date": "2022-05-31T16:45:00+02:00", "section_type": "html_fragment", "section_title": "Strategisk partnerskabsaftale om Almenboliglovens § 63d", "case_number": "20-010677K", "agenda_index": 10, "text": "Beslutning Sagen blev taget af dagsordenen. Fremstilling Sagsprocedure Plan- og Tryghedsudvalget. Resume I sagen svares der på udvalgets spørgsmål til den kommende Strategiske partnerskabsaftale vedr. Almenboliglovens § 63d. Indstilling Administrationen indstiller, at orienteringen tages til efterretning. Sagsbeskrivelse På udvalgets møde den 26. april 2022 blev forslag om en strategisk partnerskabsaftale med boligorganisationer og politi, om implementering af Almenboliglovens §63d forelagt og godkendt. På udvalgets møde blev der spurgt til, om den strategiske partnerskabsaftale kan gælde alle almene boliger i Greve Kommune, der administreres af boligorganisationerne. Administrationen har fået foretaget en juridisk vurdering af muligheden for at udvide aftaleområdet. Vurderingen er, at § 63d ikke giver politiet en generel adgang til at videregive oplysninger til alle boligområder. Bestemmelsen er alene tiltænkt boligområder der oplever særlige problemer med utryghedsskabende adfærd og kriminalitet. Lovgrundlag Lovbekendtgørelse nr. 1877 af 27/09-2021 - Bekendtgørelse af lov om almene boliger m.v. - § 63d Økonomiske konsekvenser Sagen har ingen økonomiske konsekvenser. Kommunikation Borgmester og repræsentanter fra politiet og boligselskaberne vil underskrive aftalen medio juni 2022, og der vil blive udarbejdet pressemeddelelse herom.", "source_path": "data/greve/raw_dagsordener/Plan- og Tryghedsudvalget_2022-05-31T16:45:00+02:00_4072b8bd-348d-4f46-9451-9fdf3a63e942.json"}
{"document_id": "4072b8bd-348d-4f46-9451-9fdf3a63e942", "committee": "Plan- og Tryghedsudvalget", "meeting_date": "2022-05-31T16:45:00+02:00", "section_type": "html_fragment", "section_title": "Tryghedsvandring 2022 i Greve Nord - proces m.v. godkendes", "case_number": "22-006222", "agenda_index": 11, "text": "Beslutning 1. Godkendt med bemærkning om at deltagerkredsen udvides således, at Natteravnene også inviteres til Tryghedsvandringen. Fremstilling Sagsprocedure Plan- og Tryghedsudvalget og Klima,- Teknik- og Miljøudvalget. Resume Byrådet godkendte i december 2021, at der skal gennemføres tryghedsvandringer i Greve Nord i 2022. Der er afsat midler på budgettet til tryghedsinitiativer i området i 2022 og 2023. Administrationen fremlægger i denne sag et forslag til proces, tidsplan m.v. for planlægning og gennemførelse af en tryghedsvandring. Plan- og Tryghedsudvalget skal godkende procesplanen. Sagen forelægges til orientering for Klima,- Teknik- og Miljøudvalget. Indstilling Center for Teknik & Miljø indstiller overfor Plan- og Tryghedsudvalget, 1. at forslag til proces- og tidsplan for tryghedsvandring 2022 i Greve Nord godkendes. Center for Teknik & Miljø indstiller overfor Klima-, Teknik- og Miljøudvalget, 2. at sagen tages til efterretning. Sagsbeskrivelse Der har i en årrække været arbejdet på at øge trygheden i Greve Nord gennem en række aktiviteter og tiltag, der er gennemført i et samarbejde mellem de involverede parter i området - bl.a. Greve Kommune og boligselskaberne i området. Den 13. september 2021 blev der holdt et stormøde med interessenter og borgere i Greve Nord, hvor det blev drøftet, hvad der skal til for at skabe mere tryghed i området. Stormødet pegede på problemer som manglende belysning, høj fart på veje og stier, tæt beplantning, utrygge tunneller og problemstillinger ved Hundige Station. I forbindelse med vedtagelse af budget 2022-25 blev forligskredsen enige om at afsætte midler i 2022 og 2023 til tryghedsskabende tiltag i form af: Borgerinddragende tryghedsvandringer, belysning, vagter og overvågning. På baggrund af budgettet og input fra stormødet godkendte Byrådet i december 2021 en række indsatser til handlingsplan for Tryghed i Greve Nord, herunder en indsats om tryghedsvandringer. Byrådet besluttede også at udmønte et beløb fra Vej- og Landskabspuljen til tryghedsskabende initiativer i forlængelse af tryghedsvandring i 2022. Hvad er en tryghedsvandring? Ifølge Det Kriminalpræventive Råd (DKR) er en tryghedsvandring en metode til at skabe et bedre lokalmiljø. Deltagerne går en tur rundt i boligområdet for at finde utrygge steder, der kan forbedres - baseret på den viden borgere i området har. Hvis man efter en tryghedsvandring gør områderne mere indbydende og skaber gode faciliteter og oversigtsforhold, vil folk have mere lyst til at færdes i området. Tryghedsvandringer i Greve Nord - hidtidig indsats I sommeren 2013 gennemførte Greve Kommune og boligselskaberne i Greve Nord tre tryghedsvandringer omkring de almene boliger i området. En ekstern konsulent foretog desuden en fysisk analyse af området med henblik på løsningsmuligheder i det fysiske miljø. Vandringerne og analysen resulterede i en rapport, der beskrev borgernes oplevelser af utryghedsskabende forhold på de tre ruter. Rapporten - der er vedlagt til orientering - beskrev også en række tryghedsskabende handlemuligheder. Et gennemgående utryghedspunkt på vandringerne var tunnellerne i området. På baggrund af rapporten besluttede kommunen i 2014 derfor at gennemføre et projekt ”Trygge tunneller i Greve Nord” med aktiv borgerinddragelse af beboere i bl.a. Gersagerparken og i Askerød. To tunneller blev udpeget til at gennemgå en fysisk og arkitektonisk bearbejdning, for at ændre de to steder til nye trygge steder. Projektet blev gennemført fra 2014-16 finansieret af Greve Kommune og Trygfonden. Flere af de utrygge steder fra dengang, går dog igen i input fra stormødet i 2021. Rapporten kan derfor stadig bruges. Kommunen har efterfølgende foretaget løbende forskønnelse af tunnellerne i området, der via kunstprojekter og beskæring af beplantning m.v. er blevet lysnet og gjort mere overskuelige - ligesom stibelysning er forbedret. Som det fremgik af sag til Plan- og Tryghedsudvalget i april 2022 om afrapportering på Bo Trygt samarbejdet, gennemføres også i dette regi tryghedsvandringer om forebyggelse af indbrud. Tryghedsvandring Greve Nord 2022 – forslag til plan for proces m.v. Administrationen anbefaler, at der gennemføres én tryghedsvandring i Greve Nord i slutningen af august 2022 med fokus på de fysiske forhold i området ved og omkring Askerød og Gudekvartererne. Vandringen tilrettelægges med baggrund i input fra tidligere vandringer og fra stormødet i september 2021. Her blev der udpeget en række ”hot-spots” for utrygge steder, som blev markeret med stjerner i vedlagte bilag. Som det fremgår af bilaget, er de fleste hot-spots koncentreret om de to foreslåede fokusbebyggelser. Stationsområdet var også i fokus. Det anbefales dog, at dette område ikke tages med i vandringen i denne omgang, da trygheden ved stationsområdet og tilgrænsende områder allerede er under omdannelse i forbindelse med nybyggeri af boliger, ombygning af busholdeplads m.v. Formålet med vandringen er at indsamle viden om borgernes oplevelse af tryghed/utryghed i de udpegede områder - med henblik på at iværksætte primært fysiske tiltag (åbne op, forskønne, opholdsrum, renhold, vedligehold, belysning), som kan reducere oplevelsen af utryghed. Målet er at få identificeret de væsentligste fysiske utryghedsskabende forhold/steder langs den rute, der fastlægges for vandringen. Dernæst at få prioriteret og besluttet hvilke initiativer, der skal arbejdes med for at imødegå utrygheder på konkrete lokationer langs ruten - inden for den afsatte budgetramme. Desuden undersøges mulighederne for at andre aktører i området kan medvirke praktisk/økonomisk til løsninger på utrygheden i området (bl.a. boligselskaberne). Processen med at planlægge og følge op på vandringen inkluderer boligselskaberne og de involverede beboere/borgere i området. Deltagerantallet fastlægges til 15-20, så alle deltagere kan følge med i spørgsmål, svar, forslag og kommentarer undervejs. Administrationen foreslår, at der deltager. Fra boligorganisationerne inviteres formanden fra hhv. Sydkystens Boligselskab og Vridsløselille Andelsboligforening, der ejer boligerne i Askerød og Gudekvarteret. Repræsentanter fra grundejerforeninger, der grænser op til det udpegede område. Borgerdeltagere fra de almene boligområder udpeges af sekretariatet for Greve Nord projektet, der er en boligsocial helhedsplan/samarbejde, der dækker over de almene boligområder/boligselskaber i Greve Nord. Repræsentanter fra skole (elevrådsrepræsentant, klubdeltagere eller andre med daglig gang i området til og fra skole/klub) ca. tre fra administrationen til at svare på spørgsmål og samle op. Deltagerne i vandringen vil således primært bestå af beboere fra de almene boligområder og fra tilstødende grundejerforeninger og skole På baggrund af input fra tryghedsvandringen udarbejder administrationen i samarbejde med deltagerne et forslag til Klima-, Teknik- og Miljøudvalget til prioritering af indsatser, der kan gennemføres indenfor rammerne af budgettet. Økonomiske konsekvenser I forbindelse med vedtagelse af budget 2022-25 blev forligskredsen enige om at afsætte 525.000 kr. i 2022 og 725.000 kr. i 2023 til tryghedsskabende tiltag, som beskrevet ovenfor. I december 2021 besluttede Byrådet at udmønte 370.000 kr. fra Vej- og Landskabspuljen til tryghedsskabende initiativer i forlængelse af tryghedsvandring i 2022. Det samlede beløb til tryghedsskabende indsatser bl.a. i forbindelse med tryghedsvandringer i 2022/23 er dermed i alt 905.000 kr. Forslag til prioritering af budgettet til tryghedsvandringen vil indgå i sag til efteråret 2022 om forslag til indsatser, i forlængelse af vandringen i august. Prioritering og beslutning om de konkrete tiltag vil blive indstillet til Klima,- Teknik- og Miljøudvalget. Kommunikation Der udarbejdes en plan for kommunikation omkring tryghedsvandringen i samarbejde med kommunikationsteamet. Tidsplan 31. maj 2022 Procesplan m.v. godkendes i Plan- og Tryghedsudvalget Juni 2022 Planlægning af tryghedsvandringen i samarbejde med boligorganisationerne. Dato for vandringen fastlægges og invitation til at deltage sendes ud. Ruten fastlægges på baggrund af parternes input. Uge 34/ultimo august 2022 Vandringen gennemføres September 2022 Opsamling fra vandring og udarbejdelse af forslag til indsatser og proces for gennemførelse af tiltag inden for budgetrammen – inkl. evt. inddragelse af borgere/beboere m.fl. i opgaveløsningen. Muligheden for at øvrige interessenter kan løfte andre initiativer afsøges. Oktober/November Politisk beslutning om prioritering af indsatser jf. budgettet Ultimo 2022/Primo 2023 Udbud og iværksættelse af tiltag 2023 - når projekterne er gennemført Afrapportering af indsats til politisk niveau", "source_path": "data/greve/raw_dagsordener/Plan- og Tryghedsudvalget_2022-05-31T16:45:00+02:00_4072b8bd-348d-4f46-9451-9fdf3a63e942.json"}
{"document_id": "4072b8bd-348d-4f46-9451-9fdf3a63e942", "committee": "Plan- og Tryghedsudvalget", "meeting_date": "2022-05-31T16:45:00+02:00", "section_type": "html_fragment", "section_title": "Tryghed i Greve Nord - Erhvervsmentorordning", "case_number": "22-004830", "agenda_index": 12, "text": "Beslutning Udvalget ønsker ikke, at forslaget oversendes til budgetforhandlingerne, idet økonomien ikke vurderes at kunne tilvejebringes i budgetforhandlingerne. Men udvalget bakker op om, at der fremlægges en sag for Beskæftigelses- og Erhvervsudvalget, med alternative handlemuligheder for målgruppen. Fremstilling Sagsprocedure Plan- og Tryghedsudvalget, Beskæftigelses- og Erhvervsudvalget. Resume Denne sag handler om forslag til oprettelse af en Erhvervsmentorordning. Erhvervsmentorordningen er en indsats i programmet Tryghed i Greve Nord . Indstilling Administrationen indstiller, at forslag til oprettelse af en Erhvervsmentorordning indgår i de kommende budgetforhandlinger for 2023-2026, alternativt Budget 2024-2027. Sagsbeskrivelse Byrådet godkendte den 20. december 2021 indsatser i programmet Tryghed i Greve Nord . En af indsatserne var etablering af en Erhvervsmentorordning. Sagen om Erhvervsmentorordning fremlægges nu, da etablering af en Erhvervsmentorordning ikke kan finansieres gennem den afsatte bevilling til programmet Tryghed i Greve Nord . Sagen fremlægges på fagudvalgsmøder på Beskæftigelses- og Erhvervsudvalget, samt Plan- og Tryghedsudvalget med henblik på at indgå i budgetforhandlingerne for 2023-2026 eller 2024-2027. Formål og indhold i en Erhvervsmentorordning Formålet med en Erhvervsmentorordning er at give udsatte og kriminalitetstruede unge en mulighed for at stifte bekendtskab med arbejdsmarkedet, med henblik på efterfølgende uddannelse og dermed fastholdelse på arbejdsmarkedet. Ordningen indebærer, at skolesøgende unge i alderen 15-171⁄2, der på den ene eller anden måde er udsat eller på vej ind i kriminalitet, har muligheden for at søge et særligt tilpasset lønnet fritidsjob i en håndværksvirksomhed eller anden virksomhed, offentlig institution på velfærdsområdet og lignende, der har jobfunktioner der egner sig til fritidsjob. For at kunne søge et fritidsjob under Erhvervsmentorordningen, skal den unge - udover at være udsat og kriminalitetstruet - ikke være misbruger af euforiserende stoffer og ikke have psykiatriske diagnoser. Kravet til deltagerne i ordningen er desuden, at den unge passer sin skole og sit fritidsjob, samt er mødestabil. Den unge lønnes direkte af virksomheden, så der skabes en så normal arbejdssituation, hvor virksomheden eller institutionen ansætter og lønner den unge i fritidsjobbet. Til at støtte den unge i forløbet, etableres et korps af erhvervsmentorer, som er ansatte medarbejdere i virksomhederne og institutionerne. Erhvervsmentorerne vil i et nærmere aftalt antal timer af deres normale arbejdstid være mentor for den unge. Mentoren tager sig af at støtte og vejlede den unge i at være på en arbejdsplads, møde til tiden og passe sit arbejde. Da mentoren således påtager sig en opgave udover sit almindelige arbejde, og det indgår derfor i ordningen, at mentoren frikøbes i et antal timer, så virksomhedens eller institutionens økonomi ikke belastes. Til at understøtte ordningen er der brug for en konsulent, der sammen med skoler og gadeplansmedarbejdere kan visitere unge til Erhvervsmentorordningen. Ligeledes er der brug for en indsats i forhold til at lave opsøgende arbejde overfor virksomhederne og institutionerne, og indgå aftaler. Og der er brug for vejledning til virksomhederne og institutionerne i, hvordan disse bedst støtter den unge. Erhvervsmentorordning som erstatning for Jobplanet Boligorganisationerne har i et samarbejde med Greve og Køge Kommune etableret en \"Jobplanet\", hvor unge tilbydes et fritidsjob. Initiativet støttes økonomisk af A P Møller-fonden. Den økonomiske støtte fra A P Møller-fonden udløber foråret 2023, og der er derfor behov for at se på, hvilke dele af initiativet der bør forankres fremadrettet. Erhvervsmentorordningen vil i forhold til Jobplaneten have et større fokus på, at fritidsjobbet fører til at den unge fortsætter i et erhvervsuddannelsesforløb. Administrationen anbefaler derfor, at elementer fra Jobplaneten og erfaringerne fra dette arbejde forankres i regi af den foreslåede Erhvervsmentorordning. Effekten af en Erhvervsmentorordning Det er erfaringen fra andre kommuner, der har etableret lignende indsatser, at Erhvervsmentorordningen er særdeles effektfuld i forhold til den tryghedsskabende indsats. At få og bibeholde et fritidsjob under Erhvervsmentorordningen, er en stærk motiverende faktor for den unge. Erhvervsmentorordningen giver den unge mulighed for at dels at tjene sine lommepenge på lovlig vis, hvilket de fleste unge motiveres af. Og vigtigst - Erhvervsmentorordningen giver den unge en mulighed for en håndsrækning ind på arbejdsmarkedet, ved at den unge lærer at begå sig på en arbejdsplads. Erhvervsmentorordningen giver desuden ofte den unge mulighed for at blive i et uddannelsesforløb efter endt skolegang. De fleste unge vil være motiveret af at finde det rette spor for et selvforsørget voksenliv, og her vil Erhvervsmentorordningen være en særlig effektfuld indsats i forhold til at kunne hjælpe udsatte og kriminalitetstruede unge. Effekten på den tryghedsskabende indsats vil være betydelig, idet det med Erhvervsmentorordningen vil være muligt at tilbyde de unge, som borgere ofte finder utryghedsskabende på udearealer, en mulighed for anden mere perspektivrig beskæftigelse. Den umiddelbare effekt vil være, at de unge bruger tiden på fritidsjobbet i stedet for at skabe utryghed i nærområderne. Den langsigtede økonomiske effekt vil være betragtelig. Udsatte og kriminalitetstruede unge vil uden en indsats fra positive rollemodeller og tilbud om beskæftigelse, typisk ende på overførselsindkomst. For hver ung det lykkedes at få fra passiv forsørgelse til aktiv beskæftigelse som faglært vurderes det, at nettogevinsten er ca. 12,5 mio. kr. i et livsforløb fra 18 til 64 år (Kilde: CASA's analyse \"Investeringer i tidlige indsatser\"). Der er ikke opsamlet erfaringer for hvor stor en procent af de unge der investeres i, som det lykkes at få fra passiv forsørgelse til aktiv beskæftigelse, men for hver enkelt ung det lykkes at få i beskæftigelse og selvforsørgelse er business-casen positiv. Virksomhedernes situation lige nu Erfaringerne fra beskæftigelsesområdet er, at virksomhedernes situation lige nu er gunstig for implementering af en Erhvervsmentorordning. Dette gælder specielt indenfor håndværks- og velfærdsområdet, som Erhvervsmentorordningen især retter sig imod. Virksomhederne har mange ordrer og ledigheden er faldende. Samtidig er det velkendt at virksomhederne har vanskelig ved at tiltrække unge, der vil være lærlinge og tage en erhvervsuddannelse. Det vurderes derfor, at virksomhederne vil se Erhvervsmentorordningen som en oplagt mulighed for at rekruttere kommende arbejdskraft. Samarbejde med DI Udover forslaget om en Erhvervsmentorordning, er der indgået en Lokal Alliance mellem Greve Kommune og Dansk Industri per december 2021. Alliancen har til formål at få flere unge fra Greve Kommune til at vælge en erhvervsuddannelse. Målgruppen er unge der ikke er udsatte eller kriminalitetstruede, og således ikke målgruppen for Erhvervsmentorordningen. Det konkrete mål med alliancen er, at andelen af unge der søger en erhvervsuddannelse efter 9. og 10. klasse stiger, og at eleverne træffer et oplyst og reflekteret valg ud fra indsigt i egne interesser og kompetencer, efter selv at have afprøvet og mødt forskellige karriereveje. Der er desuden fokus på, at virksomhederne opnår et styrket rekrutteringsgrundlag for kvalificeret arbejdskraft, og tiltrækker flere lokale unge til de brancher, der mangler arbejdskraft. Aktørerne er Erhvervscentret Greve, Dansk Industri, skoler i Greve og Jobcenter Greve. Økonomiske konsekvenser Etablering af en erhvervsmentorordning vil kræve en investering i form af frikøb af erhvervsmentorer i det antal timer der aftales pr. mentorforløb, samt aflønning af en konsulent der skal drive og administrere ordningen, udarbejde aftaler med virksomhederne og visitere unge til ordningen. Frikøb af erhvervsmentorer foreslås at ske på almindelige overenskomstvilkår for den ansatte, og finansieres af Erhvervsmentorordningen. Fritidsjobberne lønnes ligeledes på overenskomstvilkår, men finansieres af virksomheden, der udbetaler lønnen direkte til den unge. Det forventes at Erhvervsmentorordningen med nedenstående budget vil kunne visitere og understøtte op til ca. 40-50 unge udsatte på årsbasis. Aktivitet Budget i kr. Frikøb af erhvervsmentorer i virksomheder 1.400.000 Drift og udvikling af Erhvervsmentor-ordningen 600.000 I alt 2.000.000 Ordningen kan ikke håndteres inden for rammen til Tryghed i Greve Nord, hvorfor der skal findes finansiering til ordningen. Tidsplan Godkender udvalget forslaget om oprettelse af en Erhvervsmentorordning, vil der blive udarbejdet budgetudvidelsesforslag, der kan indgå i budgetforhandlingerne for 2023-2026, alternativt Budget 2024-2027. Sagens forløb 30-05-2022 Beskæftigelses- og Erhvervsudvalget Udvalget ønsker ikke, at forslaget oversendes til budgetforhandlingerne, idet økonomien ikke vurderes at kunne tilvejebringes i budgetforhandlingerne. Udvalget ønsker, at der fremlægges en sag med alternative handlemuligheder for målgruppen.", "source_path": "data/greve/raw_dagsordener/Plan- og Tryghedsudvalget_2022-05-31T16:45:00+02:00_4072b8bd-348d-4f46-9451-9fdf3a63e942.json"}
{"document_id": "4072b8bd-348d-4f46-9451-9fdf3a63e942", "committee": "Plan- og Tryghedsudvalget", "meeting_date": "2022-05-31T16:45:00+02:00", "section_type": "html_fragment", "section_title": "Tryghed i Greve Nord - Tryghedskampagne", "case_number": "22-002662", "agenda_index": 13, "text": "Beslutning 1.-2. Godkendt. Fremstilling Sagsprocedure Plan- og Tryghedsudvalget og Social- og Handicapudvalget. Resume Denne sag handler om udmøntning af Plan- og Udviklingsudvalgets besluttede tryghedskampagne for Greve Nord. Indstilling Administrationen indstiller, 1. at f orslag til målgruppe, form og indhold i en tryghedskampagne godkendes 2. at f orslag til håndtering af henvendelserne godkendes Sagsbeskrivelse Baggrund Plan- og Udviklingsudvalget har besluttet, at administrationen skal undersøge muligheden for at igangsætte tiltag i lighed med ”kend din nabo”, og at tiltaget udmøntes via en spørgeskema-undersøgelse af trygheden i Greve Nord, og et kampagnerettet tiltag, der arbejder med specifikke elementer i en tryghedsdagsorden. I det følgende beskrives forslag til indhold i en særskilt tryghedskampagne. Tryghedskampagne – Målgruppe, form og indhold Administrationen foreslår, at kampagnen retter sig mod alle borgere over 18 år, der er bosiddende i Greve Nord. Greve Nord. Målgruppen modtager i deres e-boks et informationsbrev, der informerer borgerne om, at: Tryghed ligger politikerne i Greve Kommune meget på sinde Derfor er der iværksat en særlig politisk indsats der arbejder med at fremme trygheden Der gennemføres en spørgeskemaundersøgelse af trygheden i juni 2022 Der gennemføres en tryghedsvandring i slutningen af sensommeren 2022 Og der etableres mulighed for, at alle borgere anonymt kan henvende sig til Greve Kommune med mistanke om: Snyd med sociale ydelser Social kontrol Snyd med lejemål Utrygge steder I informationsbrevet informeres der om, hvad der menes med de enkelte fokusområder. I informationsbrevet fremgår det, at den enkelte borger er sikret anonymitet, og hvor borgeren skal henvende sig, for at være sikret anonymitet. Hvordan håndteres henvendelserne? Det er allerede i dag muligt at ringe anonymt til Greve Kommune med tip og mistanke om snyd med sociale ydelser. Når Greve Kommune modtager sådanne henvendelser, sker der en kontrol af oplysninger i registre. Via samkøring af registre kan man i dag komme rigtig langt med at afdække snyd med sociale ydelser. Administrationen foreslår, at den eksisterende mulighed for at henvende sig anonymt anvendes til de henvendelser der måtte komme. I forhold til oplysninger og mistanke om social kontrol, vil det ligeledes være den ovenfor beskrevne funktion, der tager imod henvendelsen, og videresender mistanken den eller de enheder i administrationen, der har mulighed for at undersøge mistanken nærmere. I forhold til snyd med lejemål, vil det ligesom ovenfor, være samme enhed der modtager henvendelsen, og videresender mistanken til det pågældende boligselskab, der kan undersøge sagen nærmere. I forhold til oplysninger om fysiske steder der opleves utrygge, noteres henvendelserne, og videresendes til Center for Teknik & Miljø, der sammen med input fra tryghedsvandringen samler overblikket over fysiske steder der kunne gøres tryggere. Udvalget orienteres i en halvårlig status om antallet af henvendelser og effekten af henvendelserne. Økonomiske konsekvenser Der må i forbindelse med tryghedskampagnen forventes udgifter til udsendelse af breve via e-boks. Gennemførelse af informationskampagnen foreslås finansieret af den årlige bevilling til Tryghed i Greve Nord. I forbindelse med modtagelse og håndtering af henvendelser fra borgere forventes der et større ressourceforbrug i Administrationen end i dag. Afhængig af den konkrete ressourcebelastning vil Administrationen vende tilbage med forslag til løsning. Sagens forløb 30-05-2022 Social- og Handicapudvalget 1. godkendt 2. godkendt", "source_path": "data/greve/raw_dagsordener/Plan- og Tryghedsudvalget_2022-05-31T16:45:00+02:00_4072b8bd-348d-4f46-9451-9fdf3a63e942.json"}
{"document_id": "4072b8bd-348d-4f46-9451-9fdf3a63e942", "committee": "Plan- og Tryghedsudvalget", "meeting_date": "2022-05-31T16:45:00+02:00", "section_type": "html_fragment", "section_title": "Tryghed i Greve Nord - Vagter", "case_number": "22-006495", "agenda_index": 14, "text": "Beslutning Orienteringen blev taget til efterretning. Fremstilling Sagsprocedure Plan- og Tryghedsudvalget. Resume Denne sag er en tilbagemelding på aftalen i budgetforliget om etablering af et kommunalt vagtværn. Indstilling Administrationen indstiller at orienteringen tages til efterretning. Sagsbeskrivelse I budgetforliget for Budget 2022-2025 indgik en indsats vedr. etablering af et kommunalt vagtværn. I aftaleteksten stod der følgende: Administrationen laver oplæg til tryghedsskabende tiltag. Forligskredsen ønsker følgende inddraget: Borgerinddragende tryghedsvandringer Vagter – for eksempel på stationer Belysning – for eksempel i tunneller Overvågning Oplægget drøftes i forligskredsen. Derefter bliver sagen behandlet i fagudvalg. Parterne i budgetforliget besluttede på møde 9. februar 2022, at indsatsen udmøntes ved at der foretages en tilbundsgående afdækning af behovet for vagter sammen med de lovgivningsmæssige muligheder. Budgetforligets tekst fremgår nedenfor. ”Vagter Det vurderes, at der er brug for en mere tilbundsgående afdækning af behovet for vagter - som supplement til politiets indsats - samtidig med at de lovgivningsmæssige muligheder for et ”kommunalt vagtværn” afdækkes. Input fra Tryghedsvandringerne indgår tillige. Det foreslås, at en afdækning af sagen fremlægges for udvalget i foråret 2022, med henblik på at indgå i årets budgetforhandlinger.” I det følgende beskrives de lovgivningsmæssige rammer, den videre proces og konsekvenser heraf for den besluttede budgetudmøntning. De lovgivningsmæssige rammer I politiaftalen fra 2020 var der politisk flertal for en forsøgsordning, som gav kommuner mulighed for at etablere kommunale tryghedsvagter. Greve Kommune ser på linje med andre kommuner et muligt behov for at supplere politiets almene patjulering med kommunale vagter, der bidrager til at skabe tryghed fx ved stationer og centre. Blandt politikaftalens forligspartier er der imidlertid opstået uenighed om sådanne tryghedsvagters beføjelser – skal vagterne fx kunne udskrive bøder eller benytte droner. Uenigheden betyder, at en evt. endelig beslutning om kommunale tryghedsvagter er udskudt til næste folketingssamling og kan derfor tidligst blive en realitet i 2023. Den videre proces Som det fremgår af sag til udvalgets møde 31. maj 2022 med forslag til organisering af Tryghedsvandringer, vil Tryghedsvandringer blive gennemført i sensommeren 2022. Undersøgelsen af borgeres tryghed vil bidrage til et samlet billede af, i hvilke situationer og i hvilke områder, der opleves lav tryghed. Økonomiske konsekvenser Da det med de nuværende lovgivningsmæssige muligheder ikke er muligt at etablere et kommunalt vagtværn, anbefaler administrationen, at budgetmidlerne prioriteres til budgetforligets øvrige indsatser vedr. tryghedsvandring, belysning og overvågning. Tidsplan Administrationen vender tilbage med en sag i efteråret om prioritering af budgetforligets midler for 2022 og 2023.", "source_path": "data/greve/raw_dagsordener/Plan- og Tryghedsudvalget_2022-05-31T16:45:00+02:00_4072b8bd-348d-4f46-9451-9fdf3a63e942.json"}
{"document_id": "4072b8bd-348d-4f46-9451-9fdf3a63e942", "committee": "Plan- og Tryghedsudvalget", "meeting_date": "2022-05-31T16:45:00+02:00", "section_type": "html_fragment", "section_title": "Tryghed i Greve Nord - Overvågning", "case_number": "22-006524", "agenda_index": 15, "text": "Beslutning 1. Orienteringen om status blev taget til efterretning. 2. Godkendt. Fremstilling Sagsprocedure Plan- og Tryghedsudvalget og Klima-, Teknik- og Miljøudvalget. Resume Denne sag er en tilbagemelding på aftalen i budgetforliget om etablering af overvågningsmuligheder. Indstilling Administrationen indstiller, 1. at o rientering om status tages til efterretning 2. at a fdækning af behov for overvågning forelægges udvalget i forbindelse med afrapportering fra tryghedsvandring, der gennemføres i sensommeren 2022 Sagsbeskrivelse I budgetforliget for Budget 2022-2025 indgik en indsats vedr. etablering af mere overvågning. I aftaleteksten stod der følgende: Administrationen laver oplæg til tryghedsskabende tiltag. Forligskredsen ønsker følgende inddraget: Borgerinddragende tryghedsvandringer Vagter – for eksempel på stationer Belysning – for eksempel i tunneller Overvågning Oplægget drøftes i forligskredsen. Derefter bliver sagen behandlet i fagudvalg. Parterne i budgetforliget besluttede på møde 9. februar 2022, at indsatsen udmøntes ved at der foretages en tilbundsgående afdækning af behovet for overvågning – sammen med Midt- og Vestsjællands Politi, - og på baggrund af resultaterne af Tryghedsvandringerne. Budgetforligets tekst fremgår nedenfor. Overvågning Det vurderes, at der er brug for en mere tilbundsgående afdækning af behovet for overvågning, og at behovet for overvågning bredt i Greve Kommune afdækkes sammen med Politiet. Input fra Tryghedsvandringerne indgår tillige. På baggrund af denne afdækning vurderes det økonomiske behov hertil. Det foreslås, at sagen fremlægges for udvalget i foråret 2022, men henblik på at indgå i årets budgetforhandlinger.” I det følgende orienteres der om status for afdækning af behovet for overvågning, den videre proces og konsekvenser heraf for den besluttede budgetudmøntning. Afdækning af behov for overvågning Administrationen har sammen med Midt- og Vestsjællands Politi afdækket behovet for overvågning af udvalgte steder i Greve Kommune. Midt- og Vestsjællands Politi vurderer, at overvågnings-muligheder er til stede, hvor det efterforskningsmæssigt kan være interessant, og at der derfor ikke er behov for yderligere tiltag i forbindelse med etablering af overvågningsfaciliteter. Midt- og Vestsjællands Politi samarbejder med de relevante ejere af overvågningsfaciliteter. I forbindelse med Budgetforliget blev det aftalt, at resultater fra Tryghedsvandring indgår i afdækning af behovet. Som det fremgår af parallel sag til fagudvalgenes møder i maj/juni 2022 med forslag til organisering af Tryghedsvandringer, vil Tryghedsvandringer først blive gennemført i sensommeren 2022. Administrationen indstiller derfor, at opfølgning på afdækning af overvågningsbehov forelægges udvalget, når tryghedsvandringerne er gennemført. Økonomiske konsekvenser Administrationen indstiller, at forslag til udmøntning af de i Budgetforligt afsatte midler for 2022 og 2023 forelægges udvalget i forbindelse med tryghedsvandringerne, hvor også behov for overvågningsfaciliteter vil blive afdækket. Tidsplan Administrationen vender tilbage med en sag i efteråret om prioritering af budgetforligets midler for 2022 og 2023.", "source_path": "data/greve/raw_dagsordener/Plan- og Tryghedsudvalget_2022-05-31T16:45:00+02:00_4072b8bd-348d-4f46-9451-9fdf3a63e942.json"}
{"document_id": "4072b8bd-348d-4f46-9451-9fdf3a63e942", "committee": "Plan- og Tryghedsudvalget", "meeting_date": "2022-05-31T16:45:00+02:00", "section_type": "html_fragment", "section_title": "Tryghed i Greve Nord - Halvårs-status", "case_number": "20-010677K", "agenda_index": 16, "text": "Beslutning Orienteringen blev taget til efterretning, med bemærkning om at der ønskes en sag om vanvidskørsel i 2023. Fremstilling Sagsprocedure Alle fagudvalg, Økonomiudvalget og Byrådet. Resume I denne sag orienteres der om status på indsatser i programmet Tryghed i Greve Nord. Indstilling Administrationen indstiller at orienteringen tages til efterretning. Sagsbeskrivelse Den 20. december 2021 godkendte Byrådet otte indsatser der skal medvirke til at sikre et trygt Greve Nord. Indsatserne blev defineret på baggrund af et stormøde, der blev gennemført 13. september 2021. I stormødet deltog omkring 65 repræsentanter fra beboere og boligorganisationer, daginstitutioner, skoler og uddannelser, kultur og fritidsliv, politi, erhvervsliv og DSB. De besluttede indsatser fordeler sig mellem nye tiltag, og eksisterende tiltag som administrationen allerede har iværksat. De otte indsatser er: Tryghedsvandringer (Indsats 1) Tættere kobling mellem skole og fritidsliv (Indsats 2) Erhvervsmentorordning (Indsats 3) Koordineret familierettet indsats til de mest udsatte familier (Indsats 4) Kommunikationsindsats der arbejder med fortællingerne (Indsats 5) Fysisk indretning (Indsats 6) Erhvervsuddannelser (Indsats 7) Beboersammensætning (Indsats 8) Hertil kommer indsatser besluttet i forbindelse med budgetforliget for 2022-2025. Tryghedskampagne (Indsats 9) Vagter (Indsats 10) Overvågning (Indsats 11) Det indgik i indstillingerne vedr. de otte indsatser fra stormødet, samt indsatser i Budgetforlig 2022-2025, at enkelte af de foreslåede indsatser skulle afdækkes yderligere, og først iværksættes når indhold, ressourcer og effekt var forelagt det politiske niveau til beslutning. Det gælder indsatser vedr. Tryghedsvandring (Indsats 1), Erhvervsmentorordning (Indsats 3), Koordineret familierettet indsats til de mest udsatte familier (Indsats 4), Beboersammensætning (Indsats 8), Tryghedskampagne (Indsats 9), Vagter (Indsats 10) og Overvågning (Indsats 11). Sager om tryghedsvandring, erhvervsmentorordning, vagter, overvågning, tryghedskampagne og strategisk partnerskabsaftale om Almenboliglovens §63d forelægges udvalget maj 2022. I det følgende orienteres udvalg og Byråd om status på indsatserne. Indholdet i de enkelte indsatser kan læses i sag til udvalg og Byråd den 20. december 2021, og gentages derfor ikke her. Indsats nr. 1 om Tryghedsvandringer Administrationen har, på baggrund af udpegede ”hot-spots” på stormødet 13. september 2021, resultaterne af tidligere tryghedsvandringer, og dialog med Greve Nord-projektet, udarbejdet en plan for proces, deltagere og efterfølgende prioritering af indsatser. En sag om godkendelse af planen forelægges Plan- og Tryghedsudvalget den 31. maj 2022. Det indstilles til udvalget, at én tryghedsvandring gennemføres ultimo august 2022. På baggrund af input fra tryghedsvandringen, udarbejder administrationen i samarbejde med deltagerne, et forslag til udvalgets prioritering af indsatser, der kan gennemføres indenfor rammerne af budgettet. Forslaget forelægges udvalget i oktober eller november 2022, med henblik på igangsættelse primo 2023. Sagen forelægges desuden til orientering for Klima, - Teknik- og Miljøudvalget den 2. juni 2022. Indsats nr. 2 om Tættere kobling mellem skole og fritidsliv Idræts- og Fritidssekretariatet har med støtte fra TrygFonden iværksat et projekt, som har til formål at give flere børn og unge i Greve Nord et aktivt fritidsliv. Der ydes en tæt og håndholdt vejledning til børn og forældre, udarbejdes informationsmateriale samt planlægges og faciliteres foreningsaktiviteter på tværs af skolerne i Greve nord. Arbejdet foregår i tæt samarbejde med BROEN Greve, som gør det muligt at søge økonomisk støtte til kontingent og udstyr for de mest sårbare familier. Siden projektets start i august 2021 har 31 børn fået hjælp til at starte til en ny fritidsaktivitet. Derudover har BROEN Greve ydet kontingentstøtte til i alt 109 børn i hele 2021. Indsats nr. 3 om Erhvervsmentorordning Administrationen har udarbejdet et forslag til indhold i indsatsen, der forelægges Plan- og Tryghedsudvalget, samt Beskæftigelses- og Erhvervsudvalget den 31. maj 2022. I forslaget til indsats indgår det, at skolesøgende unge i alderen 15-171⁄2, der på den ene eller anden måde er på vej ind i kriminalitet, tilbydes et lønnet fritidsjob i en håndværksvirksomhed. Kravet til deltagerne i ordningen er, at den unge passer sin skole, sit fritidsjob og er mødestabil. Til at støtte den unge i forløbet, frikøbes en af virksomhedens ansatte til at være mentor for den unge. Mentoren tager sig af at støtte og vejlede den unge i at være på en arbejdsplads, møde til tiden og passe sit arbejde. Mentoren påtager sig således en opgave udover sit almindelige arbejde, og må forvente at bruge tid på opsøgende og vejledende aktiviteter. Derfor indgår det i ordningen, at mentoren frikøbes i et antal timer. På den måde belastes virksomhedens økonomi ikke. Det er erfaringen fra andre kommuner, der har etableret lignende indsatser, at Erhvervsmentorordningen er særdeles effektfuld i forhold til den tryghedsskabende indsats. Indsats nr. 4 om koordineret familierettet indsats til de mest udsatte familier Behov for indsatser er ved at blive afdækket, og status herpå vil blive forelagt udvalget i efteråret 2022. Indsats nr. 5 om Kommunikationsindsats der arbejder med fortællingerne Det var et gennemgående tema på stormødet, at den negative fortælling om Greve Nord kan forstærke følelsen af utryghed hos beboere og borgere. Greve Kommune vil derfor sætte fokus på de historier, der kan vise et nuanceret billede af livet i og omkring Greve Nord. Målgruppen for kommunikationen er de mange interessenter som bidrager til projektet, herunder bl.a. deltagerne på Stormødet, borgere og politikere i Greve Kommune. Kommunikationen kommer til at foregå ad flere kommunikationskanaler. Der er etableret en side på Greve.dk, hvor der informeres om Greve Nord, herunder indsatser og resultater, politiske beslutninger med mere. Der vil løbende blive udarbejdet opslag på Greve Kommunes facebook-side om begivenheder relateret til programmet. Og det første nyhedsbrev er sendt til de mange repræsentanter der deltog i Stormødet, - og som vi gerne vil aktivere som Greve Kommunes tryghedsambassadører i forhold til Tryghed i Greve Nord. Det er hensigten, at repræsentanterne løbende modtager nyhedsbreve om udviklingen i indsatserne, eller når nye tiltag skal udvikles eller implementeres. Indsats nr. 6 om Fysisk indretning I forhold til problemer med ræs på veje, knallerter på stier, manglende belysning ol., har Trafiksikkerhedsrådet på deres møde 9. december 2021 fået forelagt trafiksikkerhedsprojektet på Hundige Bygade og krydset Godsvej/Hundigevej, der indebærer en række sikkerhedsmæssige tiltag. Klima-, Teknik- og Miljø-udvalget godkendte på deres møde i januar 2022 anlægs-projektet. Næste møde i Trafiksikkerhedsrådet er i juni 2022, og Rådet har fortsat fokus på problematikker omkring ræs på veje, knallerter på stier og manglende belysning. Byrådet godkendte desuden i december 2021 en udmøntning af Vej- og Landskabspuljen, hvoraf der blev bevilget 370.000 kr. til de tryghedsskabende tiltag, som Tryghedsvandringen kommer til at pege på. Udmøntningen af midlerne afventer derfor gennemførelsen af tryghedsvandringen. En sag herom foreligges Klima-, Teknik- og Miljøudvalget, samt Plan- og Tryghedsudvalget i efteråret 2022. Udviklingen af Hundige Strandby fortsætter efter planen, og med realiseringen af byudviklings-projektet, kan der ses frem til et mere levende stations- og boligområde, som forventeligt vil have en positiv udvikling for trygheden i området. Indsats nr. 7 om Erhvervsuddannelser En tværgående arbejdsgruppe med repræsentation fra blandt andet Greve Erhverv, skoleområdet og jobcenteret har udarbejdet et forsalg til et samarbejde med Dansk Industri. Udkast til samarbejdsaftale forelægges politisk niveau til beslutning. Indsats nr. 8 om Beboersammensætning Vedr. beboersammensætning pegede Stormødet på at ændre kriterierne for udlejning, så det bliver muligt i højere grad at tiltrække ressourcestærke beboere. Dertil er der behov for en større udbredelse af fleksibel udlejning. For at kvalificere det kommende arbejde med at genforhandle en ny boliganvisningsaftale, forberedes et temamøde om beboersammensætning i Greve Nord, rammevilkår og handlemuligheder. Temamødet planlægges gennemført på Plan- og Tryghedsudvalgets møde i august eller september 2022. På baggrund af denne drøftelse, er det hensigten at indgå aftale med boligorganisationerne om en ny boliganvisningsaftale med virkning fra 2023. Indsats nr. 9 om Tryghedskampagne Plan- og Tryghedsudvalget har gennem foråret fået forelagt forslag til indhold og metode til gennemførelse af en tryghedsundersøgelse. Dertil kommer en tryghedskampagne, hvor der oplyses om, at borgere i Greve Nord har mulighed for at henvende sig med mistanke om snyd med sociale ydelser, social kontrol og utrygge forhold. Undersøgelse af trygheden i Greve Kommune gennemføres hen over sommeren. Resultaterne af undersøgelsen forelægges Plan- og Tryghedsudvalget i efter 2022. Resultaterne fra undersøgelsen vil danne grundlag for, sammen med repræsentanterne fra Stormødet, at fastlægge samlet plan for arbejdet med den tryghedsskabende indsats i 2023. Forslag til indhold i den besluttede tryghedskampagne forelægges Plan- og Tryghedsudvalget på udvalgets møde den 31. maj 2022. Indsats nr. 10 Vagter I Budgetforliget for 2022-2025 indgik en indsats vedr. etablering af et kommunalt vagtværn. Baggrunden for indsatsen var - på baggrund af politi-aftalen fra 2020 - et forslag fra Regeringen om at gøre det muligt for kommuner, at etablere at korps af ”tryghedsvagter”. Regeringen har dog ikke kunne nå til enighed om et kompromis med forligskredsen bag flerårsaftalen for politiet og anklagemyndigheden i 2020. Lovforslaget omhandlende forsøgsordningen udskydes derfor til næste folketingssamling, mens der sideløbende i forligskredsen arbejdes på et fælles kompromis. Regeringen planlægger i stedet at fremlægge forslag til styrket indsats mod utryghedsskabende adfærd og kriminalitet, med initiativer der skal give politiet flere beføjelser ift. at sikre et trygt byrum og natteliv. Udmøntning af indsatsen med etablering af et korps af tryghedsvagter afventer således de lovgivningsmæssige muligheder. I tryghedsvandringen vil der være fokus på at registrere særligt utrygge områder, og forslag til forbedringer vil som tidligere nævnt blive forelagt Plan- og Tryghedsudvalget. Indsats nr. 11 Overvågning I budgetforliget for Budget 2022-2025 indgik en indsats vedr. etablering af mere overvågning. Det blev aftalt, at der foretages en tilbundsgående afdækning af behovet for overvågning – sammen med Midt- og Vestsjællands Politi. Input fra Tryghedsvandringen indgår. Administrationen har sammen med Midt- og Vestsjællands Politi afdækket behovet for overvågning af udvalgte steder i Greve Kommune. Midt- og Vestsjællands Politi vurderer, at overvågningsmuligheder er til stede, hvor det efterforskningsmæssigt kan være interessant, og at der derfor ikke er behov for yderligere tiltag i forbindelse med etablering af overvågningsfaciliteter. Tryghedsvandringen kan muligvis vise et behov for yderligere overvågning. Dette vil i så fald fremgå af afrapporteringen fra tryghedsvandringen, der forelægges for Plan- og Tryghedsudvalget i oktober eller november 2022. Økonomiske konsekvenser Der blev med Budget 2021-2024 afsat årligt 800.000 kr. (i 2020-PL). I 2022 forventes der et forbrug på i alt ca. 300.000 kr. til gennemførelse af tryghedsundersøgelse. Dertil kommer et ressourceforbrug hos ledere og medarbejdere i Administrationen. Budget i kr. (2022-PL) 2022 2023 2024 2025 Tryghed i Greve Nord -810.551 -810.551 -810.551 -810.551 Indsats 1 - Tryghedsvandring 10.000 Afklares Afklares Afklares Indsats 2 - Tættere kobling mellem skole og fritidsliv 0 0 0 0 Indsats 3 - Erhvervsmentorordning 0 Afklares Afklares Afklares Indsats 4 - Koordineret familierettet indsats til de mest udsatte familier 0 Afklares Afklares Afklares Indsats 5 - Kommunikationsindsats der arbejder med fortællingerne 0 0 0 0 Indsats 6 - Fysisk indretning 0 Afklares Afklares Afklares Indsats 7 - Erhvervsuddannelser 0 0 0 0 Indsats 8 - Beboersammensætning 0 0 0 0 Indsats 9 - Tryghedskampagne 300.000 0 300.000 0 Indsats 10 - Vagter 0 0 Afklares Afklares Indsats 11 - Overvågning 0 Afklares Afklares Afklares Total -500.551 -810.551 -810.551 -810.551 Den Boligsociale helhedsplan er finansieret via rest-budgettet fra den boligsociale helhedsplan for 2017-2021 (538.777 kr.), samt en del af bevillingen til Tryghed i Greve Nord i 2021 (378.223 kr.). Det vil blive søgt om overførsel af midler fra 2022 til 2023. De overførte midler vil gøre det muligt at imødekomme de ønskede tryghedstiltag, der afdækkes i tryghedsvandringen. Sagens forløb 30-05-2022 Beskæftigelses- og Erhvervsudvalget Orienteringen blev taget til efterretning. 30-05-2022 Sundheds- og Omsorgsudvalget Orienteringen blev taget til efterretning. 30-05-2022 Social- og Handicapudvalget Orienteringen blev taget til efterretning. 31-05-2022 Skole-, Børne- og Ungeudvalget Orienteringen blev taget til efterretning.", "source_path": "data/greve/raw_dagsordener/Plan- og Tryghedsudvalget_2022-05-31T16:45:00+02:00_4072b8bd-348d-4f46-9451-9fdf3a63e942.json"}
{"document_id": "4072b8bd-348d-4f46-9451-9fdf3a63e942", "committee": "Plan- og Tryghedsudvalget", "meeting_date": "2022-05-31T16:45:00+02:00", "section_type": "html_fragment", "section_title": "Beslutning om inddragelse i kommende politikproces", "case_number": "22-006862", "agenda_index": 17, "text": "Beslutning Udvalget tager konkret beslutning om borgerinddragelsen ved de enkelte politikker og strategier. Udvalget ønsker, at der igen udarbejdes en Integrations- og Hjemsendelsespolitik. Fremstilling Sagsprocedure Plan- og Tryghedsudvalget. Resume Der ligges med sagen op til en drøftelse i udvalget af, hvilken grad af inddragelse der ønskes i forbindelse med udformningen af nye politikker på udvalgets område. Sagen hænger sammen med Byrådets godkendelse af en fælles vision for Greve Kommune den 23. maj 2022 og det videre arbejde med politikker derefter. Indstilling Administrationen indstiller at udvalget drøfter inddragelse i forbindelse med den kommende politikproces. Sagsbeskrivelse Greve Kommune har en række politikker som udløber med udgangen af 2022. Herefter kan det enkelte fagudvalg vælge at forlænge den eksisterende eller formulere en ny politik på sit område. Politikkerne bidrager til samlet set at understøtte den fælles vision for Greve Kommune. Byrådet sætter med vedtagelsen af en fælles vision en fælles retning for Greve Kommune, og viser hvad kommunens politiske ledelse på overordnet niveau ønsker sig for kommunen. Visionen kan virke retningsgivende for arbejder i fagudvalg, budgetprioriteringer og samtidig fungere ledende i forhold til det daglige arbejde i organisationen blandt medarbejdere i kommunen. Vision Naturligvis Greve – Gennem helhedssyn og fællesskaber · Aktivt foreningsliv · Bæredygtig kommune · Hverdag med indhold · Velfærd i fællesskab · Aktiv borgerinddragelse Plan- og Tryghedsudvalgets område Hvor en vision viser, hvad den politiske ledelse på overordnet plan ønsker sig for kommunen, består en politik ofte af hensigter, som efterfølgende skal gøres handlingsorienterede i organisationen. En politik kan variere i omfang fra en kort version med fokuspunkter eller overordnede politiske målsætninger til en mere udfoldet version, hvor der også fremgår værdier og holdninger til udvalgte emner, samt hvordan der skal arbejdes med målsætningerne. Nogle politikker er lovpligtige, mens andre er valgfrie. På Plan- og Tryghedsudvalgets område er en politik ikke lovpligtig. Der er imidlertid flere tværgående strategier, som vurderes at have stor betydning på tværs af alle fagudvalgenes kommende politikker. På Plan- og Tryghedsudvalgets område gælder, det at Planstrategien (det er strategi for kommuneplanlægning) er lovpligtig, jf. Planlovens § 23a Stk. 1. Planstrategien for Greve Kommune blev endeligt vedtaget af Byrådet i marts 2020, og sætter den politiske retning for kommuneplanen, herunder alle kommuneplanens retningslinjer som tæller: by, bolig og bosætning, erhverv, detailhandel, natur, kultur og fritid, trafik, teknik og miljø samt klimatilpasningsplan. Greve Kommune har én eksisterende politik på området; Integrations- og Hjemsendelsespolitik 2019-2022. For politikken gælder ligeledes, at den har påvirkning på og berøring med alle andre velfærdsområder. Fælles for strategi for kommuneplanlægning og integrations- og hjemsendelsespolitikken er dermed, at de har muligheden for at skabe sammenhæng i de kommunale politikker. I Greve Kommune indeholder de eksisterende borgerrettede politikker ”effektmål” som udtryk for de effekter vi ønsker at opnå for borgerne. Effektmålene er politisk besluttet. Administrationen udmønter herefter politikkerne med den faglige kompetence, der bedst muligt indfrier de politiske mål. Sammenhængen mellem vision, fagudvalgets politik og budget På møderne i januar og februar drøftede Plan- og Tryghedsudvalget deres overordnede politiske målsætninger: Tryghed Kommuneplan Integration Plan- og Tryghedsudvalget skal gennem deres politiske målsætninger arbejde videre med at omsætte visionen på plan- og tryghedsområdet. Det kunne fx være gennem målsætninger, der skal øge trygheden eller adresserer udfordringen med at finde arealer til kommunale bygninger, hvilket er en problemstilling, som har betydning for alle andre velfærdsområder. Med visionens fokus på helhedssyn, kan der skabes en sammenhæng fra de overordnede ønsker og værdier, der kendetegner Greve Kommune over de politiske mål og videre til konkrete, faglige indsatser. De politiske målsætninger er samtidig fundament for budgetmæssige drøftelser ift. en sammenhængende og koordineret prioritering af kommunens ressourcer. Inddragelse af borgere og medarbejdere i udarbejdelsen af politikker For at sikre en så god forankring og implementering af politikkerne som muligt er det vigtigt at inddrage relevante aktører i tilblivelsen af politikkerne. Inddragelsen kan både være rettet mod borgere og mod faglige medarbejdere, som skal arbejde med de politiske mål og udføre indsatser i praksis. Mulighederne for inddragelse er vidtrækkende og spænder fra en lav grad af involvering gennem information og høringer til en høj grad af involvering, der omhandler fx kvalificering af forslag til mål eller feedback på, hvad der konkret kan realiseres samt deciderede samskabelsesprocesser. Der er væsentlige ressourcer og tidsforbrug forbundet med en høj inddragelse, men også et højere ejerskab. I inddragelsesprocessen er det samtidig vigtigt med en tydelig rammesætning og forventningsafstemning om, hvad der gives indflydelse på. F.eks. om der gives indflydelse på formuleringen og udvælgelsen af mål eller, hvordan målene indfries. Ved inddragelse op til målfastsættelsen får politikerne indledningsvis input til, hvilke målsætninger interessenterne er optaget af. Ved at gøre det efter, bliver inddragelsen og dialogen fokuseret på prioriteringer i indfrielsen af målene, idet der tages udgangspunkt i de politiske målsætninger. Der skal for hver af de kommende politikker tages stilling til , hvilke aktører der er relevante at inddrage og i hvilket omfang. Udarbejdelsen af den eksisterende integrations- og hjemsendelsespolitik skete på baggrund af input ved et temamøde. Økonomiske konsekvenser Sagen har ingen økonomiske konsekvenser. Tidsplan Fagudvalg – beslutning om politik og inddragelse 1. behandling af budget", "source_path": "data/greve/raw_dagsordener/Plan- og Tryghedsudvalget_2022-05-31T16:45:00+02:00_4072b8bd-348d-4f46-9451-9fdf3a63e942.json"}
{"document_id": "4072b8bd-348d-4f46-9451-9fdf3a63e942", "committee": "Plan- og Tryghedsudvalget", "meeting_date": "2022-05-31T16:45:00+02:00", "section_type": "html_fragment", "section_title": "Budgetopfølgning 1 2022, Plan- og Tryghedsudvalget", "case_number": "22-000026", "agenda_index": 18, "text": "Beslutning Sagen blev taget til efterretning. Fremstilling Sagsprocedure Plan- og Tryghedsudvalget. Resume I indeværende sag orienteres fagudvalget om indholdet i budgetopfølgning 1 2022 inden for eget udvalgsområde. Budgetopfølgning 1 2022 blev behandlet af Byrådet den 23. maj 2022. Indstilling Center for Økonomi & HR indstiller at sagen tages til efterretning. Sagsbeskrivelse Indeværende sag skal ses i sammenhæng med den samlede budgetopfølgning 1 2022, som er udarbejdet pr. 28. februar og blev behandlet af Byrådet den 23. maj 2022. Det korrigerede budget for Plan- og Tryghedsudvalget var pr. 28. februar 2022 på 3,846 mio. kr. Afvigelser på udvalgets område gennemgås nedenfor. Områder under Plan- og Tryghedsudvalget På fagudvalgets område forventes et mindreforbrug på 1,0 mio. kr. inden for servicerammen. Den store post er helhedsplanlægning på Langagergård, hvor arbejdet ikke forventes at kunne nås i 2022. Desuden gives der tillægsbevilling til støjråd jf. Byrådets beslutning den 31. januar 2022. Bevillingen skal dække vederlag og udgifter til mødeafholdelse. Alle afvigelser inden for udvalgets område kan ses i bilag 1. Rammebesparelse I hovedsagen vedr. budgetopfølgning 1, som blev behandlet på Byrådets møde den 23. maj 2022, blev det besluttet at gennemføre en rammebesparelse på 13,7 mio. kr., for at mindske presset på servicerammen for kommunen samlet set. Rammebesparelsen svarer til 1 pct. af de korrigerede budgetter inden for En Pose Penge, som omfatter institutioner og centrale afdelinger i centrene. Som udgangspunkt ligger der ikke noget af den samlede rammebesparelse på udvalgets område. Økonomiske konsekvenser Sagen har ingen selvstændig økonomiske konsekvenser, da disse ligger i bevillingssagen til budgetopfølgning 1, som blev behandlet af Byrådet den 23. maj 2022.", "source_path": "data/greve/raw_dagsordener/Plan- og Tryghedsudvalget_2022-05-31T16:45:00+02:00_4072b8bd-348d-4f46-9451-9fdf3a63e942.json"}
{"document_id": "4072b8bd-348d-4f46-9451-9fdf3a63e942", "committee": "Plan- og Tryghedsudvalget", "meeting_date": "2022-05-31T16:45:00+02:00", "section_type": "html_fragment", "section_title": "Orientering om årsregnskab 2021 og revisionsberetning", "case_number": "21-012582", "agenda_index": 19, "text": "Beslutning Det samlede årsregnskab 2021 og revisionens beretning blev taget til efterretning. Fremstilling Sagsprocedure Alle fagudvalg. Resume Greve Kommunes årsregnskab 2021 er i april afgivet af Byrådet til revisionen, efter indstilling fra Økonomiudvalget, til gennemgang og påtegning. Dette i henhold til den kommunale styrelseslov. Økonomiudvalget og Byrådet har i maj 2022 godkendt årsregnskabet og revisionens beretning, jf. tidsplanen orienteres fagudvalgene. Årsregnskabet blev afsluttet med et godt resultat. Det samlede regnskabsresultat viser et overskud på 154,9 mio. kr. Regnskabsresultatet sammenholdt med det korrigerede budget udviser et mindreforbrug på 88,0 mio. kr. Resultatet og afvigelserne for de enkelte udvalg, er beskrevet i udvalgenes beretning i årsregnskabet. Revisionen har ikke givet anledning til forbehold, og afgiver derfor revisionspåtegning. Der er ingen revisionsbemærkninger til regnskab 2021, hvormed det er revisionens opfattelse, at regnskabet giver et retvisende billede af kommunens finansielle situation. Indstilling Center for Økonomi & HR indstiller, at orienteringen om det samlede årsregnskab 2021 og revisionens beretning tages til efterretning. Sagsbeskrivelse Hovedtallene for regnskab 2021 ser således ud: Tabel 1. Hovedtal. Kolonne a-d indeholder regnskab 2021, og kolonne e henviser til det restkorrigerede budget i 2021. Kolonne a-d :- = indtægter, + = udgifter Kolonne e, ”Rest korrigeret budget” henviser til det tilbageværende budget i 2021 hvor + = et resterende budget/mindreforbrug/merindtægt, - = merforbrug/ mindreindtægt Hovedtendenserne i Greve Kommunes samlede regnskab for 2021 er: Oprindeligt budget, tillægsbevillinger og korrigeret budget (kolonne a, b og c) Oprindeligt var der i 2021 budgetlagt med et forbrug på 6,2 mio. kr. (kolonne a). Der er i årets løb givet netto indtægtsbevillinger på i alt 73,1 mio. kr. (kolonne b). Tillægsbevillingerne indeholder bl.a. overførsler fra 2020 til 2021, kompensation for covid-19 relaterede udgifter, indtægter fra køb og salg samt renter og kursregulering. Det korrigerede budget indeholder det oprindelige budget korrigeret for årets tillægsbevillinger. Det korrigerede budget viser et overskud på 66,9 mio. kr. (kolonne c). Forbrug (kolonne d) Greve Kommunes nettoindtægter fra skatter, tilskud og udligning kan i 2021 samlet opgøres til 3.229,2 mio. kr. Nettodriftsudgifter inkl. refusioner udgør 3.079,0 mio. kr. og med 15,4 mio. kr. i indtægter fra renter og kursregulering opgøres driftsoverskuddet til 165,6 mio. kr. Af driftsoverskuddet er der finansieret nettoanlægsudgifter for i alt 10,7 mio. kr. som består af anlægsudgifter på 124,1 mio. kr. og indtægter fra køb og salg på 113,4 mio. kr. Dermed ender Greve Kommunes regnskab med et samlet overskud på 154,9 mio. kr. (kolonne d). Rest korrigeret budget (kolonne e) Kommunens positive regnskabsresultat på 154,9 mio. kr. sammenholdt med det korrigerede budget på 66,9 mio. kr., resulterer i et mindreforbrug på 88,0 mio. kr. Af mindreforbruget overføres i alt 64,5 mio. kr. til forbrug i 2022 (drift og anlæg). Drift Der skal ifølge kommunens økonomiske politik, være et driftsoverskud på mindst 90,0 mio. kr., så der er penge til anlægsinvesteringer og afdrag på lån. Denne målsætning er opfyldt i 2021, da overskuddet var på 165,6 mio. kr. Driftsoverskuddet på 165,6 mio. kr. set i forhold til det korrigerede budget på 134,8 mio. kr. genererer et mindreforbrug på 30,8 mio. kr. Af mindreforbruget på driften er der overført 9,2 mio. kr. til forbrug i 2022. Servicerammen Greve Kommune anvendte i 2021 7,4 mio. kr. mere end den korrigerede serviceramme. Dette svarer til en overskridelse på 0,3 %. I budgetopfølgning 3 var det forventningen, at servicerammen ville overskrides med 16,9 mio. kr. Forklaringen på overskridelsen af servicerammen kan i høj grad henføres til øgede udgifter ifm. Covid-19, der i 2021 er opgjort til 25,0 mio. kr. Opgøres servicerammen uden Covid-19 udgifter, ville servicerammen være overholdt med 9,9 mio. kr. Tabel 2. Opgørelse af servicerammen: - = indtægter, + = udgifter Rest serviceramme, + = mindreforbrug - = merforbrug Af nedenstående tabel fremgår regnskab 2021 og restkorrigeret budget for 2021 fordelt på udvalg. Tabel 3. Regnskab 2021 og restkorrigeret budget for 2021 fordelt på udvalg Kolonne a-d :- = indtægter, + = udgifter Kolonne e, ”Rest korrigeret budget” henviser til det tilbageværende budget i 2021 hvor + = et resterende budget/mindreforbrug/merindtægt, - = merforbrug/ mindreindtægte Greve Kommunes samlede nettodriftsudgifter udgjorde 3.079,0 mio. kr. (kolonne d), hvilket er et mindreforbrug på 26,2 mio. kr. i forhold til det korrigerede budget (kolonne e). De største mindreforbrug kan henføres til Skole- og Børneudvalget og Kultur- og Fritidsudvalget. Af mindreforbruget på 26,2 mio. kr. i forhold til korrigeret budget, er 22,0 mio. kr. på én pose penge. En af forklaringerne til mindreforbruget er, at driftsområderne i løbet af 2021 er tilført midler til finansiering af covid-19 relaterede udgifter, mens budgetterne i mindre grad er reduceret ift. det lavere aktivitetsniveau, som restriktioner på grund af Covid-19 har medført. Herudover har mangel på arbejdskraft betydet flere ledige stillinger. Yderligere forklaringer til afvigelserne på de enkelte budgetområder er specificeret i udvalgenes beretning i regnskabet. Anlæg Anlægsresultatet viser et nettoforbrug på 10,7 mio. kr. ift. et korrigeret budget på 67,9 mio. kr., og dermed et mindreforbrug/merindtægt på 57,2 mio. kr. (jf. tabel 1) Nettoforbruget på 10,7 mio. kr. består af anlægsudgifter på 124,1 mio. kr. og indtægter vedr. køb og salg af jord på 113,4 mio. kr. Af mindreforbruget /merindtægten på 57,2 mio. kr. overføres 55,3 mio. kr. til forbrug i 2022. Anlægsramme Greve Kommunes bruttoanlægsramme for 2021 var 177,8 mio. kr. Kommunens regnskab for 2021 viser et samlet forbrug indenfor anlægsrammen på 147,4 mio. kr. Dermed er Greve Kommunes andel af anlægsrammen overholdt med 30,4 mio. kr. Finansiering Af nedenstående tabel fremgår regnskab 2021 for det finansielle område. Tabel 4. Finansieringsoversigt - = indtægter, + = udgifter Regnskabsoverskuddet på 154,9 mio. kr. påvirker kassebeholdningen positivt ligesom kommunens lånoptag på 23,7 mio. kr. og den urealiserede kursgevinst på 12,4 mio. kr. påvirker også kassebeholdningen positivt. Samlet en tilgang i de likvide midler på 191,0 mio. kr. (kolonne c). De likvide midler i 2021 er anvendt til afdrag på lån med 57,8 mio. kr., og derudover 147,2 mio. kr. i øvrige finansforskydninger. Den samlede anvendelse af likvide midler er på 205,0 mio. kr. I alt er der et træk på likviditeten i 2021 på 14,0 mio. kr. (kolonne c) Finansforskydningerne på 147,2 mio. kr. i 2021 består i høj grad af nedbringelse af kortfristet gæld, herunder ekstraordinært afdrag af indefrosne feriemidler på 55,7 mio. kr. Derudover er der sket en forøgelse af tilgodehavende, som omfatter udsendte fakturaer, der mangler indbetaling for. Primo 2021 var den likvide beholdning på 335,4 mio. kr. og med et træk på den likvide beholdning på 14 mio. kr. ender den likvide ultimo beholdning på 321,4 mio. kr. (kolonne d) Likviditeten ultimo året er i høj grad påvirket af forskydninger i betalinger mellem årene. Den likvide ultimo beholdning for året, er ikke et udtryk for, hvor mange penge kommunen reelt har at arbejde med i løbet af året. Den løbende gennemsnitlige likviditet, opgjort efter kassekreditreglen, som er et gennemsnit at de seneste 365 dage, var pr. 31. december 2021 på 586,3 mio. kr. Af den gennemsnitlige likviditet på 586,3 mio. kr. er der samlet reserveret 329,8 mio. kr. til forbrug i 2022 til 2025. Revisionsberetning Greve Kommunes revision PwC har afsluttet revision af årsregnskabet for 2021. Revisionen har ikke givet anledning til forbehold, og afgiver derfor revisionspåtegning. Der er ingen revisionsbemærkninger til regnskab 2021, hvormed det er revisionens opfattelse, at regnskabet giver et retvisende billede af kommunens finansielle situation. Revisionen har blandt andet påset, at regnskabet er retvisende uden væsentlige fejlinformationer. Revisionen har pligt til at afgive revisionsbemærkning, hvis det vurderes, at eksempelvis regnskabet i væsentligt omfang ikke opfylder kravene i Indenrigs- og Boligministeriets regelsæt, eller der er disponeret i strid med gældende love og bestemmelser mv. Da der ikke er revisionsbemærkninger til regnskab 2021, er der ikke udarbejdet besvarelse til revisionsberetningen. Lovgrundlag Styrelsesloven, Regnskabsbekendtgørelsen og Indenrigs- og Boligministeriets Bekendtgørelse om kommunens budget- og regnskabsvæsen, revision mv. Økonomiske konsekvenser Sagen har ingen økonomiske konsekvenser. Kommunikation Årsregnskab 2021 offentliggøres på kommunens hjemmeside. Sagens forløb 30-05-2022 Beskæftigelses- og Erhvervsudvalget Orienteringen blev taget til efterretning. 30-05-2022 Sundheds- og Omsorgsudvalget Det samlede årsregnskab 2021 og revisionens beretning blev taget til efterretning. 30-05-2022 Social- og Handicapudvalget Orienteringen blev taget til efterretning. 31-05-2022 Skole-, Børne- og Ungeudvalget Sagen blev taget til efterretning.", "source_path": "data/greve/raw_dagsordener/Plan- og Tryghedsudvalget_2022-05-31T16:45:00+02:00_4072b8bd-348d-4f46-9451-9fdf3a63e942.json"}
{"document_id": "4072b8bd-348d-4f46-9451-9fdf3a63e942", "committee": "Plan- og Tryghedsudvalget", "meeting_date": "2022-05-31T16:45:00+02:00", "section_type": "html_fragment", "section_title": "Orientering fra formanden/gensidig orientering", "case_number": "22-003659", "agenda_index": 20, "text": "Beslutning Ingen orienteringspunkter. Fremstilling Sagsprocedure Plan- og Tryghedsudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Center for Politik, Organisation & Borgerbetjening indstiller, at orienteringen tages til efterretning.", "source_path": "data/greve/raw_dagsordener/Plan- og Tryghedsudvalget_2022-05-31T16:45:00+02:00_4072b8bd-348d-4f46-9451-9fdf3a63e942.json"}
{"document_id": "4072b8bd-348d-4f46-9451-9fdf3a63e942", "committee": "Plan- og Tryghedsudvalget", "meeting_date": "2022-05-31T16:45:00+02:00", "section_type": "html_fragment", "section_title": "Huskeliste og orientering fra administrationen", "case_number": "22-003655", "agenda_index": 21, "text": "Beslutning Ingen orienteringspunkter. Fremstilling Sagsprocedure Plan- og Tryghedsudvalget. Resume I sagen gives et kort overblik over administrationens orienteringspunkter. Indstilling Center for Politik, Organisation & Borgerbetjening indstiller, at udvalget tager orienteringen til efterretning. Sagsbeskrivelse Administrationen orienterer om følgende:", "source_path": "data/greve/raw_dagsordener/Plan- og Tryghedsudvalget_2022-05-31T16:45:00+02:00_4072b8bd-348d-4f46-9451-9fdf3a63e942.json"}
{"document_id": "4072b8bd-348d-4f46-9451-9fdf3a63e942", "committee": "Plan- og Tryghedsudvalget", "meeting_date": "2022-05-31T16:45:00+02:00", "section_type": "html_fragment", "section_title": "Plan- og Tryghedsudvalgets kalender 2022", "case_number": "22-003652", "agenda_index": 22, "text": "Beslutning Orienteringen blev taget til efterretning. Fremstilling Sagsprocedure Plan- og Tryghedsudvalget. Resume I sagen gives et overblik over Plan- og Tryghedsudvalgets møder og møder i tilknytning til udvalget. Indstilling Center for Politik, Organisation & Borgerbetjening indstiller, at orienteringen tages til efterretning. Sagsbeskrivelse Kalenderen er vedhæftet som bilag.", "source_path": "data/greve/raw_dagsordener/Plan- og Tryghedsudvalget_2022-05-31T16:45:00+02:00_4072b8bd-348d-4f46-9451-9fdf3a63e942.json"}
{"document_id": "4072b8bd-348d-4f46-9451-9fdf3a63e942", "committee": "Plan- og Tryghedsudvalget", "meeting_date": "2022-05-31T16:45:00+02:00", "section_type": "html_fragment", "section_title": "Underskriftsark", "case_number": "22-003657", "agenda_index": 23, "text": "Fremstilling Sagsprocedure Plan- og Tryghedsudvalget. Resume Elektronisk underskriftsark.", "source_path": "data/greve/raw_dagsordener/Plan- og Tryghedsudvalget_2022-05-31T16:45:00+02:00_4072b8bd-348d-4f46-9451-9fdf3a63e942.json"}
