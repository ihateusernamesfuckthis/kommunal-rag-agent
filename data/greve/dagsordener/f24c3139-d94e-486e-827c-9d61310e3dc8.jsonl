{"document_id": "f24c3139-d94e-486e-827c-9d61310e3dc8", "committee": "Klima-, Teknik- og Miljøudvalget", "meeting_date": "2023-10-12T08:00:00+02:00", "section_type": "html_fragment", "section_title": "Godkendelse af dagsorden", "case_number": "21-014454", "agenda_index": 0, "text": "Beslutning Godkendt. Fremstilling Sagsprocedure Klima-, Teknik- og Miljøudvalget. Resume Godkendelse af dagsorden for møde den 12. oktober 2023. Indstilling Administrationen indstiller at dagsordenen godkendes.", "source_path": "data/greve/raw_dagsordener/Klima-, Teknik- og Miljøudvalget_2023-10-12T08:00:00+02:00_f24c3139-d94e-486e-827c-9d61310e3dc8.json"}
{"document_id": "f24c3139-d94e-486e-827c-9d61310e3dc8", "committee": "Klima-, Teknik- og Miljøudvalget", "meeting_date": "2023-10-12T08:00:00+02:00", "section_type": "html_fragment", "section_title": "Ejendomsstrategi 2023 - godkendelse", "case_number": "23-009933", "agenda_index": 1, "text": "Beslutning 1.-4. anbefales. Fremstilling Sagsprocedure Klima-, Teknik- og Miljøudvalget, Økonomiudvalget, Byrådet. Resume Der fremlægges udkast til Ejendomsstrategi 2023 for Greve Kommune, der erstatter den nuværende ejendomsstrategi fra 2015. Strategien er opdateret i overensstemmelse med kommunens vision, nye politikker og udfordringerne på ejendomsområdet. Når Byrådet har godkendt ejendomsstrategien, udarbejder administrationen et forslag til en handlingsplan for indsatser for de kommende to år. Indstilling Administrationen indstiller, at Ejendomsstrategi 2023 godkendes at administrationen udarbejder en handleplan med indsatser for de kommende to år at det i handleplanen prioriteres, at der især arbejdes med pejlemærke 2, Kloge m 2 - optimering af ejendomsporteføljen og pejlemærke 5, Fælles ansvar og brugerinddragelse at Klima-, Teknik- og Miljøudvalget i forbindelse med indstillingspunkt 3 inviterer Kultur- og Fritidsudvalget til et fællesmøde om emnet Sagsbeskrivelse Greve Kommunes nuværende ejendomsstrategi blev vedtaget i Byrådet den 23. marts 2015 sammen med en handleplan, hvoraf en stor del nu er gennemført, jf. Klima-, Teknik- og Miljøudvalgets behandling den 20. marts 2023 (pkt. 4). Efter en længere årrække med implementering af strategien er der behov for at revidere og opdatere strategien i overensstemmelse med kommunens nye vision og politikker og i forhold til aktuelle og fremadrettede udfordringer på ejendomsområdet. Vedlagte udkast til Ejendomsstrategi 2023 er udarbejdet på baggrund af en proces fra august 2022 til nu. Der har i den periode været gennemført: flere politiske temadrøftelser i Klima-, Teknik- og Miljøudvalget og Byrådet med strategiske overvejelser om fremadrettet varetagelse af kommunens ejendomme dialogmøde med de politisk nedsatte råd om Kloge m 2 og multifunktionelle bygninger interne workshops om evaluering af gældende strategi og input til strategi 2023. I udkastet videreføres elementer fra den gældende Ejendomsstrategi (Kloge m 2 , multifunktionelle bygninger, lokalefællesskaber m.v.), og der indgår elementer fra Klimahandleplanen, Planstrategi m.fl. Intentionen er, at Ejendomsstrategi 2023 medvirker til, at de fysiske rammer på kommunens ejendomme understøtter, at vision, politikker og underliggende værdier og pejlemærker kan realiseres. Det vil sige, at bygninger og udearealer skal indrettes, så de bedst muligt opfylder nuværende og fremtidige krav til og behov for kommunal service på kerneområderne: dagtilbud, skoler, klub, fritid, kultur, idræt, ældrepleje m.v. Strategien er opbygget efter samme struktur, som gælder for politikkerne med pejlemærker, ønskede effekter m.v. Når strategien er politisk godkendt, sætter administrationen illustrationer ind i dokumentet. Politiske pejlemærker Klima-, Teknik- og Miljøudvalget godkendte den 20. marts 2023 (pkt. 4) de hovedudfordringer som Ejendomsstrategi 2023 skal bidrage til at løse. Administrationen anbefaler på den baggrund fem politiske pejlemærker i Ejendomsstrategi 2023, som skal udgøre retningen for varetagelse af kommunens ejendomme de kommende år: Håndtere efterslæb Kloge m 2 – optimering af ejendomsporteføljen Klima- og bæredygtighed Den udbyggede by – plads til kommende behov Fælles ansvar og brugerinddragelse For hvert pejlemærke er der en indledning, der uddyber de udfordringer, der skal løses. Dernæst er der en liste med principper for, hvordan kommunen vil arbejde for at løse udfordringerne. Pejlemærkerne afsluttes med en række ønskede effekter. Administrationen vil løbende fremlægge forslag til handleplaner for at gennemføre Ejendomsstrategien for to år ad gangen. Handleplanerne vil indeholde prioriterede indsatser indenfor alle pejlemærker. For de kommende to år anbefaler administrationen, at det prioriteres, at arbejde med pejlemærke 2, Kloge m 2 - optimering af ejendomsporteføljen og pejlemærke 5, Fælles ansvar og brugerinddragelse. Det giver bl.a. mulighed for at få fastlagt retningslinjer for, hvordan henvendelser om behov og ønsker til lokaler og faciliteter håndteres ud fra princippet om optimeret brug af lokaler og om multifunktionelle bygninger og udearealer. Det er vigtigt, at få fastlagt principper for brugerinddragelse og for det ansvar der følger med at få stillet kommunale lokaler og faciliteter til rådighed. Før handleplanen for pejlemærke 2 og 5 udarbejdes, anbefaler administrationen, at der afholdes et fællesmøde mellem Klima-, Teknik- og Miljøudvalget og Kultur- og Fritidsudvalget om emnet. Økonomiske konsekvenser Sagen har ingen økonomiske konsekvenser. Øvrige konsekvenser Ejendomsstrategi 2023 får betydning for medarbejdere og brugere af kommunens ejendomme, som beskrevet under pejlemærker og ønskede effekter. Principperne om en øget grad af lokalefællesskaber medfører, at brugerne skal deles mere om bygninger, faciliteter og udendørs arealer. Det kan f.eks. betyde, at hvis en forening søger om et lokale, kan kommunen tildele et lokale, som skal deles med andre brugere. Foreninger, der i dag har eget lokale, skal ligeledes indstille sig på at de fremadrettet kan komme til at dele lokalet med andre brugere. Øget grad af lokalefællesskaber kan således godt møde modstand, når konkrete tiltag og projekter skal gennemføres. Derfor vil administrationen i arbejdet med at gennemføre ejendomsstrategien inddrage de relevante aktører tidligt i planlægningen. Kommunikation I tilknytning til implementeringsplan for strategien bliver der udarbejdet en kommunikationsplan. Tidsplan Ejendomsstrategi 2023 forventes godkendt i Byrådet den 6. november 2023. Administrationen forventer herefter at fremlægge et forslag til handleplan for de kommende to år, i løbet af første kvartal 2024. Ejendomsstrategien træder i kraft fra tidspunktet for Byrådets godkendelse.", "source_path": "data/greve/raw_dagsordener/Klima-, Teknik- og Miljøudvalget_2023-10-12T08:00:00+02:00_f24c3139-d94e-486e-827c-9d61310e3dc8.json"}
{"document_id": "f24c3139-d94e-486e-827c-9d61310e3dc8", "committee": "Klima-, Teknik- og Miljøudvalget", "meeting_date": "2023-10-12T08:00:00+02:00", "section_type": "html_fragment", "section_title": "Spildevandsplan 2023-2031 - godkendelse", "case_number": "21-014675", "agenda_index": 2, "text": "Beslutning Anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Greve Kommune har udarbejdet en ny otteårig spildevandsplan. Spildevandsplanen skal rumme oplysninger om de eksisterende og planlagte forhold i planperioden. Et udkast til planen blev godkendt af Byrådet den 25. maj 2023 (pkt. 5) og har været i høring i otte uger. Planen er nu klar til godkendelse. Indstilling Administration indstiller, at Spildevandsplan 2023-2031 med bilag 1- 6 godkendes. Sagsbeskrivelse Kommunerne er jf. spildevandslovgivningen forpligtede til at udarbejde spildevandsplaner, som: sætter rammen for udbygning og renovering af afløbssystemet belyser de miljømæssige konsekvenser af spildevandshåndteringen belyser de økonomiske konsekvenser for forsyningsselskabet. Spildevandsplan 2023-2031 bygger videre på mål og initiativer i den hidtidige spildevandsplan. Spildevandsplanen fokuserer blandt andet på: Udledningstilladelse til renset spildevand, overløbsvand og regnvand Udbygning og renovering af det offentlige spildevandsanlæg, Mosede Renseanlæg Håndtering af spildevand i det åbne land Opnåelse af bedre vandmiljø Fastholdelse af udmærket badevandskvalitet De væsentligste indsatser og tiltag i spildevandsplanen er følgende: I starten af 2021 trådte bekendtgørelsen om fastsættelse af serviceniveau for håndtering af tag- og overfladevand i kraft (serviceniveaubekendtgørelsen). Ved serviceniveau forstås en angivelse af, hvor ofte vand fra henholdsvis regnvandskloakker og kloakker med en blanding af regn- og spildevand i gennemsnit må forekomme på terræn i mængder, der forvolder skade. Serviceniveauet for fælleskloakerede områder er større end regnvandskloakerede, fordi det en blanding af regn- og spildevand. Ovenstående bevirker, at nye kloakledninger som udgangspunkt dimensioneres efter et serviceniveau på fem år i separatkloakerede områder og ti år i fælleskloakerede områder medmindre en nærmere økonomisk analyse viser, at det er samfundsøkonomisk fordelagtigt at øge serviceniveauet. Dette er en ændring i forhold til tidligere praksis i Greve Kommune, hvor alle ledningsanlæg siden 2007 er dimensioneret efter et serviceniveau på ti år. Fremadrettet vil klimatilpasning af regnvandssystemet i de fleste områder dimensioneres til et serviceniveau på fem år. Greve Kommune og KLAR Forsyning er indstillet på at lade grundejere i de fælleskloakerede oplande i Tune udtræde af kloakforsyningen for regnvand mod tilbagebetaling af en del af tilslutningsbidraget. I henhold til spildevandsbekendtgørelsen kan en lodsejer få ophævet sin regnvandstilslutningsret og -pligt og dermed udtræde helt eller delvist af kloakforsyningen. Det skal dog aftales i enighed mellem lodsejer, kommune og forsyning. KLAR Forsyning A/S har i henhold til betalingsvedtægten mulighed for at tilbagebetale op til 20 % af tilslutningsbidraget (ca. 14.000 kr. inkl. moms). Lodsejeren skal ved delvis udtræden af kloakforsyningen sikre tilladelse til alternativ håndtering af regnvandet, eksempelvis ved nedsivning. For at reducere belastning på Mosede Renseanlæg stilles der ved fremtidig byudvikling i Tune krav om separatkloakering. Planen har været i høring fra den 20 juni 2023 til den 15. august 2023. Der er ikke modtaget nogen høringssvar. Der er fortaget en mindre redaktionel ændring. På side 53 i Spildevandsplanen er kortet med kloakopland A83 rettet fra T=10 til T=5. Miljøvurdering Spildevandsplanen er omfattet af miljøvurderingsloven, idet planen omhandler sektorplanlægning og fastlægger rammer for fremtidige anlægstilladelser. Der er udarbejdet en miljøvurdering til Spildevandsplan 2023-2031 og udarbejdet en miljørapport. Miljøvurderingen viser, at der hovedsageligt er tale om positive miljøpåvirkninger af spildevandsplanens tiltag. Planen vil få positiv betydning for de spildevandspåvirkede vandløb, søer og kystvande, fordi en del af overløbsbygværkerne nedlægges. Ligeledes kan tiltagene medføre positiv indvirkning på parametre som grundvand, natur, sundhed og rekreative værdier. De negative miljøpåvirkninger, som er påvist i miljøvurderingen, stammer hovedsageligt fra anlægsarbejde (etablering af kloakledninger etc.). Etablering af kloakanlæg sker typisk over en forholdsvis kort periode, set i forhold til anlæggets samlede levetid og vurderes ikke at være væsentlige. Det skal påpeges, at der forud for hvert kloakprojekt skal udarbejdes en særskilt vurdering af risikoen for en negativ miljøpåvirkning, og at der skal tages højde herfor ved i bedste fald at undgå miljøpåvirkningen eller alternativt kompensere eller reducere den. Kommunens afgørelse om miljøvurdering kan efter Miljøbeskyttelseslovens§ 91, påklages til Miljø-og Fødevareklagenævnet. I henhold til miljørapporten henvises der til §48, stk. 4 i Lovbekendtgørelse nr. 4 af 3. januar 2023 om miljøvurdering af planer og programmer og af konkrete projekter (VVM). I henhold til denne bestemmelse kan kun retlige spørgsmål vedrørende miljørapporten påklages. Lovgrundlag Bekendtgørelse nr. 1393 af 21. juni 2021 om spildevandstilladelser m.v. efter Miljøbeskyttelseslovens kapitel tre og fire - benævnt Spildevandsbekendtgørelsen. Miljøvurderingsloven, LBK nr. 4 af 3. januar 2023. Økonomiske konsekvenser Der er ingen økonomiske konsekvenser i forbindelse med denne godkendelsessag. Udgiften til udarbejdelse af spildevandsplan finansieres af midler afsat til myndighedshåndhævelse på miljøområdet i Greve Kommune. Kommunikation Byrådet har godkendt forslaget til spildevandsplanen, og forslaget har været i otte ugers offentlig høring (lovbestemt) med offentliggørelse på kommunens hjemmeside. Efter den endelige godkendelse af Spildevandsplanen vil den blive lagt på kommunens hjemmeside.", "source_path": "data/greve/raw_dagsordener/Klima-, Teknik- og Miljøudvalget_2023-10-12T08:00:00+02:00_f24c3139-d94e-486e-827c-9d61310e3dc8.json"}
{"document_id": "f24c3139-d94e-486e-827c-9d61310e3dc8", "committee": "Klima-, Teknik- og Miljøudvalget", "meeting_date": "2023-10-12T08:00:00+02:00", "section_type": "html_fragment", "section_title": "Birkelyparken, ungdomsboliger - ændret anvendelse", "case_number": "23-010617", "agenda_index": 3, "text": "Beslutning 1.-4. anbefales. Fremstilling Sagsprocedure Klima-, Teknik- og Miljøudvalget, Skole-, Børne-, og Ungeudvalget, Økonomiudvalget og Byrådet. Resume Byrådet besluttede den 4. april 2022, at Klub Havana skal udvides, når de fire særlige ungdomsboliger, der ligger i samme bygning, blev ledige. Boligerne er nu ledige og skal derfor have ændret anvendelse til klub. Der indstilles til frigivelse af den afsatte anlægsbevilling til udvidelse af Klub Havana samt sikring af brand og tilgængelighed i de nuværende lokaler. Indstilling Administrationen indstiller til Klima-, Teknik- og Miljøudvalget; 1. At der meddeles anlægsbevilling på 2,1 mio. kr. udover de 0,5 mio. kr. der allerede er bevilget, finansieret af det på investeringsoversigten afsatte rådighedsbeløb vedr. \" Midlertid. løsninger spec.område (Havana )\". Dermed frigives det fulde rådighedsbeløb på 2,6 mio. kr. Formålet er at ændre anvendelsen fra ungdomsboliger til dagtilbud/klub (Havana) samt gennemføre en mindre renovering og indretning af lokalerne og at sikre brand- og tilgængelighedsforhold i Havanas nuværende lokaler. 2. At den hidtidige indtægtsbevilling fra ungdomsboligerne/Birkelyparken på 0,15 mio. kr. om året nulstilles, finansieret delvist af driftsbevillingen på 0,43 mio. kr., der var afsat til drift af pavilloner. 3. At de øgede driftsudgifter, på 0,33 mio. kr. til rengøring, forbrug og vedligehold af lokalerne, finansieres delvist af driftsbevillingen, der var afsat til pavilloner på 0,43 mio. kr. til og med 2026. Herefter tilrettes budgettet med det fulde beløb på 0,33 mio. kr. til driften i 2027 og frem. 4. At det manglende budget på i alt 0,05 mio. kr. i 2023 vil indgå i de løbende budgetopfølgninger og der vil blive udarbejdet en teknisk rettelse til budget 2024-27 med konsekvenserne i budget- og overslagsår. Administrationen indstiller til Skole-, Børne- og Ungeudvalget; 5. At udvalget tager orienteringen til efterretning. Sagsbeskrivelse Baggrund Havana SFO/Klub er et fritidstilbud for børn og unge fra 0. klasse op til 23 år, med lettere psykiske/fysiske vanskeligheder. Sagen omhandler børn tilknyttet Havanas SFO tilbud , dvs. 0.-3. klasse. Børnene har deres skolegang i specialklasser eller specialskoler og kommer primært fra S-klasserne, Tunegrupperne og Kirkemosegård. Børnene visiteres til en plads i Havana via Greve Kommunes centrale visitationsudvalg (CVI). Når et barn visiteres til Havana, er det fordi, barnet er vurderet i målgruppen for special-fritidstilbud og fordi, der ikke er etableret special-fritidstilbud (SFO og Klub) i forlængelse af barnets skoletilbud. Det betyder, at børnene efter endt skoledag fysisk skifter lokation fra barnets respektive skoletilbud til Havana. Kapacitet Der har igennem længere tid været kapacitetsudfordringer ift. SFO/Klub Havana grundet stigende antal børn. Havana er oprindeligt normeret til 60 børn og der er pr. 1. september 2023 indskrevet 82 børn/unge. Kapacitetsudfordringerne er knyttet til målgruppen for SFO, da det særligt er i denne målgruppe der er visiteret flere børn til Havana end tidligere. Havanas målgruppe har fået mere komplekse behov, og der er kommet flere børn til i den yngste del af målgruppen, dvs. SFO-målgruppen, 0.-3. klasse. Det kræver flere ressourcer og kræver at børnene deles op i mindre grupper. Havana har derfor behov for mindre rum til at skabe de små miljøer, børnene har brug for, da børnene påvirkes af for meget ydre stimuli. Der er på nuværende tidspunkt for mange børn i samme lokale, hvilket er en udfordring. Klub Havana er derfor presset på kapaciteten i lokalerne, indtil en eventuel udvidelse er gennemført. Da de visiterede børn til Havana har særlige og komplekse behov, er det nødvendigt, at Havana kan tilbyde de nødvendige rammer for børnene. Hvis et barn ikke kan rummes inden for Havana, skal barnet visiteres til mere specialiseret tilbud, og barnet kommer derfor væk fra nærmiljøet. Dette er mere omkostningstungt og kan betyde transportudgifter. Det er kommunens forpligtelse at sørge for, at børn kan rummes i SFO/Klub tilbud. I budget 2022 afsatte Byrådet 2,6 mio. kr. til at opstille en pavillon ved Klub Havana. Da midlerne skulle udmøntes, besluttede Byrådet, at der ikke skulle etableres pavilloner. I stedet skulle de fire særlige ungdomsboliger, som ligger i samme bygning som Klub Havana, anvendes til udvidelsen, efter beboere var flyttet ud. Udvidelsen udgør ca. 239 m 2 . De særlige ungdomsboliger er nu ledige, hvorfor det er muligt at udvide Klub Havana. Anvendelsen er godkendt til boliger , og det kan derfor ikke anvendes til klub uden, at der søges om ændret anvendelse til klub/dagtilbud som følge af Bygningsreglementet. Når der søges om ændret anvendelse, vil lokalerne skulle leve op til krav i det nuværende Bygningsreglement. Det betyder, at lokalerne skal leve op til nutidige krav om brand, ventilation, handicaptilgængelighed og i et vist omfang også nuværende energikrav. Den primære udgift vil gå til at etablere tilstrækkelige brandforhold og ventilation i lokalerne. Der er ikke krav til, at brand og tilgængelighed i den øvrige del af bygningen skal løftes til de nuværende krav i bygningsreglementet, men dette anbefales gennemført, så hele bygningen lever op til samme standard. Der vil også være behov for en mindre renovering af lokalerne, herunder reparation af gulve, sanering af bolig, maling af vægge og lofter, samt tilretning af udearealer, så klubbens børn og unge kan anvende hele udeområdet. Desuden et mindre beløb til indkøb af inventar. Lovgrundlag Bygningsreglementet Dagtilbudsloven og Folkeskoleloven Økonomiske konsekvenser Der er afsat 2,6 mio. kr. til projektet, og Byrådet gav den 4. april 2022 (pkt. 21) mulighed for, at der kunne anvendes op til 0,5 mio. kr. til at etablere en midlertidig løsning, men det har der ikke været behov for. Det indstilles derfor, at der meddeles en anlægsbevilling på de resterende 2,1 mio. kr., og at det fulde beløb på 2,6 mio. kr. anvendes til at ændre anvendelsen fra ungdomsboliger til klub samt en mindre renovering og indretning af lokalerne. En del af budgettet planlægges desuden anvendt til, at også de eksisterende lokaler til Havana lever op til det gældende bygningsreglement ift. brand og tilgængelighed, selv om der ikke forventes krav om dette. Denne udgift udgør ca. 0,3 mio. Derudover skal driftsbudget til lokalerne tilrettes. For det første skal det indtægtsbudget på 0,15 mio. kr. der har været på boligerne nulstilles, da der ikke længere er tale om udlejning. Derudover skal der afsættes budget til forbrug, (som hidtil har været betalt delvist af lejerne), samt rengøring af lokalerne, og en mindre stigning i vedligeholdelse af lokalerne, som også delvist har været pålagt lejerne. Samlet set udgør udgifterne 0,24 mio. kr. til rengøring, 60.000 kr. til vedligehold og 30.000 kr. til forbrug svarende til 0,33 mio. kr. årligt. Udgifterne kan dækkes af det afsatte budget på 0,43 mio. kr. til leje, rengøring og vedligehold af pavillonerne som er budgetlagt i 2023-26. Modsat udgifterne til pavillonerne vil udgifterne til Havana dog være varige. Budgettet skal derfor tilrettes den varige udgift til drift i 2027 og frem. Tidsplan Behandling af ansøgning om ændret anvendelse vil tage ca. tre måneder, da dette kræver afklaring af brandtekniske forhold. Derefter vil en ombygning af lokalerne tage tre-fire måneder afhængig af omfanget af krav til brand og ventilation. Det forventes derfor, at lokalerne kan tages i brug i maj/juni 2024, medmindre der opstår andre uforudsete udfordringer som miljømæssige problemer eller leveranceproblemer på for eksempel ventilationsanlægget. Sagens forløb 10-10-2023 Skole-, Børne- og Ungeudvalget 5. Orienteringen blev taget til efterretning.", "source_path": "data/greve/raw_dagsordener/Klima-, Teknik- og Miljøudvalget_2023-10-12T08:00:00+02:00_f24c3139-d94e-486e-827c-9d61310e3dc8.json"}
{"document_id": "f24c3139-d94e-486e-827c-9d61310e3dc8", "committee": "Klima-, Teknik- og Miljøudvalget", "meeting_date": "2023-10-12T08:00:00+02:00", "section_type": "html_fragment", "section_title": "Strandskolen, renovering af skolegårde og udskiftning af inventar - anlægsbevilling", "case_number": "23-008956", "agenda_index": 4, "text": "Beslutning 1. anbefales, idet udvalget ønsker, at skolegården også skal fremstå med grøn beplantning i form af træer eller anden robust beplantning. Fremstilling Sagsprocedure Klima-, Teknik- & Miljøudvalget, Skole-, Børne- og Ungeudvalget, Økonomiudvalget og Byrådet. Resume Der blev i budget 2022-2025 afsat rådighedsbeløb på 5,05 mio. kr. i årene 2022-2025 til renovering af skolegårde og udskiftning af inventar i forbindelse med renoveringen af Strandskolen. Der søges om frigivelse af rådighedsbeløbet til anvendelse i 2023-2025. Indstilling Administrationen indstiller, at Klima-, Teknik- og Miljøudvalget godkender 1. at der meddeles anlægsbevilling til det afsatte rådighedsbeløb på 5,05 mio.kr. i 2022-2025 til renovering af skolegårde og udskiftning af inventar på Strandskolen finansieret af det på inve steringsoversigten afsatte rådighedsbeløb til \"Strandskolen IT, inventar og skolegårde\". Administrationen indstiller, at Skole-, Børne- og Ungeudvalget 2. tager sagen til efterretning Sagsbeskrivelse I Budget 2022-2025 er der afsat i alt 5,05 mio. kr. til inventar og opdatering af skolegårdene i forbindelse med projektet for om-/tilbygning og renovering af Strandskolens fløje A, B og C. Det samlede afsatte budget på 5,05 mio. kr. omfatter 1,6 mio. kr. til skolemøbler til klasselokaler, fagkodede lokaler og faglokaler. Derudover er der afsat 3,45 mio. kr. til renovering af slidlag og legefaciliteter i skolegårdene. Strandskolens skolegårde er nedslidte og trænger til renovering. Brønde bør renoveres, og asfaltbelægninger bør have nyt slidlag. Lege-/idrætsfaciliteter til brug for indskoling, mellemtrin og udskoling skal opdateres og tilpasses med etablering af adskilte legeområder for de forskellige alderstrin. Lovgrundlag Byggeloven Økonomiske konsekvenser Der er afsat 5,05 mio. kr. til renovering af skolegårde og udskiftning af inventar på Strandskolen. Midlerne er oprindeligt afsat på Budget 2022-2025 med en fordeling af rådighedsbeløb på (0,4 mio. kr. i 2022), (0,58 mio. kr. i 2023), (2,21 mio. kr. i 2024) og (1,86 mio. kr. i 2025). Administrationen har ved en fejl antaget, at den første del af anlægsbeløbet på 0,4 mio. kr. var frigivet i 2022 med budgetvedtagelsen. Der er derfor allerede købt møbler finansieret af anlægsbudgettet i 2022 til den fløj der er taget i brug. Det betyder, at der pt. er brugt 186.096 kr. på projektet, som ikke har været bevilliget. Med frigivelsen bliver der rettet op på denne fejl. Med indstillingen søges frigivelse af den samlede anlægsbevilling på 5,05 mio. kr. med en fordeling af rådighedsbeløb som følger: 2023 2024 2025 449 - Strandskolen IT, inventar og skolegårde 0,656 2,534 1,860 Kommunikation Planlægning af arbejdet udføres i samarbejde med skoleledelsen og følger den generelle kommunikationsplan for renoveringen af Strandskolen, hvor skolebestyrelse og forældre løbende orienteres. Tidsplan Indkøb af inventar og renovering af skolegårde følger etaperne for om-/tilbygning og renovering af Strandskolens fløje A, B og C. Arbejdet udføres derved i 2023-25. Sagens forløb 10-10-2023 Skole-, Børne- og Ungeudvalget 2. Orienteringen blev taget til efterretning.", "source_path": "data/greve/raw_dagsordener/Klima-, Teknik- og Miljøudvalget_2023-10-12T08:00:00+02:00_f24c3139-d94e-486e-827c-9d61310e3dc8.json"}
{"document_id": "f24c3139-d94e-486e-827c-9d61310e3dc8", "committee": "Klima-, Teknik- og Miljøudvalget", "meeting_date": "2023-10-12T08:00:00+02:00", "section_type": "html_fragment", "section_title": "Rottebekæmpelsesgebyr - ændring", "case_number": "23-010200", "agenda_index": 5, "text": "Beslutning 1.-3. anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Rottebekæmpelse er en kommunal gebyrfinansieret opgave, der skal hvile i sig selv. Gebyret for rottebekæmpelse er sidst blevet fastsat til at udgøre 0,046 ‰ af ejendomsværdien pr. husstand. Efter ændringer i bekendtgørelse om forebyggelse og bekæmpelse af rotter, som trådte i kraft den 8. september 2023, skal rottegebyret fra 1. januar 2024, opkræves på baggrund af ejendommens areal som oplyst i Bygnings- og boligregistret (BBR) den 1. januar i året forud for opkrævningen. Gebyret skal derfor nu fastsættes som en sats pr. bebygget antal kvadratmeter. Indstilling Administrationen indstiller, at gebyr for rottebekæmpelse i 2024 fastsættes til 0,46 kr. pr. kvadratmeter. at der meddeles tillægsbevilling vedrørende mindreindtægt på 0,241 mio. kr. i 2024 at der meddeles tillægsbevilling vedrørende mindreudgift på 0,25 mio. kr. i 2024 Sagsbeskrivelse Greve Kommune opkræver et gebyr for rottebekæmpelse til dækning af udgifter til kontrakten for rottebekæmpelse, løn til administrativ medarbejder, digitalt anmeldersystem, anskaffelse og drift af rottespærre, diverse tiltag i henhold til lovgivningen og Greve Kommunes rottehandlingsplan - giftblokke, forsøg med giftfri bekæmpelse mv. Gebyret har hidtil været opkrævet som en promille af ejendomsvurderingen, men lovgivningen er ændret, så opkrævningen i stedet skal udgøre en pris pr. kvadratmeter bebyggelse. Vejledningen til at udregne det nye rottegebyr er på nuværende tidpunkt ikke blevet udarbejdet, men loven er blevet godkendt. For at være klar med beregningen til opkrævningen pr. 1. januar 2024 fremlægges forslag til en kvadratmeterpris ud fra det forventede budget fordelt ud på det i BBR registrerede samlede antal kvadratmeter bebygget areal i kommunen. Indtægten til bekæmpelse af rotter skal over en årrække hvile i sig selv med udgiften. Gebyret for rottebekæmpelsen vil blive taget op igen til næste år, hvis det enten er sat for lavt eller for højt. Regnskabet for rottebekæmpelse i Greve Kommune for 2023 ser på nuværende tidspunkt ud til at give et mindreforbrug på omkring 0,4 mio. kr. Administrationen anbefaler på den baggrund at sætte den forventede indtægt lidt lavere end den forventede udgift i 2024 for på sigt, at sikre balance mellem indtægter og udgifter uden at foretage store udsving i opkrævningen pr. ejendom. På baggrund af den samlede forventede udgift i 2024 og balancering af det forventede mindreforbrug er gebyret beregnet til 0,46 kr. pr. kvadratmeter. De forventede udgifter og beregningen kan ses under økonomiafsnittet. Lovgrundlag BEK nr. 1170 af 8. september 2023 - Bekendtgørelse om forebyggelse og bekæmpelse af rotter. MST vejledning om forebyggelse og bekæmpelse af rotter - miljøprojekt 2086 2019 MST vejledning om bekæmpelse af rotter med kemisk bekæmpelsesmidler nr. 47 oktober 2020 Økonomiske konsekvenser Kommunen kan beslutte, at der skal opkræves gebyr til dækning af omkostninger både i forbindelse med driftsopgaver og myndighedsopgaver ved den kommunale rottebekæmpelse, jf. bekendtgørelsens § 52, stk. 1. I gebyret kan medtages udgifter til personale, kontorhold og drift af den almindelige opgavevaretagelse, anskaffelse af antikoagulanter , materiel, udstyr samt anskaffelse, drift og vedligeholdelse af rottespærrer, der er installeret i medføre af bekendtgørelsen. Forslag til budget 2024 Post Beløb i kr. Kommentar Rottekontrakt 1.274.000 Løn administrativ medarbejder * 300.000 Anslået ca. 400 timer på et år x 750 kr./time Rottebekæmpelse blandt andet i kommunale ejendomme ** 300.000 Blandt andet drift og anskaffelse af rottespærrer Digitalt anmeldersystem 15.000 Lovpligtigt Diverse 50.000 Projekter, udvikling, møder mv. KLAR Forsyning 20.000 Mobile rottespærrer og samarbejde Mindreforbrug - 133.333,33 Mindreforbrug fra 2023 fordelt ud over 3 år I alt 1.825.519 *Beløbet indeholder udgifter til overhead, kontorhold, uddannelse, sygdom og ferie. ** Jf. beslutning i budgetforlig 2024-2027 om, at udgiften til forebyggelse og bekæmpelse af rotter i kommunale bygninger fremadrettet finansieres via rottegebyret. Det forventede mindreforbrug i 2023 på ca. 400.000 kr. fordeles over de næste tre år med 133.333 kr. om året. Forventet indtægt i 2024 sættes derfor til 1.825.159 kr., som skal fordeles på 3.946.368 kvadratmeter i Greve Kommune, hvilket giver et gebyr på 0,46 kr. pr. kvadratmeter. Kommunikation Taksten vil fremgå af takstblad på kommunens hjemmeside. Tidsplan Taksten vil træde i kraft pr. 1. januar 2024.", "source_path": "data/greve/raw_dagsordener/Klima-, Teknik- og Miljøudvalget_2023-10-12T08:00:00+02:00_f24c3139-d94e-486e-827c-9d61310e3dc8.json"}
{"document_id": "f24c3139-d94e-486e-827c-9d61310e3dc8", "committee": "Klima-, Teknik- og Miljøudvalget", "meeting_date": "2023-10-12T08:00:00+02:00", "section_type": "html_fragment", "section_title": "Falkevej, bro - godkendelse af afgørelse om vedligeholdelse", "case_number": "20-001627K", "agenda_index": 6, "text": "Beslutning Anbefales. Fremstilling Sagsprocedure Klima-, Teknik - og Miljøudvalget, Økonomiudvalget og Byrådet. Resume Administrationen har i en længere periode behandlet en sag om vedligeholdelse af broen, der fører Falkevej over Olsbækken. Med sagen godkendes det, at grundejerne nordøst for broen ikke pålægges at vedligeholde broen, da den er i god og forsvarlig stand i forhold til færdslens art og omfang, idet den ikke længere påtænkes anvendt til tung trafik. Sagen kan herefter afsluttes. Indstilling Administrationen indstiller, at vedlagte udkast til afgørelse godkendes, så ejerne af ejendommene Falkevej 7, 8, 9, 10, 12 og 14 ikke pålægges at vedligeholde broen, der fører Falkevej over Olsbækken, da broen er i god og forsvarlig stand i forhold til færdslens art og omfang, idet den ikke længere påtænkes anvendt til tung trafik. Sagsbeskrivelse Teknik- og Miljøudvalget behandlede den 11. oktober 2018 (pkt. 11) en orienteringssag om vedligeholdelse af broen, der fører Falkevej over Olsbækken. Udvalget besluttede at sende sagen tilbage med ønsket om genfremlæggelse med henblik på beslutning om vedligeholdelsesansvar. Byrådet godkendte den 24. juni 2019 (pkt. 38), at kommunen traf afgørelse om vedligeholdelse af broen med ligelig fordeling af udgifterne mellem ejerne af ejendomme på Falkevej 7, 8, 9, 10, 12 og 14. Kommunens afgørelse blev udsendt den 1. juli 2019, og afgørelsen blev påklaget til Vejdirektoratet, som den 16. oktober 2019 ophævede afgørelsen og hjemviste sagen til fornyet behandling. Vejdirektoratet henviste som begrundelsen for ophævelsen bl.a. til, at kommunen bør begrunde behovet for at istandsætte broen, da ejerne ikke finder det nødvendigt, at den skal kunne bære tunge køretøjer, og at kommunen bør partshøre grundejerne om denne begrundelse. at kommunen bør undersøge, om ejerne allerede har aftaler, som kan danne grundlag for en fordeling af udgifterne at det er Vejdirektoratets umiddelbare vurdering, at ejendommen Olsbæk Strandvej 43 (som kommunen ejer) bør indgå, hvis kommunen træffer afgørelse om udgiftsfordeling, da ejendommen har stiforbindelse til Falkevej. Administrationen orienterede den 16. december 2019 (pkt. 27) byrådet om Vejdirektoratets afgørelse. Administrationen oplyste samtidig, at administrationen ville gå i dialog med Falkevejs Vejlaug, og at administrationen ville fastholde behovet for, at broen skulle være i en stand, så den kunne tåle tunge køretøjer. Det viste sig efterfølgende, at der ikke var enighed blandt alle vejlaugets medlemmer, om at udgifterne til istandsættelse af broen skulle betales af vejlauget. Da flere grundejere fastholdt, at affald skulle afhentes ved den enkelte beboer, og at det var kommunens ansvar at sikre, at dagrenovation afhentes på de enkelte parceller, påbegyndte administrationen en ny proces med henblik på at træffe en ny afgørelse om at pålægge grundejerne at istandsætte broen. I forhold til det af Vejdirektoratet anførte om Olsbæk Strandvej 43 var det fortsat administrationens vurdering, at ejendommen ikke har fordel af vedligeholdelsen, fordi ejendommen ikke har kørende adgang til Falkevej, hvorfor ejendommen ikke skulle indgå i fordelingen af udgifter til vedligeholdelse af broen. Det har været en kompliceret sag, og kommunen har indhentet både teknisk og juridisk bistand. Det har været nødvendigt at foretage en del parthøringer for at sikre den bedst mulige oplysning af sagen, hvilket har ført til, at kommunen har fået nye oplysninger, som har gjort det nødvendigt at foretage yderligere undersøgelser og partshøringer. Sagen har derfor haft et langvarigt forløb. Grundejerne fastholdt i en længere periode, at kommunen skulle sikre, at dagrenovation kunne afhentes på de enkelte parceller. I forbindelse med en partshøring, som kommunen udsendte den 8. december 2022, modtog kommunen imidlertid bemærkninger, hvoraf det fremgik, at de fem grundejere nordøst for broen har aftalt, at de selv triller deres affaldscontainere over broen. Det vil herefter ikke være nødvendigt, at renovationskøretøjer skal kunne passere broen. På baggrund af disse bemærkninger foretog kommunen en ny partshøring den 24. maj 2023, hvoraf det fremgik, at det nu er kommunens vurdering, at der ikke længere er grundlag for at kræve broen vedligeholdt, da den ikke længere påtænkes anvendt til tung trafik. Det fremgik endvidere, at det derfor også er kommunens vurdering, at Falkevej, herunder broen, er i god og forsvarlig stand i forhold til den trafik, der på nuværende tidspunkt skal passere broen. Partshøringsfristen var fastsat til den 3. juli 2023, og kommunen har ikke modtaget bemærkninger fra grundejerne. Det må herefter lægges til grund, at grundejerne nordøst for broen ikke længere fastholder, at dagrenovationen skal afhentes på de enkelte ejendomme. Kommunen har ikke oplysninger om, at grundejerne i øvrigt mener, at der er behov for at tunge køretøjer, herunder flyttebiler, skal kunne passere broen. Det er heller ikke af hensyn til beredskabet nødvendigt at tunge køretøjer kan passere broen. Det er derfor administrationens vurdering, at der ikke er grundlag for at vurdere, at vejen på grund af broens tilstand ikke er i god og forsvarlig stand i forhold til færdslens art og omfang. Det er endvidere administrationens vurdering, at det på nuværende tidspunkt vil være uproportionalt at kræve broen vedligeholdt, jf. Vejdirektoratets afgørelse af 16. oktober 2019. Det bemærkes i den forbindelse, at Broconsult senest har anslået udgiften til vedligeholdelse af broen (udskiftning af bropladen) til 750.000 kr. ekskl. moms. Flere af grundejerne har i deres bemærkninger til høringsbrevet af 8. december 2022 givet udtryk for en forventning om, at Greve Kommune udformer et nyt udbud af renovationsordningen, så en ny ordning åbner for, at entreprenøren kan afhente dagrenovation ved de enkelte ejendomme. Kommunen har i sit høringsbrev af 24. maj 2023 oplyst grundejerne om, at kommunen som vejmyndighed ikke har indflydelse på, hvordan et nyt udbud af renovationsordningen udformes. Kommunen har i samme forbindelse oplyst, at kommunen har gjort KLAR Forsyning bekendt med grundejernes bemærkninger og henvist grundejerne til at kontakte KLAR Forsyning vedrørende renovationsordningen. Dette fremgår også af vedlagte udkast til afgørelse. Hvis det på et senere tidspunkt måtte blive nødvendigt, at kommunen træffer afgørelse om vedligeholdelse af broen, må det fastholdes, at broen er en del af vejen, og at vedligeholdelses-forpligtelsen derfor efter privatvejloven påhviler grundejerne. Broen er etableret for at føre vejen over det eksisterende vandløb og er dermed en del af vejens opbygning. Dette fremgår også af Vejdirektoratets afgørelse af 16. oktober 2019. Lovgrundlag Lov om private fællesveje, kapitel 9. Jf. Delegationsplanen i Greve Kommune skal afgørelser om vejkendelser uden økonomi ikke behandles i Økonomiudvalget, men i Klima-, Teknik- og Miljøudvalget samt i Byrådet. Jf. Styrelsesvedtægten i Greve Kommune skal alle sager, der forelægges byrådet, forud herfor drøftes i Økonomiudvalget. Sagen forelægges derfor også Økonomiudvalget. Økonomiske konsekvenser Sagen har ingen økonomiske konsekvenser for Greve Kommune. Kommunikation Sagen har været i høring hos ejerne af ejendommene Falkevej 7, 8, 9, 10, 12 og 14.", "source_path": "data/greve/raw_dagsordener/Klima-, Teknik- og Miljøudvalget_2023-10-12T08:00:00+02:00_f24c3139-d94e-486e-827c-9d61310e3dc8.json"}
{"document_id": "f24c3139-d94e-486e-827c-9d61310e3dc8", "committee": "Klima-, Teknik- og Miljøudvalget", "meeting_date": "2023-10-12T08:00:00+02:00", "section_type": "html_fragment", "section_title": "Svend Grates Vej, privat fællesvej - nedlæggelse af del af udlagt vejareal", "case_number": "23-007466", "agenda_index": 7, "text": "Beslutning 1.-2. anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Ejerne af Svend Grates Vej 7 har ansøgt om at nedlægge en del af det udlagte vejareal på matr.nr. 10dz Karlslunde By, Karlslunde. Det skal besluttes, om der kan gives tilladelse til at nedlægge vejarealet. Hvis vejarealet nedlægges, kan det ikke efterfølgende genetableres. Indstilling Administrationen indstiller at Byrådet giver tilladelse til, at vejarealet delvist kan nedlægges at ansøgerne pålægges at afholde udgifterne til sagens behandling, og at der meddeles en indtægtsbevilling på 0,05 mio. kr. til dette. Sagsbeskrivelse Efter privatvejslovens § 71 må private fællesveje ikke nedlægges uden Byrådets tilladelse. Svend Grates Vej 7 og 10 ligger som de sidste ejendomme på den private fællesvej Svend Grates Vej, og der er på begge ejendomme udlagt et vejareal, som er privat fællesvej (jf. bilag 1). Der er i dag adgang til stranden via en sti/vejareal langs skellet mellem de to ejendomme. Efter en retssag har Retten i Roskilde afgjort, at de øvrige grundejere har ret til adgang til stranden via arealet mellem de to ejendomme, men ikke nødvendigvis ret til adgang med bil. Det fælles færdselsareal, der er udlagt på Svend Grates Vej 7 og 10, er adgangsvej til matr.nr. 10cq. Matr.nr. 10cq ejes af ejerne af Svend Grates Vej 7 og 10 i fællesskab. På matr.nr. 10cq er tinglyst en række servitutter, der giver ejere af de øvrige ejendomme på Svend Grates Vej ret til at opholde sig på og bade ud for parcellen. Administrationen har tidligere haft en korrespondance med ejerne af både Svend Grates Vej 7 og 10 om nedlæggelse af en del af det udlagte vejareal på ejendommene. Ejerne af Svend Grates Vej 10 har siden trukket deres del af ansøgningen tilbage, mens ejerne af Svend Grates Vej 7 fastholder deres del af ansøgningen. Ejerne af Svend Grates Vej 7 ønsker en del af vejudlægget på deres ejendom nedlagt, så vejudlægget i fremtiden nordvest for strandbeskyttelseslinjen på Svend Grates Vej 7 reduceres til en bredde på 0,9 meter (dvs. fremover en samlet bredde på 2,8 meter). Sydøst for strandbeskyttelseslinjen reduceres bredden på Svend Grates Vej 7 til 1,4 meter (dvs. fremover en samlet bredde på 3,3 meter) (jf. bilag 1, hvor vejarealet, der ønskes nedlagt, er markeret med rødt). Høring Den påtænkte beslutning om tilladelse til, at en del af det udlagte vejareal nedlægges, har været i høring hos de andre parter på Svend Grates Vej og KLAR Forsyning. Kommunen har modtaget høringssvar fra Svend Grates Vej 2, 3, 4, 5, 6 og 10. Disse svar er en blanding af indsigelser og forslag om præcisering af, hvilket areal der kan bruges som sti i fremtiden, og at der skal sikres en minimumsbredde for uhindret adgang. Svend Grates Vej 2, 3, 4, 5 og 6 har også indsendt et fælles høringssvar og udtrykker bekymring for den fremtidige vejbredde, uklarheder om private hegn og stiens placering. Stien ønskes markeret og ryddet. De tidligere ansøgere fra Svend Grates Vej 10 finder, på baggrund af dommen fra Retten i Roskilde, ingen anledning til at nedlægge det udlagte vejareal. Dommen vil ifølge Svend Grates Vej 10 forhindre det, der ikke er gavnligt for naturen og området - nemlig kørende færdsel ned til stranden. Samtlige høringssvar fremgår i deres fulde længde (jf. bilag 2 og 3). Påtænkt afgørelse om nedlæggelse Byrådet skal efter privatvejslovens § 72, stk. 1 tage stilling til, om en privat fællesvej skal nedlægges, hvis en grundejer med den fornødne interesse anmoder kommunen om det. Derudover skal vejen efter privatvejslovens § 72, stk. 2 opretholdes, hvis den efter matrikelkortet er eneste adgangsvej til en ejendom eller nogen af dens lodder, og der ikke samtidig etableres anden vejadgang, eller hvis vejen i øvrigt er af vigtighed for en ejendom med vejret til vejen. Administrationen må på den baggrund lægge til grund, at det fælles færdselsareal er af vigtighed for de grundejere, der har en tinglyst ret til at færdes på arealet for at få adgang til stranden (herunder til matr.nr. 10cq). Bestemmelsen i privatvejslovens § 72, stk. 2 betyder derfor, at det fælles færdselsareal ikke kan nedlægges fuldstændigt. Det er omvendt administrationens vurdering, at det ikke er nødvendigt i forhold til adgangen til stranden at opretholde det fælles færdselsareal i den fulde udlagte bredde, og at det fælles færdselsareal også efter en delvis nedlæggelse, som ønsket af ejerne af ejendommen Svend Grates Vej 7, vil være tilstrækkeligt til at sikre de øvrige grundejeres adgang til stranden. Da bestemmelsen i privatvejslovens § 72, stk. 2 ikke fører til, at vejen skal opretholdes, skal kommunen vurdere, om almene offentlige hensyn - f.eks. trafiksikkerhed og fremkommelighed - taler imod nedlæggelsen. Administrationen vurderer, at der ikke er almene, offentligretlige hensyn, som taler imod, at den ansøgte del af det udlagte vejareal nedlægges. Der er tale om gående adgang til stranden, og der har aldrig været anlagt en fysisk vej, så risikoen for trafikuheld mv. er minimal, uanset bredden af det udlagte vejareal. Administrationen vurderer i øvrigt, at den nuværende sti ikke benyttes som redningsvej - der er andre veje i området, der er bedre egnet. Endelig skal kommunen foretage en afvejning af parternes modsatrettede interesser både i forhold til, at vejen delvis nedlægges, og at vejen opretholdes i fuld bredde. Det fælles færdselsareal, der er udlagt på Svend Grates Vej 7 og 10, er som nævnt adgangsvej til matr.nr. 10cq. Matr.nr. 10cq ejes af ejerne af Svend Grates Vej 7 og 10 i fællesskab. På matr.nr. 10cq er tinglyst en række servitutter, der giver ejere af de øvrige ejendomme på Svend Grates Vej ret til at opholde sig på og bade ud for parcellen. Efter administrationens opfattelse må disse servitutter sammenholdt med det udlagte fælles færdselsareal frem til matr.nr. 10cq naturligt forstås således, at de grundejere, som ifølge servitutterne har ret til at opholde sig på matr.nr. 10cq, også har ret til at bruge det fælles færdselsareal med henblik på at komme til matr.nr. 10cq (vejret). En ret, som ejerne af Svend Grates Vej 7 og 10 også har oplyst, at de vil respektere. Hvis vejudlægget på nr. 7 reduceres til 0,9 m, udgør det samlede vejudlæg 2,8 m. Administrationen vurderer, at dette er fuldt tilstrækkeligt til gående adgang til stranden. Ejerne af nr. 10 har tilkendegivet, at de ikke længere ønsker vejudlægget på deres ejendom reduceret. På denne baggrund vurderer administrationen, at vejudlægget delvist kan nedlægges. KLAR Forsyning har gjort administrationen opmærksom på, at der formentlig ligger en del af en kloakledning på den pågældende vejudlæg, som ønskes nedlagt. Administrationen påtænker derfor at betinge tilladelsen af, at ejerne af Svend Grates Vej 7 accepterer, at der på ejendommen tinglyses en deklaration om kloakledning, hvis det efter en nærmere opmåling af kloakledningen viser sig, at ledningen delvist er placeret i det udlagte vejareal, der nedlægges. Udgiften til tinglysning af denne deklaration afholdes i givet fald af KLAR Forsyning. Efter privatvejslovens § 76, stk. 1 kan kommunen, når den ikke selv har rejst spørgsmålet om vejens nedlæggelse, fordele udgifterne ved sagens behandling, herunder rådgiverbistand, udgifterne til notering i matriklen og berigtigelse af tingbogen, mellem de grundejere, der har interesse i nedlæggelsen. Administrationen foreslår derfor, at udgifterne til sagens behandling pålægges ejerne af Svend Grates Vej 7, der har anmodet kommunen om at godkende nedlæggelsen. Disse udgifter vurderes at udgøre ca. 50.000 kr. Lovgrundlag Bekendtgørelse af lov om private fællesveje (privatvejsloven). Økonomiske konsekvenser Sagen har ingen økonomiske konsekvenser for Greve Kommune. Dog vil Greve Kommune skulle afholde de ca. 50.000 kr. i udgifter til rådgiverbistand m.v., hvis Byrådet ikke finder, at disse udgifter skal pålægges ansøger. Kommunikation Når Byrådet har truffet beslutning i sagen, vil administrationen sende en afgørelse til ansøger og de øvrige beboere på vejen.", "source_path": "data/greve/raw_dagsordener/Klima-, Teknik- og Miljøudvalget_2023-10-12T08:00:00+02:00_f24c3139-d94e-486e-827c-9d61310e3dc8.json"}
{"document_id": "f24c3139-d94e-486e-827c-9d61310e3dc8", "committee": "Klima-, Teknik- og Miljøudvalget", "meeting_date": "2023-10-12T08:00:00+02:00", "section_type": "html_fragment", "section_title": "Tune Vandværk - Avanceret vandbehandling", "case_number": "23-003981", "agenda_index": 8, "text": "Beslutning Godkendt. Fremstilling Sagsprocedure Klima-, Teknik- og Miljøudvalget Resume Fund af PFAS-stoffer i drikkevandet i 2022 har vist, at flere af Tune Vandværks boringer har overskridelser af grænseværdien. For at kunne opretholde vandforsyningen i Tune, har Tune Vandværk søgt om tilladelse til rensning af PFAS- holdigt vand. Indstilling Administrationen indstiller, at der gives tilladelse til avanceret vandbehandling på Tune Vandværk. Tilladelsen gives på vilkår, der sikrer, at vandværket overholder alle gældende grænseværdier til drikkevand. Sagsbeskrivelse I 2021 nedsatte Miljøstyrelsen grænseværdien for det tilladte indhold af fire PFAS-forbindelser med en faktor 50. I den forbindelse er der udtaget prøver fra alle drikkevandsboringer tilhørende vandværker i hele landet, herunder i Greve Kommune. To af Tune Vandværksboringer blev taget ud af drift, da indholdet af PFAS var over gældende grænseværdi. De øvrige fem boringer havde indhold af PFAS under gældende grænseværdi og kunne fortsat anvendes i produktionen. Lukningen af en af boringerne bevirkede dog, at PFAS-forureningen snart spredte sig til en anden boring, som derfor også blev taget ud af drift. Tune Vandværk har efterfølgende etableret to nye boringer ved Karlslunde Centervej. Begge boringer indeholder PFAS over grænseværdien og kan derfor ikke tages i drift. I yderligere to nye boringer ved Tinggårdsvej er der fundet PFAS i den ene, mens den anden indgår i driften. Endelig har vandværket indsat en moniteringsboring, fra det tidligere Roskilde Amt, i produktionen, da den er uden PFAS. Status for Tune Vandværk er pt, at to af de aktive boringer er uden PFAS, mens de øvrige fire indeholder PFAS-stoffer under grænseværdien. Det betyder, at vandværket siden 2021 har haft et mindre indhold af PFAS-stoffer i drikkevandet. Grænseværdien for vandet, der sendes til forbrugerne, ligger under grænseværdien for PFAS-stoffer i drikkevandet. Region Sjælland har udpeget Greve Kommune som indsatskommune for den offentlige indsats overfor grundvandet. Indsatsen består af kildeopsporing samt udtag af vandanalyser. På baggrund af resultaterne har Region Sjælland besluttet at købe og oppumpe vand fra de tre hårdest ramte boringer tilhørende Tune Vandværk. Oppumpningen sker for at undgå spredning af PFAS-forbindelser til de øvrige grundvandsmagasiner i kommunen. Vandet fra boringerne vil blive ledt til rensning i et anlæg placeret på Tune Vandværk. Anlægget vil rense vandet for PFAS, så det kommer under grænseværdien. For at afhjælpe problemet med den sparsomme mængde af rent drikkevand i området, søges der om, at det rensede vand ledes ud til forbrugerne. Det rensede vand kan ikke udledes til et naturområde, kloak eller pumpes tilbage til grundvandsmagasinet, da det vil være for voldsom en vandmængde til, at det kan tillades. Det er opstillingen af dette anlæg og tilkoblingen af det rensede vand til vandforsyningen, der kræver tilladelse efter vandforsyningsloven. Alt vandbehandling i Danmark baseres grundlæggende på to behandlingsformer, hvilket er iltning og filtrering. Rensning og blødgøring af vand anses for avanceret vandbehandling og kræver en særlig tilladelse efter vandforsyningsloven. Derfor skal det ansøgte have tilladelse fra Klima-, Teknik- og Miljøudvalget jf. delegationsplanen, da der er tale om en tilladelse, der fraviger kommunens sædvanlige praksis. Vilkårene i tilladelsen er dels rettet mod en sikker drift af anlægget og sikrer, at vandrensningen virker optimalt. Et andet vilkår er, at der skal udarbejdes et separat prøvetagningsprogram for det rensede vand således, at vandkvaliteten løbende følges og effektiviteten af rensningen løbende måles. Endelig skal brugt filtermateriale bortskaffes korrekt. Tilladelsen gives for en begrænset periode på seks år. Lovgrundlag Tilladelse til væsentlige ændringer af vandforsyningsanlæg reguleres efter § 21 i vandforsyningsloven Økonomiske konsekvenser Sagen har ingen økonomiske konsekvenser for Greve Kommune. Øvrige konsekvenser Det er nødvendigt at standse spredningen af PFAS-forureningen, hvis der fortsat skal kunne indvindes rent drikkevand i Greve Kommune. Grundvandet i Greve Kommune dannes umiddelbart vest for Tune og strømmer mod øst til Køge Bugt. En forurening af grundvandet ved Tune vil på sigt udgøre en trussel for drikkevandet i den mere kystnære indvinding i kommunen. Ved at give tilladelse til det ansøgte minimeres risikoen for yderligere spredning af forureningen samtidig med at den pressede vandressource aflastes. Kommunikation Ansøgningen og tilladelsen offentliggøres på kommunens hjemmeside med en klagefrist på fire uger. Tidsplan Region Sjælland har budgetteret købet af boringerne i 2023. Regionen kan ikke garantere, at de vil være i stand til at købe boringerne på næste års budget. Betingelsen for købet er dog, at det er muligt at genanvende, det oppumpede rensede vand til produktion af drikkevand på Tune Vandværk.", "source_path": "data/greve/raw_dagsordener/Klima-, Teknik- og Miljøudvalget_2023-10-12T08:00:00+02:00_f24c3139-d94e-486e-827c-9d61310e3dc8.json"}
{"document_id": "f24c3139-d94e-486e-827c-9d61310e3dc8", "committee": "Klima-, Teknik- og Miljøudvalget", "meeting_date": "2023-10-12T08:00:00+02:00", "section_type": "html_fragment", "section_title": "Havnevej 20, 2670  Greve - dispensation til autocampere", "case_number": "23-004051", "agenda_index": 9, "text": "Beslutning Godkendt. Fremstilling Sagsprocedure Klima-, Teknik- og Miljøudvalget Resume Den selvejende institution Mosede Havn har søgt om dispensation fra lokalplan 12.11 til at etablere ca. 12 autocamperpladser på et område som i lokalplanen 12.11 er udlagt til jollepladser. Det skal derfor besluttes, om der kan gives dispensation. Indstilling Administrationen indstiller, at der gives dispensation fra lokalplan 12.11 § 3.5, § 3.6 og § 6.6 med tilhørende kortbilag 2, så der kan etableres op ca. 12 pladser til autocampere i perioden hvert år fra 1. maj til 31. oktober, på det område som er udlagt til jollepladser. Området fremgår af ansøgningen i bilag 1. Tilladelsen gives under henvisning til, at der fortsat er mulighed for vinteropbevaring af joller. Sagsbeskrivelse Administrationen har modtaget ansøgning fra Den Selvejende Institution Mosede Havn om dispensation fra lokalplan 12.11. Der ønskes dispensation til at etablere ca.12 pladser til autocampere på et område, som i lokalplanen 12.11 er udlagt til jollepladser. Det ønskede område fremgår af vedlagte ansøgning, jf. bilag 1. Det ønskede kræver dispensation fra lokalplan 12.11 § 3.5, § 3.6 og § 6.6 herunder kortbilag 2 (jf. bilag 3). Bestemmelsen angiver følgende: Område II: § 3.5 Inden for området må kun opføres bebyggelse og placeres anlæg og funktioner, der naturligt hører til i et havneområde, herunder fortøjningspladser, parkering, oplagspladser, de­ pot- og lagerfunktioner, havnerelaterede erhverv, toiletter, kiosk, cafeteria, restaurant, klubber, offentlige anlæg, maritimt brændstofsalg og lignende funktioner. § 3.6 Der udlægges areal til vinteropbevaring af både/parkering som vist på kortbilag 2 (jf. bilag 3). § 6.6 Der udlægges areal til oplag for fiskeri, parkeringspladser samt arealer til vinteropbevaring for både og joller med en beliggenhed som vist på kortbilag 2 (jf. bilag 3). Ifølge kortbilaget er området udlagt til jollepladser (jf. bilag 3). Den selvejende institution Mosede Havn angiver blandt andet at gennem de seneste mange år, har erhvervsfiskeriet i Mosede Havn været markant faldende, dermed også Mosede Havns indtjening herfra til stort set ikke eksisterende. Med en plads til autocampere vil det give mulighed for at stabilisere omsætning og eksistensgrundlag. I lighed med mange andre havne i Køge Bugt (f.eks. Greve Marina og Køge havn) og resten af Danmark mener ansøger, at det er en naturlig udvikling i havne, at der etableres pladser til autocampere på nogle af de områder, hvor der om vinteren opbevares landsatte både. Etableringen vil ikke have nogen form for indflydelse på arealets nuværende udsende, ud over det vil være ryddet og græsset være slået, samt der er opsat to standere med 220V. Der skal ikke opføres bygninger m.m. Der ansøges om sommerperioden fra 1 maj til og med uge 42. Bådenes vinterstativer vil blive samlet på den modsatte side, således der er fri plads til autocamperne. Hermed vil de ikke blokere for andre P-pladser på og omkring Mosede Havn. Der vil være et begrænset ophold på max. tre dage Ansøger argumenterer desuden med, at det vil være positivt for turismen i Greve Kommune. Ansøgningen fremgår af bilag 1. Der er foretaget naboorientering af ejere og bruger i lokalplanområdet, samt af ejendomme som støder op til området. Der er kommet tre tilbagemeldinger. En tilbagemelding er fra en erhvervsdrivende på Havnevej som støtter ansøgningen. En anden tilbagemelding fra en nabo på Havnevej som vurderer, at en dispensation vil påvirke naturoplevelsen i området og udsynet over strand og vand. Det vurderes endvidere, at en dispensation vil påvirke de omkringliggende erhvervsdrivende på selve Havnevej. Det vil øge behovet for at kunne etablere nye restauranter, hvilket den nuværende lokalplan 12.48, for Havnevej ikke tillader. Der er endvidere kommet en tilbagemelding fra en nabo, som bor nær lokalplanområdet, men som ikke er direkte nabo til det berørte område. Denne nabo vurderer, at der bør udarbejdes en ny lokalplan for området og mener ikke, en tilladelse til det ønskede bør gives på grundlag af en dispensation. Høringssvar fremgår i deres helhed af bilag 2. Administrationen vurderer, at der kan gives den ønskede dispensation, idet omfanget er begrænset, og der fortsat er mulighed for vinteropbevaring af joller. Lovgrundlag Planlovens§ 19, lokalplan 12.11. Økonomiske konsekvenser Ingen økonomiske konsekvenser for Greve Kommune. Kommunikation Sagen har været til naboorientering hos de nærmeste nærmeste naboer, samt ejere og lejere i lokalplanområdet.", "source_path": "data/greve/raw_dagsordener/Klima-, Teknik- og Miljøudvalget_2023-10-12T08:00:00+02:00_f24c3139-d94e-486e-827c-9d61310e3dc8.json"}
{"document_id": "f24c3139-d94e-486e-827c-9d61310e3dc8", "committee": "Klima-, Teknik- og Miljøudvalget", "meeting_date": "2023-10-12T08:00:00+02:00", "section_type": "html_fragment", "section_title": "'Det indeklemte areal', helhedsplan - forslag", "case_number": "23-009958", "agenda_index": 10, "text": "Beslutning Orienteringen blev taget til efterretning. Fremstilling Sagsprocedure Plan- og Tryghedsudvalget, Klima-, Teknik- og Miljøudvalget, Økonomiudvalget og Byrådet. Resume Forslag til helhedsplan for 'Det indeklemte areal' beskrives, herunder baggrunden for helhedsplanen, eksisterende planforhold samt helhedsplanens og miljøvurderingens overordnede indhold og konklusioner. Helhedsplanen vil danne grundlag for efterfølgende udbud og udvikling af området, hvor Greve Kommune ejer arealer i den sydlige del. Helhedsplanen foreslås sendt i fire ugers offentlig høring. Indstilling Administrationen indstiller overfor Plan- og Tryghedsudvalget at forslag til helhedsplan for 'Det indeklemte areal' godkendes og sendes i fire ugers offentlig høring. at miljøvurdering af forslag til helhedsplan for ‘Det indeklemte areal’ godkendes og sendes i fire ugers offentlig høring. Administrationen indstiller overfor Klima-, Teknik- og Miljøudvalget 3. at trafikanalysen tages til efterretning. Sagsbeskrivelse Baggrund Det forhenværende Plan- og Udviklingsudvalg besluttede den 30. november 2021 (pkt. 3 og 6) at igangsætte planlægning af 'Det indeklemte areal' ved en ekstern rådgiver. Yderligere besluttede Plan-, Trygheds- og Integrationsudvalget den 8. februar 2022 (pkt. 4) at igangsætte analyser til en helhedsplan for det samlede område (jf. bilag 1, kort 1). Samtidig blev lokalplanarbejdet igangsat med en nærmere afgrænsning til det nordlige område af ’Det indeklemte areal’ (jf. bilag 1, kort 2). På baggrund heraf har COWI sammen med administrationen udarbejdet forslag til helhedsplan for 'Det indeklemte areal'. Byrådet har den 17. april 2023 (pkt. 13) besluttet, at der udarbejdes helhedsplan inkl. trafikanalyse for det samlede indeklemte areal med henblik på, at de kommunale grunde kan sættes til salg hurtigst muligt. Området Området, som er omfattet af helhedsplanen, ligger mellem Køge Bugt Motorvejen og København-Ringsted Banen, nord for Greve Centervej og syd for Kildebrøndevej. Området, der omfatter ca. 37 ha, er delvist privat og kommunalt ejet og rummer i dag et gartneri, KLAR Forsynings slambehandlingsanlæg, landbrugsjord, et område med fritstående træer og buske samt Olsbækken og Kildebrøndebækken. Området ligger i dag delvist i byzone og delvist i landzone (jf. bilag 1, kort 5). Området har mange kvaliteter i forhold til nærhed til overordnet infrastruktur, god visuel eksponering og en rummelighed, der udgør Greve Kommunens sidste sammenhængende arealreserve til erhvervsudvikling. Gældende plangrundlag Fingerplan 2019 (den statslige plan for hovedstadsområdet) En del af området er i Fingerplan 2019 udlagt til henholdsvis ydre grøn kile samt transport- og distributionserhverv (jf. bilag 1, kort 3). For ydre grøn kile gælder, at den grønne struktur skal udvikles, og kilen skal friholdes for bebyggelse. Forslag til helhedsplan for 'Det indeklemte areal' er i overensstemmelse med Fingerplanen. Kommuneplan 2021 - 2033 Inden for helhedsplanområdet gælder fem kommuneplanrammer omfattende 1E1, 2E6, 2E7, 2E8 og 2R11 (jf. bilag 2, nederste kort på s. 3). Rammeområderne 2E6 og 2E7 er jf. fingerplanen udlagt til transport- og distributionserhverv, herunder produktionserhverv med stort transportbehov, og muliggør bebyggelse op til 21 og 25 meter med en maksimal bebyggelsesprocent på 65. Rammeområde 2E8 længst mod syd er udlagt til generelt erhvervsområde og muliggør bebyggelse op til 30 meter med en maksimal bebyggelsesprocent på 65. Helhedsplanen omfatter desuden delvist rammeområde 1E1 længst mod nord, som også er udlagt til generel erhverv og muliggør bebyggelse op til 12 meter med en maksimal bebyggelsesprocent på 60. Endelig er rammeområde 2R11 udlagt til rekreativt område jf. fingerplanen med beplantning. Forslag til helhedsplan for 'Det indeklemte areal' er i overensstemmelse med Kommuneplan 2021-2033. Lokalplaner En del af området er omfattet af gældende lokalplaner. Herunder 'Lokalplan nr. 14.21 for slambehandlingsanlæg ved Tværhøjgård ' og delvist 'Lokalplan nr. 14.23 for et område til Radio Control-Center'. Lokalplan nr. 14.21 muliggør tekniske anlæg i form af et biologisk slambehandlingsanlæg med afskærmende beplantning rundt om. Lokalplan nr. 14.23 muliggør et center til radiokontrollerede modelfly, -skibe og -biler. Lokalplanernes afgrænsning fremgår af bilag 1, kort 4. Helhedsplanen Helhedsplanens formål er at sikre vision og principper for en mere langsigtet fysisk udvikling af 'Det indeklemte areal' og sikre et helhedsorienteret grundlag for den videre planproces. Helhedsplanen skitserer overordnet, hvordan det indeklemte areal kan blive udviklet til erhvervsformål med transport- og distributionserhverv i den nordlige del og med mulighed for generel indpasning af erhverv i den sydlige del. Planens overordnede disponering er defineret ved tre byggeområder, ved en grøn og blå struktur særligt fokuseret omkring de grønne kiler og et beplantningsbælte i områdets kant samt en nord-sydgående fordelingsvej og stiforbindelse langs København-Ringsted Banen. Disse er i helhedsplanen beskrevet gennem fire principper, der kort er beskrevet nedenfor. Infrastruktur og mobilitet Visionen for infrastrukturen er, at den skal være helhedsorienteret, robust og trafiksikker, hvorved tung og blød trafik skal adskilles, og trafikken skal afvikles effektivt. Ny bebyggelse i helhedsplanens område vejbetjenes via en ny nord-sydgående adgangsvej, der lægges i direkte forlængelse af den eksisterende adgangsvej til GCD I i nord. En stor del af den fremtidige trafik tænkes afviklet via Kildebrøndevej og Vejleåvej i nord, mens en mindre del eventuelt kan afvikles via den eksisterende vejadgang til Greve Centervej i syd. Regnvandshåndtering Visionen for områdets regnvandshåndtering er at sikre en bæredygtig og fremtidssikret løsning, der også kan håndtere skybrudssituationer. Helhedsplanens princip for regnvandshåndtering omfatter to bassiner henholdsvis nord og syd for Olsbækken . Desuden skal løsningerne så vidt muligt understøtte de naturlige terrænforhold og lavninger. Helhedsplanens princip for håndtering af regnvand inkluderer ikke grønne tage, grøfter, regnbede o. lign. supplerende løsninger, men det forventes, at disse indarbejdes i lokalplanprocessen. Området ligger i et område med særlige drikkevandsinteresser. Der vil derfor i lokalplanprocessen både være fokus på at forebygge forurening af grundvandet, men også på at sikre nedsivningsmuligheder, så området fortsat kan bidrage til grundvandsdannelsen. Grøn struktur Visionen for den grønne struktur er at styrke biodiversiteten i de grønne kiler, sikre mulighed for spredning af planter og dyr i området, sikre de oplevede frilufts- og landskabsmæssige kvaliteter samt i en vis grad via beplantningsbælte afskærme omgivelserne visuelt mod den kommende bebyggelse. Dette skal både ske ved at bevare og styrke naturværdien i de grønne kiler samt ved at etablere beplantningsbælter i helhedsplanens kantområder. Yderligere fremgår det af helhedsplanen, at der i lokalplanprocessen vil blive stillet krav om etablering af beplantning inden for de tre byggeområder. Bebyggelse og bæredygtighed Stillingtagen til den konkrete bygningsudformning og arkitektur vil blive konkretiseret i lokalplanprocessen. Helhedsplanen lægger dog op til nogle hovedprincipper. Områdets anvendelse lægger i høj grad op til bygninger med et betydeligt volumen, men kan også for den sydlige del rumme mere traditionelt erhverv med mindre enheder. Bebyggelsens formsprog og facadeudtryk tænkes udført i lyse, grå og sorte nuancer sammen med naturmaterialer som træ, metal, transparent glas og begrønne facadepartier. På den måde sikres et nutidigt udtryk, hvor de store 'bygningsvolumener' tilføres variation. Yderligere lægger helhedsplanen op til, at der vil blive arbejdet med udnyttelsen af tagfladerne, da disse både er egnet til opsætning af solceller og opsamling af regnvand til nedsivning. Miljøvurderingen Greve Kommune har vurderet, at helhedsplanen er omfattet af miljøvurderingspligt efter miljøvurderingsloven, idet der planlægges for ændret anvendelse i et større område, som ikke tidligere har været detailplanlagt. Helhedsplanen er vurderet ud fra miljøfaktorerne: Biologisk mangfoldighed, samt flora og fauna Befolkningen og menneskers sundhed Kulturarv Landskab Klima Vand Materielle goder Kumulative effekter Miljøfaktorerne vurderes i forhold til, i hvor høj grad planen vil påvirke disse. Miljøvurderingen konkluderer, at der ved helhedsplanens realisering vil være en væsentlig påvirkning af miljøfaktoren om 'Befolkningen og menneskers sundhed', hvor infrastruktur også er omfattet. Dette skyldes, at udbygning af 'Det indeklemte areal' og de andre kommende lokalplan-projekter kan generere en række kapaci­tetsmæssige problematikker på det omkringliggende vejnet. Dette er nærmere beskrevet i afsnittet om trafikanalyse. Miljøvurderingen anbefaler de samme afværgeforanstaltninger som trafikanalysen. Miljøvurderingen er vedlagt som bilag 3. Trafikanalyse I forbindelse med udarbejdelsen af helhedsplanen er der gennemført indle­dende trafikanalyser for trafikken i området (jf. bilag 4). Trafikanalysen har både inddraget udviklingen af 'Det indeklemte areal' samt andre kommende lokalplan-projekter i de tilstødende områder ved Kildebrøndevej og Greve Centervej, nord og syd for helhedsplan-området. Analyserne indikerer, at der ved samlet udbygning af 'Det indeklemte areal' og de andre kommende lokalplan-projekter kan forventes en række kapaci­tetsmæssige problematikker på det omkringliggende vejnet. Dette gør sig blandt andet gældende på Greve Centervej, i rundkørslen ved Vejleåvej og i det vigepligtsregulerede kryds ved Kilde­brøndevej 60. Der vil således i den videre planlægning være opmærksom­hed på eventuelle tiltag, der kan sikre den nødvendige robusthed og sikker­hed i trafikafviklingen. Analysen forholder sig også til cykeltrafikken på Kildebrøndevej. Analysen antyder, at der i forbindelse med udviklingen af 'Det indeklemte areal' bør indtænkes tiltag, som reducerer risikoen for uheld med cykellister på Kildebrøndevej. Den videre proces Administrationen påtænker at forelægge en politisk sag ultimo 2023, der beskriver udbuds- og lokalplanprocessen for 'Det indeklemte areal'. Lovgrundlag Miljøvurderingsloven. En helhedsplan er ikke en lovpligtig og juridisk bindende plan i planlovens forstand. Økonomiske konsekvenser Helhedsplanen har i sig selv ikke nogen økonomiske konsekvenser. Greve Kommune påtænker at sælge den del af det indeklemte areal, som kommunen ejer. I forbindelse med udviklingen af området skal der forventeligt afsættes midler til de omkostninger, der vil være i forbindelse med udviklingen af området. Det drejer sig bl.a. om infrastrukturen. Øvrige konsekvenser Når 'Det indeklemte areal' er udviklet, har Greve Kommune ikke flere sammenhængende arealer til udvikling af erhverv. Som tidligere nævnt er de nordlige arealer i området udlagt til transport- og distributionserhverv jf. fingerplanen. De sydlige arealer er i kommuneplanen udlagt til også at kunne rumme andre erhvervstyper som f.eks. moderne produktionserhverv eller virksomheder inden for bygge-og anlæg. Da det er Greve Kommune, der blandt andet ejer de sydlige arealer, har kommunen også indflydelse på, hvad disse arealer bliver solgt og udviklet til. Kommunikation Inddragelse af Bystrategisk Råd Bystrategisk Råd har haft mulighed for at komme med input til helhedsplanen i perioden fra den 4. september til og med den 21. september 2023. Bystrategisk Råd har orienteret, at de ikke har nogle bemærkninger til helhedsplanen. Offentlig høring Helhedsplanen behøver ikke at komme i offentlig høring, da det ikke er en lovpligtig og juridisk bindende plan. Administrationen vurderer dog, at det er hensigtsmæssigt at sende helhedsplanen i fire ugers offentlig høring grundet det arealmæssige omfang samt af hensyn til områdets naboer. Miljøvurderingen skal som hovedregel følge samme offentlige høring, som den plan den tilhører. Annoncering Offentliggørelsen af forslaget til helhedsplanen vil ske på kommunens hjemmeside og vil blive annonceret i avisen Sydkysten. Tidsplan Medio november til medio december 2023: Forslag til helhedsplan samt tilhørende miljøvurdering sendes i fire ugers offentlig høring. Plan- og tryghedsudvalgsmødet i november og byrådsmødet i december: Sag om udbuds- og lokalplanproces for 'Det indeklemte areal'. Medio december 2023 til medio januar 2024: Administrationen behandler eventuelle høringssvar og forbereder endelig vedtagelse. Februar og marts 2024: Helhedsplanen forelægges politisk til endelig vedtagelse. Øvrige forhold Maja Bagge Lillelund, Enhedschef for Plan, Vej & Landskab samt Mathilde Lo Nielsen, Planlægger deltager med et oplæg på møde for Plan- og Tryghedsudvalget. Sagens forløb 10-10-2023 Plan- og Tryghedsudvalget 1. Anbefales, idet udvalget bemærker, at det skal indgå i planen, at bløde trafikanter (fx cykelstier) holdes adskilt fra tung trafik, de steder hvor der er krydsninger. 2. Anbefales.", "source_path": "data/greve/raw_dagsordener/Klima-, Teknik- og Miljøudvalget_2023-10-12T08:00:00+02:00_f24c3139-d94e-486e-827c-9d61310e3dc8.json"}
{"document_id": "f24c3139-d94e-486e-827c-9d61310e3dc8", "committee": "Klima-, Teknik- og Miljøudvalget", "meeting_date": "2023-10-12T08:00:00+02:00", "section_type": "html_fragment", "section_title": "Klimahandlingsplan, afrapportering 2023", "case_number": "23-008899", "agenda_index": 11, "text": "Beslutning Orienteringen blev taget til efterretning. Fremstilling Sagsprocedure Klima-, Teknik- og Miljøudvalget , Økonomiudvalget og Byrådet. Resume Der redegøres for, hvilke handlinger fra tiltagene der er igangsat, og hvad der er målet for det kommende år frem mod næste afrapportering, herunder for den samlede kommune. Administrationen vil på baggrund af redegørelsen arbejde videre med implementeringen. Indstilling Administrationen indstiller, at afrapportering 2023 af Klimahandlingsplan 2050: Roadmap 2023-2026 (jf. Bilag 1) tages til efterretning Sagsbeskrivelse Byrådet vedtog den 15. maj 2023 (pkt. 31) Greve Kommunes Klimahandlingsplant, og lancering og implementering gik i gang. Hermed fremlægges status for igangsættelsen af tiltag samt eksempler på, hvad der skal ske det næste år. Ud af planens 53 tiltag er 45 sat til at gå i gang i 2023, og de sidste otte er planlagt til 2024 eller senere. Ud af de 45 tiltag, der skulle i gang i år, er der på nuværende tidspunkt igangsat handlinger på 36 tiltag foruden et fra 2024, mens ni tiltag til start i 2023 endnu ikke er igangsat. Der fremlægges rapportering for de 53 tiltag med i alt 154 handlinger (jf. bilag 1), hvor status og hvad forventningen til det kommende år er, kort er beskrevet. Status på handlingen fremgår af bilag 1, ligesom der er beskrevet status pr. september 2023 og forventet mål frem mod næste fremdriftsrapportering i oktober 2024. 19 handlinger er hvide, fordi de efter planen først skal igangsættes senere end 2023, mens resten er markeret med farve baseret på deres status i oktober 2023. Rød betyder forsinket, og at der pt. ikke er planer om at gennemføre (et), orange er ej igangsat endnu (62), gul er i planlægning (26), lysegrøn er i gang med at blive implementeret (43), og når de er afsluttet, vil de skifte til mørkegrøn (tre). Et af de områder, der er væsentlige at fremhæve, er, at der har været stor interesse for de afholdte arrangementer, fx 60 deltagere på klimahandledagen den 27. april 2023 og 40 deltagere til havevandringen den 16. august 2023. Tilslutningen til nyhedsbrevet er støt stigende, med ca. 400 tilmeldte borgere. Greve Kommune udsender det ca. en gang om måneden, og hver gang er det ca. 70 %, der åbner nyhedsbrevet, det er en stor succes, da leverandøren af modulet oplyser, at åbningsprocenten for nyhedsbreve normal vis ligger på 15 %. Særligt kan nævnes, at Greve Kommune er nået langt i forhold til at kunne tilbyde fjernvarme i kommunens landsbyer. Det er positivt i forhold til forventningerne, der var, da Varmeplanen blev godkendt den 12. december 2022 (pkt. 32) i Greve Byråd. Dermed er grundlaget lagt for at nå i mål med CO 2 -regnskabet. Herudover har syv forskellige foreninger indstillet til den grønne fællesskabspris. Vinderen blev afgjort ved en afstemning på Facebook og fik overrakt 5.000 kr. på Frivillig Fredag den 29. september 2023. Alle indstillinger indeholdt gode eksempler på grønne tiltag, som vil være til inspiration for forenings- og fritidslivet. Året der kommer Frem mod næste fremdriftsrapportering er det forventningen, at alle tiltag er igangsat. Særligt for eksempel indsatsområde 4, mobilitet, som kræver fokus, da privatbilismen er støt stigende, hvormed den CO 2 -reducerende effekt neutraliseres af at overgangen til elbiler går hurtigt. Administrationen har ansøgt om deltagelse i et Gate21-projekt om mobilitetsknudepunkter og afventer svar. Det er forventningen, at projektet vil kunne sikre mere CO 2 -reducerende transport til et af kommunens industriområder. Derudover er kommunens muligheder at arbejde med fokus på trafiksikkerhed for at øge cyklisme, fremme samkørsel og opsætning af ladestandere, der både kræver anlægsinvesteringer og adfærdsændringer. Af andre tiltag kan nævnes tiltag om energireduktioner. Idet omlægning til fjernvarme og varmepumper i varmeforsyningen ikke kan stå alene, da det samtidigt er nødvendigt at omlægge fra naturgas, olie og på sigt biomasse i fjernvarmeforsyningen, foruden at have tilstrækkeligt med vedvarende energianlæg til at dække den øgede elektrificering til varmepumper, elkedler og elbiler mm. Helt centralt er det derfor, at fastholde de gode vaner med energisparetiltag fra sidste vinter og ikke at skrue op for varmen, selv om man skifter til fjernvarme eller huset renoveres. Om et år vil den første evaluering af implementeringen blive forelagt med angivelse af, hvordan det går med implementeringen af handlingerne, foruden opfølgning på de indikatorer, der er fastsat på CO 2 , klimatilpasning og merværdier. Kommunen som organisation I klimaarbejdet for kommunen som geografi indgår også, at kommunen som virksomhed selv arbejdede med fx energireduktioner i egne bygninger. Arbejdet vil det kommende år fortsætte med omlægning til LED belysning, forsat reduktion af energiforbrug, omlægning til fjernvarme, varmegenindvinding, elladestanderopsætning, ejendomsstrategi og bæredygtighed i den nye daginstitution, foruden arbejder med måltal/nøgletal for energiforbruget på de kommunale m2, reduktion af vareforbrug og med mere klimavenlige vareindkøb og tjenesteydelser. Lovgrundlag Greve Kommunes Klimahandlingsplan 2050: Roadmap 2023-2026 Økonomiske konsekvenser Der er afsat puljer til at arbejde med klima i kommunen. Denne sag har ingen økonomiske konsekvenser for Greve Kommune. Kommunikation Administrationen vil kommunikere i klimanyhedsbrevet om, at implementering af planen nu er godt i gang, lidt om hvad der er taget hul på, og hvad borgerne kan forvente det kommende år. Tidsplan Administrationen arbejder med de anførte mål for det kommende år. Udvalget vil løbende blive holdt orienteret under punktet 'Huskeliste og orientering fra administrationen', ligesom der løbende vil blive lagt sager op, med konkrete projekter der kræver politisk beslutning.", "source_path": "data/greve/raw_dagsordener/Klima-, Teknik- og Miljøudvalget_2023-10-12T08:00:00+02:00_f24c3139-d94e-486e-827c-9d61310e3dc8.json"}
{"document_id": "f24c3139-d94e-486e-827c-9d61310e3dc8", "committee": "Klima-, Teknik- og Miljøudvalget", "meeting_date": "2023-10-12T08:00:00+02:00", "section_type": "html_fragment", "section_title": "Erhvervsaffald og herreløst affald,  implementering af krav", "case_number": "23-009110", "agenda_index": 12, "text": "Beslutning Orienteringen blev taget til efterretning. Fremstilling Sagsprocedure Klima-, Teknik- og Miljøudvalget Resume Administrationen orienterer om arbejdet med implementering af kravene til sortering af udendørsaffald på kommunens arealer. Administrationen vender tilbage med endelige løsninger for affaldssorteringen herunder økonomi. Indstilling Administrationen indstiller, at udvalget tager orientering om administrationens arbejde med implementeringen af krav til sortering af udendørsaffald på kommunens arealer til efterretning Sagsbeskrivelse Affaldssortering på kommunens udendørsarealer kan deles op i to kategorier, som er underlagt forskellige lovmæssige krav. Den ene kategori er affald på udendørsarealer på Greve Kommunes bygninger så som skoler, institutioner og idrætsanlæg. Affald, der genereres og bortskaffes på disse arealer, er underlagt reglerne for erhvervsaffald, der som minimum skal sorteres i de ti fraktioner som for husholdningerne, jf. Affaldsbekendtgørelsens § 60. Den anden kategori er affald på kommunens veje, stier, grønne områder og stranden. Affald her kaldes \"herreløst affald\" og er fra 1. januar 2025 kun underlagt et krav om udsortering af plast affald. I det følgende udfoldes administrationens arbejde med implementering af kravene til henholdsvis erhvervsaffald og herreløst affald. Arbejdet med implementeringen bidrager til realiseringen af initiativ om sortering i det offentlige rum i Affaldsplanen 2023 – 2034. Uanset kategori bliver affaldet håndteret af Forstas, som er leverandør på den grønne kontrakt. Erhvervsaffald på kommunale bygninger Administrationen er i gang med at implementere affaldssortering på alle de kommunale bygninger, der til at starte med vedrører det affald, som håndteres i bygningen. Det har vist sig, at håndteringen af affald på udearealer omkring en bygning skal sammentænkes med bygningens affaldssortering, hvis arealerne primært benyttes af bygnings brugere. For at sammentænke affaldshåndteringen indenfor og udenfor bygningen med brugernes adfærd, vil der blive igangsat et pilotprojekt på en skole. Pilotprojektet har til formål at afdække de konkrete behov i forhold til bl.a. placering og antal af affaldsspande samt antallet af affaldsfraktioner lokalt. Pilotprojektet udføres i løbende dialog med elever, lærere og skoleledelse. Som en del af pilotprojektet indgår også erfaringsindhentning for affald på skolens udeareal. Erfaringerne fra pilotprojektet forventes klar i løbet af 2024 og vil danne grundlag for en opdateret vurdering af nødvendige ressourcer og tidsplan for fuld implementering af kravene til sortering af erhvervsaffald for alle kommunens ejendomme. Håndtering af herreløst affald på kommunens arealer Regeringen har indført et krav til, at kommunerne skal indføre en ordning om indsamling af plastaffald på alle kommunens arealer, som skal gælde fra 1. januar 2025 (jf. regeringens handlingsplan for cirkulær økonomi, der udgør den nationale plan for forebyggelse og håndtering af affald for 2020 – 2032). Det betyder, at herreløst affald (som er affald på kommunens arealer, som ikke er tilknyttet en kommunal ejendom – fx veje, stier, grønne områder og stranden) fremadrettet, som minimum skal sorteres i to fraktioner, plastic og øvrigt affald. Greve Kommune har ca. 360 affaldsspande på kommunens arealer, som ikke er tilknyttet en kommunal ejendom. Som anført i Greve Kommunes Affaldsplan 2023 – 2034 vil administrationen i 2024 påbegynde en kontinuerlig videndeling om herreløst affald, både for at afdække hvilke fraktioner, der er relevante at opstille materiel til i det offentlige rum, samt som forberedelse til etablering af den lovpligtige ordning for indsamling af plastaffald. Den videre proces Administrationen vil i 2024 fremlægge en beslutningssag for udvalget om afdækningen og de mulige scenarier for etablering af ordning for henholdsvis erhvervsaffald på de kommunale bygninger og herreløst affald, herunder eventuelt behov for økonomi til dette. Løsningerne vil så vidt muligt blive fremlagt med et scenarie, hvor økonomien holdes neutral ved fx at reducere i antallet af steder til affaldsopsamling. Lovgrundlag Affaldsbekendtgørelsen. Vejlovens § 62. Greve Kommunes Affaldsplan 2023-2034. Regeringens handlingsplan for cirkulær økonomi, der udgør den nationale plan for forebyggelse og håndtering af affald for 2020 – 2032 Økonomiske konsekvenser I Budget 2022 blev der afsat en pulje på 4.975.000 kr. til implementering af de nye sorteringskrav på de kommunale bygninger. Puljen er afsat med et beløb til indkøb af indendørs affaldsspande og indretning af udendørs affaldsskure. Beløbet omfatter imidlertid ikke opgaven med sortering af herreløst affald eller nye udendørs spande ved de kommunale institutioner. Tidsplan Håndtering af bestemmelserne for erhvervsaffald: Ultimo 2023 – primo 2024: Pilotprojekt på en skole for håndtering af erhvervsaffald i og udenfor på skolens udeareal Medio 2024: Klima-, Teknik- og Miljøudvalget forelægges sag om erfaringer fra pilotprojektet med indstilling om ordning for affaldssortering i og uden for kommunens bygninger Oprindeligt var den fulde implementering af sortering i kommunens bygninger forventet gennemført i 2023, men på grund af behovet for at samtænke sorteringen samlet set for matriklerne ude og inde forventes implementering nu først gennemført i 2024. Håndtering af herreløst affald på kommunens arealer: Primo 2024: Videndeling, koordinering vedr. håndtering af herreløst affald Medio 2024: Klima-, Teknik- og Miljøudvalget forelægges sag om afdækning af ordninger for sortering af herreløst affald 2025: Krav til sortering af plastaffald i herreløst affald træder i kraft", "source_path": "data/greve/raw_dagsordener/Klima-, Teknik- og Miljøudvalget_2023-10-12T08:00:00+02:00_f24c3139-d94e-486e-827c-9d61310e3dc8.json"}
{"document_id": "f24c3139-d94e-486e-827c-9d61310e3dc8", "committee": "Klima-, Teknik- og Miljøudvalget", "meeting_date": "2023-10-12T08:00:00+02:00", "section_type": "html_fragment", "section_title": "Mølletoften, Tofteholmen og Møllehaven - fældning af syge vejtræer", "case_number": "23-010114", "agenda_index": 13, "text": "Beslutning Orienteringen blev taget til efterretning, idet udvalget ønsker, at stammerne så vidt muligt lægges i lokale skove efter dialog med Naturstyrelsen, så biodiversiteten i form af insekter og svampe tilgodeses. Fremstilling Sagsprocedure Klima-, Teknik- og Miljøudvalget. Resume Vejtræerne i grundejerforeningen Mølletoften er i risiko for at vælte grundet træernes ringe sundhedstilstand. Administrationen påtænker derfor at igangsætte fældning af samtlige træer i indeværende år. Pt. er der ikke finansiering til den efterfølgende reetablering af græsrabatten samt evt. genplantning af vejtræer. Indstilling Administrationen indstiller, at orienteringen om, at alle vejtræer fældes i grundejerforeningen Mølletoften tages til efterretning. Sagsbeskrivelse Vejtræernes sundhedstilstand I starten af juli 2023 væltede et af vejtræerne i grundejerforeningen Mølletoften helt umotiveret. Det blev konstateret, at træet ikke havde noget betydeligt rodnet, hvilket indikerede, at træet var sygt. Administrationen igangsatte efterfølgende en undersøgelse af vejtræerne i området via en ekstern specialist. I grundejerforeningen er der ca. 100 vejtræer, og der er udarbejdet risikorapporter på 27 af træerne (jf. bilag 1). Den eksterne specialist har vurderet, at undersøgelsen af de første 27 træer er retvisende for samtlige vejtræer. Herudover har specialisten også tilset de resterende træer på et mere overordnet niveau. Rapporterne viser, at 14 af træerne er af en sådan forfatning, at de bør fældes, fem af træerne skal tilses årligt, seks af træerne skal beskæres væsentligt for, at stabiliteten sikres, og to af træerne er ikke i umiddelbar risiko for at vælte. Den eksterne specialists anbefaling er, at samtlige træer i grundejerforeningen Mølletoften fældes. Denne vurdering er foretaget på baggrund af rapporterne og gennemsynet af de resterende træer i grundejerforeningen Mølletoften (jf. bilag 1). Negativ påvirkning af vejtræernes sundhedstilstand Vejtræernes dårlige sundhedstilstand kan skyldes flere faktorer, hvor de tre væsentligste er: Løbende beskæring for overholdelse af fritrumsprofilet og andre beskæringer af kronen. Beskæringer kan give adgang for sygdomme. Vejtræerne er gået ind i deres \"alderdomsfase\" - de er 60-70 år, hvor der sker en naturlig nedbrydning af træerne. I 2020 blev der lagt fibernet ned langs vejene i grundejerforeningen. Fibertraceet blev placeret i fortov/græsrabatter i begge sider. Dette har sandsynligvis medført, at nogle af vejtræernes rødder er blevet skåret over, hvilket har en væsentlig indvirkning på træernes levetid og sundhedstilstand. Grundejerforening Mølletoftens ønske om beskæring eller fældning af vejtræerne Grundejerforeningen Mølletoften (som består af de offentlige veje Møllehaven og Tofteholmen), (jf. bilag 2) har gennem de sidste mange år ønsket at få foretaget en kraftig beskæring eller få fældet vejtræerne i deres grundejerforening. Grundejerforeningens argumenter er, at vejtræerne er blevet for store, er til gene for færdslen, skyggende og generende med fx blade. Vejtræernes betydning Administrationen har hidtil holdt fast i, at vejtræerne i grundejerforeningen Mølletoften ikke skal beskæres væsentligt, samt at der ikke skal foretages fældninger. De tre primære grunde til dette er at: Der er tale om 60-70-årige vejtræer, som giver et væsentligt karaktertræk til området, både visuelt, rummeligt og som landskabselement. Gamle træer bidrager til biodiversiteten, da der er mange arter, der er knyttet til træerne. Store træer bidrager med lokalt at nedsætte temperaturen omkring træet, skaber skygge og læ. Økonomiske konsekvenser Fældning af 100 træer med en diameter på 40-100 cm koster knap 2.500 kr. pr. træ, svarende til knap 0,25 mio. kr.. Der er afsat et driftsbudget til akutte og kritiske opgaver, som anvendes til opgaver, der ikke kan afvente et nyt budgetår. Fældningen af vejtræerne vil blive finansieret via dette budget. Hvis der er økonomi til det, vil træerne samtidig blive rodfræset og områderne reetableret med græs. En evt. genplantning af træerne vil ca. koste 5.000 kr. pr. træ afhængigt af størrelsen på træet og behovet for etableringspleje. Ved en 1:1 udskiftning er udgiften derfor op mod på 0,5 mio. kr. Administrationen påtænker at fremlægge en sag for Klima-, Teknik. og Miljøudvalget ultimo 2023/primo 2024, om muligheden for at finansiere reetableringen via vej- og landskabspuljen. I sagen vil der ligeledes indgå administrationens vurdering af andre opgaver i Greve Kommune på vej- og landskabsområdet. Øvrige konsekvenser På bagrund af risikorapporterne og specialistvurderingen er der en øget risiko for, at vejtræerne vælter af sig selv, hvis de ikke bliver fældet. Træerne i grundejerforening Mølletoften er kommet i fokus, da et træ væltede umotiveret, og da grundejerforeningen igennem de sidste år har henvendt sig til administrationen omkring vejtræerne. Administrationen ved, at der er andre steder, hvor vejtræerne også trænger til en undersøgelse af sundhedstilstanden. Der har ikke tidligere været tradition for at foretage ekstern undersøgelse af sundhedstilstanden på kommunens vejtræer, men da mange af vejtræerne er plantet i forbindelse med udbygningen af kommunen, må det forventes, at mange af træerne er ved at nå deres \"alderdomsfase\". Administrationen vil derfor vurdere, om der bør sættes midler af til en sådan opgave. Kommunikation Administrationen har orienteret grundejerforeningen om træernes tilstand. Administrationen informerer grundejerforeningen og Karlslunde Bylaug om, hvornår træerne bliver fældet samt indgår i en dialog om en evt. genplantning inden, der fremlægges en sag om finansiering af dette. Tidsplan Fældningen af træerne vil ske inden udgangen af 2023. En evt. reetablering af græsrabat foretages i slut 2023 og evt. foråret 2024. En evt. genplantning foretages enten til efteråret 2024 eller i efteråret 2025.", "source_path": "data/greve/raw_dagsordener/Klima-, Teknik- og Miljøudvalget_2023-10-12T08:00:00+02:00_f24c3139-d94e-486e-827c-9d61310e3dc8.json"}
{"document_id": "f24c3139-d94e-486e-827c-9d61310e3dc8", "committee": "Klima-, Teknik- og Miljøudvalget", "meeting_date": "2023-10-12T08:00:00+02:00", "section_type": "html_fragment", "section_title": "Budgetopfølgning 2 (2023) Klima-, Teknik- og Miljøudvalget", "case_number": "23-003100", "agenda_index": 14, "text": "Beslutning Orienteringen blev taget til efterretning. Fremstilling Sagsprocedure Klima-, Teknik- og Miljøudvalget. Resume I denne sag orienteres fagudvalget om indholdet i budgetopfølgning 2 - 2023 inden for eget udvalgsområde. Budgetopfølgning 2 blev behandlet af Byrådet den 2. oktober 2023. Indstilling Administrationen indstiller, at sagen tages til efterretning. Sagsbeskrivelse Denne sag skal ses i sammenhæng med den samlede budgetopfølgning 2 - 2023, som er udarbejdet pr. 31. juli og blev behandlet af Byrådet den 2. oktober 2023 (pkt. 10). Afvigelser på udvalgets område gennemgås nedenfor. Områder under Klima-, Teknik- og Miljøudvalget Drift Gennemgangen af udvalgets område viser en økonomisk udfordring på 9,6 mio. kr. (merforbrug). Udfordringerne omhandler primært fire områder, hvor der forventes mer- eller mindreforbrug , samt andre mindre afvigelser . Endelig indstilles der udgiftsneutrale budgetjusteringer mellem årene. Alle afvigelser ligger indenfor servicerammen. Fordrevne fra Ukraine: Den største udfordring er merforbruget i forbindelse med boligplacering af fordrevne fra Ukraine. Der forventes et samlet merforbrug på 7,5 mio.kr., Dertil kan lægges udgifter fra perioden 1. januar til 28. februar 2023 på 1,4 mio. kr., som er bevilget, svarende til en samlet merudgift for hele året på 8,9 mio. kr. Energiudgifter til kommunale bygninger: Der forventes et samlet merforbrug på 3,8 mio. kr. i forbindelse med opvarmning og belysning i kommunale bygninger. I forbindelse med budgetopfølgning 0 blev der afsat en pulje på 0,5 mio. kr. til delvis finansiering af dette merforbrug (midlerne er placeret under Økonomiudvalget). I forbindelse med midtvejsreguleringen har kommune modtaget kompensation fra staten til de stigende energiudgifter. Movia: De stigende energiudgifter rammer også Movia og dermed bliver disse viderefaktureret til de kommuner, der benytter Movia til kørsel. Det seneste skøn viser et merforbrug på 1,0 mio. kr. for Greve Kommune. Vejafvandingsbidrag: Der er foretage den endelige afregning for 2022 (afregnes for forudgående år) og dermed kommer der ikke flere udgifter i 2023. Der forventes et mindreforbrug på 1,5 mio. kr. Alle enkeltafvigelser inden for driften på udvalgets område kan ses i bilag 1. Anlæg På anlægsområdet forventes der mindreforbrug inden for udvalgets område på 1,9 mio. kr., som en anlægsforskydning fra 2023 til 2024-26. Der søges ikke bevilling på anlæg ved denne budgetopfølgning. Konsekvenserne af flytningen er indarbejdet i det politisk indgåede budgetforlig til budget 2024-27. Alle enkeltafvigelser på udvalgets anlæg kan ses i bilag 2. Økonomiske konsekvenser Sagen har ingen selvstændig økonomiske konsekvenser, da det bevillingsmæssige er besluttet i budgetopfølgning 2 (2023) Bevillingssag, som blev behandlet af Byrådet den 2. oktober (pkt. 11).", "source_path": "data/greve/raw_dagsordener/Klima-, Teknik- og Miljøudvalget_2023-10-12T08:00:00+02:00_f24c3139-d94e-486e-827c-9d61310e3dc8.json"}
{"document_id": "f24c3139-d94e-486e-827c-9d61310e3dc8", "committee": "Klima-, Teknik- og Miljøudvalget", "meeting_date": "2023-10-12T08:00:00+02:00", "section_type": "html_fragment", "section_title": "Lukket: Ulovlige beboelsesvogne - orientering om politianmeldelse", "case_number": "21-004425", "agenda_index": 15, "text": "Orienteringen blev taget til efterretning.", "source_path": "data/greve/raw_dagsordener/Klima-, Teknik- og Miljøudvalget_2023-10-12T08:00:00+02:00_f24c3139-d94e-486e-827c-9d61310e3dc8.json"}
{"document_id": "f24c3139-d94e-486e-827c-9d61310e3dc8", "committee": "Klima-, Teknik- og Miljøudvalget", "meeting_date": "2023-10-12T08:00:00+02:00", "section_type": "html_fragment", "section_title": "Lukket: Henvendelser til formanden", "case_number": "21-015023", "agenda_index": 16, "text": "Orienteringen blev taget til efterretning.", "source_path": "data/greve/raw_dagsordener/Klima-, Teknik- og Miljøudvalget_2023-10-12T08:00:00+02:00_f24c3139-d94e-486e-827c-9d61310e3dc8.json"}
{"document_id": "f24c3139-d94e-486e-827c-9d61310e3dc8", "committee": "Klima-, Teknik- og Miljøudvalget", "meeting_date": "2023-10-12T08:00:00+02:00", "section_type": "html_fragment", "section_title": "Huskeliste og orientering fra administrationen", "case_number": "21-013718", "agenda_index": 17, "text": "Beslutning Administrationen orienterede yderligere om: at Høje Taastrup Fjernvarme er nomineret til FJERNVARMEPRISEN 2023, blandt andet fordi de planlægger at udrulle fjernvarme i Reerslev, Stærkende og Tune. Prisen uddeles på Dansk Fjernvarmes Landsmøde, der finder sted 26.-27. oktober at Kommunernes Klimahandlingsudvalg inviterer til dialogmøde mandag den 6. november 2023 kl. 15:00-16:30 hos Roskilde Kommune på Ragnarock, Rabalderstræde 16, 4000 Roskilde jf. vedlagte invitation. Kommunernes Klimahandlingsudvalg er KL's fagudvalg for klimaindsatser. Tilmelding er nødvendig op foretages af udvalgets medlemmer. at Greve Kommune skal afholde tilslutningsafgift på ca. 400.000 kr. til kloakafledning for pavilloner til flygtningeboliger ved Godsvej og det undersøges, om kommunen også skal betale tilslutningsafgift på pavillonerne ved Tunehøj. Beløbet forventes afholdt inden for eksisterende budget til flygtningepavilloner. at administrationen i samarbejde med KLAR Forsyning arbejder på hvordan en forligsaftale med lodsejerne ved Brødmosen kan udmøntes konkret. Greve Kommune og KLAR Forsyning er dømt til at foretage foranstaltninger således, at afledning af regnvand til, over eller via Bastebjerg 50B og 52 ophører. Sagen kompliceres af, at der er beskyttet natur i området. Administrationen forventer, at evt. dispensationsansøgninger skal behandles i Klima-, Teknik- og Miljøudvalget, når der er modtaget en ansøgning fra KLAR Forsyning og denne er forberedt til udvalgets behandling. at Greve Fjernvarme er færdige med deres gravearbejde i Hundige Bygade, og at administrationen derfor forbereder igangsættelsen af den sidste del af det trafiksikkerhedsprojekt, der har afventet Greve Fjernvarmes arbejde. Administrationen har fremrykket udbuddet (sendes ud 1. november). Det er aftalt med Greve Fjernvarme, at de ikke lægger slidlag, men betaler et tilskud til den nye asfalt kommunen etablerer under de nye ”bump”. Projektet er sat til at starte i starten af marts 2024, og afslutte inden børnene kommer tilbage fra sommerferie omkring 1. august. Fremstilling Sagsprocedure Klima-, Teknik- og Miljøudvalget. Resume I sagen gives et kort overblik over administrationens orienteringspunkter. Indstilling Administrationen indstiller, at eventuelle orienteringer tages til efterretning. Sagsbeskrivelse Administrationen orienterer om: Status på Strandskolen Vedlagt som bilag 1. Byggesagsbehandlingstider Statistik for oktober vedlagt som bilag 2. Advis om øgede priser på offentlig transport i 2024 Den 21. januar 2024 bliver priserne for at køre med bus, tog og metro på Sjælland, Lolland, Falster og Møn sat op. Fastsættelsen af næste års priser skal kompensere for de stigende omkostninger i samfundet generelt, og dermed også i den offentlige transport og samtidig være med til at sikre en sammenhængende service. Denne gang betyder prisreguleringen samlet set en gennemsnitlig stigning i taksterne på 10,3 pct., men udmøntningen af takster dækker over store forskelle afhængig af rejsernes længde. DOT har udsendt vedlagte pressemeddelelse (jf. bilag 3) Orientering om reduceret buslinje 400S Region Sjælland (Udvalget for regional udvikling, uddannelse, kollektiv trafik og internationalt samarbejde) har den 6. september 2023 besluttet, at reducere linje 400S, så den ikke længere har endestation på Hundige St. men stopper allerede på Ishøj St. Det vil betyde, at der ikke længere kører S-bus mellem Ishøj St. og Hundige St. Movia vurderer, at det vil have stor betydning for Greve og Ishøjs borgere, idet mere end 300.000 passagerer bruger linje 400S på strækningen i dag. Ændringen skal besluttes endeligt af Regionsrådet med deres samlede busbestilling for 2024. Sagen behandles i Regionen i \"Udvalget for regional udvikling, uddannelse, kollektiv trafik og internationalt samarbejde\" den 10. oktober 2023. Hvis ændringen besluttes ,vil det træde i kraft fra midten af 2024. Orientering om nyt godkendt fjernvarmeprojekt Administrationen har den 29. september 2023 godkendt et projektforslag for udbygning af fjernvarme øst for motorvejen, som var indsendt af Greve Fjernvarme A.m.b.a. Projektforslaget omhandler seks forskellige områder – tre mindre områder og tre større områder, og fordeler sig i både Hundige, Greve og Karlslunde. Knap 2100 borgere vil dermed få tilbuddet om fjernvarme, hvoraf ca. 1800 har olie- og naturgasfyr. Projektforslaget er i overensstemmelse med Varmeplanen, som den blev godkendt på Byrådsmødet den 12. december 2022 (pkt. 32). Alle borgere i områderne vil få individuelt besked, om at der nu er et godkendt projektforslag for udbygning af fjernvarme i deres område. Udbygningen forventes at ske i perioden 2024-2029. Den nærmere detailplanlægning er endnu ikke fastlagt. Godkendelsen af projektforslaget er under forudsætning af, at der opnås tilskud fra den statslige Fjernvarmepulje. Den statslige Fjernvarmepulje er p.t. oversøgt for 270 mio. kr. for 2023. Klimacafé i Tune Klimacaféer indgår i det tværgående indsatsområde i klimahandlingsplanen og er en af handlingerne i tiltag 1.2.1, om at kommunen faciliterer, at borgere kan mødes om klima og understøtte borgerne i at blive handlekraftige sammen og hver for sig. Det planlægges pt. at afholde en cafe på Tune Bibliotek d. 13. November kl. 17-19 for bekymrede, interesserede og nysgerrige borgere, som inviteres til at mødes for at blive inspireret til og samtale om hvordan en helt, normal familie/husstand kan opnå bedre økonomi, overskud samtidig med en markant reduktion af CO2-aftrykket og med god tid til samtale med hinanden rundt om bordene. Programmet er ikke endeligt fastlagt. Der vil blive orienteret om det i klimanyhedsbrevet. Politikere er naturligvis velkomne til at deltage i arrangementet på lige vilkår med borgerne, men vil ikke blive særskilt inviteret. Orientering om dyrehold Der er i budgettet 2024-2027 afsat 90.000 kr. til dyrehold. Da der tidligere har været afsat 130.000 kr. i tilskud til dyreholdere, betyder det, at ikke alle kan få det samme tilskud som de tidligere har modtaget, eller at områder må udgå. Da alle forpagterne skal reservere dyrene for 2024 snarest muligt, er det vigtigt for dem allerede nu at vide, om de kan fortsætte og under hvilke betingelser. De oplyser til administrationen at, hvis dette ikke er muligt, vil de være nødsaget til at springe fra i 2024. Administrationen har talt med de tre dyreholdere, som tidligere har modtaget tilskud, for at få overblik over, hvem der vil fortsætte og til hvilket beløb. Greve Kogræsserforening (dyrehold ved Hundige Havnevej tættest på havnen) vil gerne fortsætte men til samme tilskud som tidligere. De vil holde møde snarest, for at være sikre på, at alle stadig er med. Rent a Cow (dyrehold ved Hundige Havnevej tættest på Hundige Strandvej) vil gerne fortsætte men til samme tilskud som tidligere. Frank Hansen har to fårefolde ved henholdsvis Langagergård og Klub Godset. Vil tilsvarende gerne fortsætte de to steder, men til det samme tilskud som tidligere. Administrationen vil nu indgå aftale for græsning i 2024 med de to dyreholdere ved Hundige Havnevej, om at fortsætte uændret og med Frank Hansen om at fortsætte på Langagergård, men stoppe dyreholdet ved Klub Godset. Disse aftaler forventes at kunne holdes inden for det afsatte budget. Der vil senere blive fremlagt en sag til politisk behandling i Klima-, Teknik- og Miljøudvalget, om disse aftaler skal forlænges ud over 2024, eller der ønskes andre prioriteringer. Invitation fra KL til dialogmøde om kommunernes Klimahandlingsudvalg. Invitation vedlagt som bilag 4.", "source_path": "data/greve/raw_dagsordener/Klima-, Teknik- og Miljøudvalget_2023-10-12T08:00:00+02:00_f24c3139-d94e-486e-827c-9d61310e3dc8.json"}
{"document_id": "f24c3139-d94e-486e-827c-9d61310e3dc8", "committee": "Klima-, Teknik- og Miljøudvalget", "meeting_date": "2023-10-12T08:00:00+02:00", "section_type": "html_fragment", "section_title": "Orientering fra formanden/gensidig orientering", "case_number": "21-014457", "agenda_index": 18, "text": "Beslutning Ingen orienteringer. Fremstilling Sagsprocedure Klima-, Teknik- og Miljøudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning.", "source_path": "data/greve/raw_dagsordener/Klima-, Teknik- og Miljøudvalget_2023-10-12T08:00:00+02:00_f24c3139-d94e-486e-827c-9d61310e3dc8.json"}
{"document_id": "f24c3139-d94e-486e-827c-9d61310e3dc8", "committee": "Klima-, Teknik- og Miljøudvalget", "meeting_date": "2023-10-12T08:00:00+02:00", "section_type": "html_fragment", "section_title": "Klima-, Teknik- og Miljøudvalgets mødekalender 2023", "case_number": "21-014455", "agenda_index": 19, "text": "Beslutning Orienteringen blev taget til efterretning. Fremstilling Sagsprocedure Klima-, Teknik- og Miljøudvalget. Resume I sagen gives et overblik over Klima-, Teknik- og Miljøudvalgets udvalgsmøder og møder i tilknytning til udvalget. Indstilling Administrationen indstiller at orienteringen tages til efterretning. Sagsbeskrivelse Kalenderen er vedlagt som bilag.", "source_path": "data/greve/raw_dagsordener/Klima-, Teknik- og Miljøudvalget_2023-10-12T08:00:00+02:00_f24c3139-d94e-486e-827c-9d61310e3dc8.json"}
{"document_id": "f24c3139-d94e-486e-827c-9d61310e3dc8", "committee": "Klima-, Teknik- og Miljøudvalget", "meeting_date": "2023-10-12T08:00:00+02:00", "section_type": "html_fragment", "section_title": "Underskriftsark", "case_number": "21-014460", "agenda_index": 20, "text": "Fremstilling Sagsprocedure Klima-, Teknik- og Miljøudvalget. Resume Elektronisk underskriftsark.", "source_path": "data/greve/raw_dagsordener/Klima-, Teknik- og Miljøudvalget_2023-10-12T08:00:00+02:00_f24c3139-d94e-486e-827c-9d61310e3dc8.json"}
