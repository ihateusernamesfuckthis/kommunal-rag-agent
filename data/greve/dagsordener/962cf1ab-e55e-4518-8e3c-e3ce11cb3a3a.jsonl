{"document_id": "962cf1ab-e55e-4518-8e3c-e3ce11cb3a3a", "committee": "Klima-, Teknik- og Miljøudvalget", "meeting_date": "2022-02-14T08:00:00+01:00", "section_type": "html_fragment", "section_title": "Godkendelse af dagsorden", "case_number": "21-014454", "agenda_index": 0, "text": "Beslutning Godkendt. Fremstilling Sagsprocedure Klima-,Teknik- og Miljøudvalget. Resume Godkendelse af dagsorden for mødet den 14. februar 2022. Indstilling Center for Politik, Organisation & Borgerbetjening indstiller, at dagsordenen godkendes. Sagens forløb 14-02-2022 Klima-, Teknik- og Miljøudvalget 2022 Godkendt.", "source_path": "data/greve/raw_dagsordener/Klima-, Teknik- og Miljøudvalget_2022-02-14T08:00:00+01:00_962cf1ab-e55e-4518-8e3c-e3ce11cb3a3a.json"}
{"document_id": "962cf1ab-e55e-4518-8e3c-e3ce11cb3a3a", "committee": "Klima-, Teknik- og Miljøudvalget", "meeting_date": "2022-02-14T08:00:00+01:00", "section_type": "html_fragment", "section_title": "Oplæg om byggesagsbehandling", "case_number": "21-016231", "agenda_index": 1, "text": "Beslutning Taget til efterretning. Fremstilling Sagsprocedure Klima-, Teknik- og Miljøudvalget. Resume Administrationen holder oplæg om byggesagsbehandling, herunder den generelle bygge- og planlovgivning i tilknytning til byggesagsbehandlingen samt de dele af byggesagsbehandlingen som fremlægges for udvalget, kommunens servicemål og aktuelle byggesagsbehandlingstider. Indstilling Center for Teknik & Miljø indstiller, at oplægget tages til efterretning. Sagsbeskrivelse Byggesagsbehandlingen er en del af den myndighedsbehandling der varetages i Center for Teknik & Miljø. Der er nationalt sat mål for sagsbehandlingstiden, som Greve Kommune desværre ikke lever op til i øjeblikket. Det skyldes dels mangel på ressourcer og dels en nationalt set stor stigning i byggesagerne. Der er sket en opnormering i forbindelse med det seneste budget. Der er konkret afsat budget på 650.000 kr. til en medarbejder til tilsyn og opfølgning på anmeldelser om ulovlig beboelse af vandrende arbejdskraft samt lovpligtigt tilsyn med den tekniske byggesagsbehandling. Der er ligeledes afsat budget på 975.000 kr. til to sagsbehandlere for at reducere byggesagsbehandlingstiden. Beløbet er inklusiv forventet indtægt på 25 % fra brugerbetaling på byggesagerne. Det tager dog tid at ansætte og oplære medarbejdere, og det vil tage tid at nedbringe den pukkel af sager, der på nuværende tidspunkt er oparbejdet. Ved oplægget gives en gennemgang af de typiske skridt i byggesagsbehandlingen og prioriteringen af sagstyper på området drøftes. Der gives en kort introduktion til de sagstyper, som udvalget træffer afgørelser i. Endelig gives en status på kommunens byggesagsbehandlingstider som de ser ud i øjeblikket. Lovgrundlag Byggeloven, Planloven og Forvaltningsloven. Økonomiske konsekvenser Dele af byggesagsbehandlingen er takstfinansieret og en timepris for sagernes behandling fastsættes årligt i forbindelse med budgettet. Kommunikation Administrationen offentliggør løbende byggesagsbehandlingstiderne, vejleder om sagsbehandling og mulighed for forhåndsdialog på kommunens hjemmeside. Tidsplan Der er tradition for, at udvalget løbende orienteres om de seneste opgørelse for byggesagsbehandlingen på hvert udvalgsmøde under \"Huskeliste og orientering fra administrationen\". Øvrige forhold Michael Darmer, der er Enhedschef for Byg og Miljø deltager på mødet og holder oplægget. Sagens forløb 14-02-2022 Klima-, Teknik- og Miljøudvalget 2022 Taget til efterretning.", "source_path": "data/greve/raw_dagsordener/Klima-, Teknik- og Miljøudvalget_2022-02-14T08:00:00+01:00_962cf1ab-e55e-4518-8e3c-e3ce11cb3a3a.json"}
{"document_id": "962cf1ab-e55e-4518-8e3c-e3ce11cb3a3a", "committee": "Klima-, Teknik- og Miljøudvalget", "meeting_date": "2022-02-14T08:00:00+01:00", "section_type": "html_fragment", "section_title": "Oplæg om anlægsstyring", "case_number": "22-000823", "agenda_index": 2, "text": "Beslutning Taget til efterretning. Fremstilling Sagsprocedure Klima-, Teknik- og Miljøudvalget. Resume Administrationen holder et oplæg om anlægsstyring baseret på evaluering af anlægsstyringsreglerne, som blev godkendt i Byrådet den 1. november 2021, samt udvalgets rolle i styring af anlægsprojekter herunder godkendelse af udbudsstrategi. Derudover orienteres udvalget om de udfordringer der er for anlægsprojekterne på grund af de nuværende markedskonjunkturer. Indstilling Center for Teknik & Miljø indstiller at oplægget tages til efterretning. Sagsbeskrivelse Anlægsstyring omfatter styring af kommunens anlægsprojekter, det vil sige byggeprojekter, hvor kommunens bygninger renoveres, ombygges eller der bygges nyt samt større vej- eller landsprojekter . Anlægsstyringen har fokus på styring af de tre klassiske elementer i projektstyring som er økonomi, tid og kvalitet. Byrådet godkendt e i november 2021, at der er på baggrund af evaluering af anlægsstyringsreglerne fra 2018, gælder følgende principper for anlægsstyringen: (i) der indarbejdes en økonomisk buffer, som afspejler det enkelte anlægsbudgets risikoprofil. Som udgangspunkt indarbejdes en pulje til såkaldte uforudsete udgifter på 25%, (ii) der er pris- og lønfremskrivning på flerårige anlægsprojekter så anlægsprojekterne følger prisudviklingen. Pris- og lønfremskrivningen følger som udgangspunkt de fastsatte fremskrivningsprocenter i kommuneaftalen, som fra 2021-22 var 1,4%, (iii) der arbejdes med robust risikovurdering i såvel tidsplanlægning som budgettering, (iv) beslutnings- og styringsprocessen skal styrkes ved udførelse af anlægsprojekter, og (v) det kræver altid politisk godkendelse hvis et anlægsprojekt overskrider sit budget. Principperne gennemgås i oplægget og er desuden beskrevet i indstillingen til Byrådet den 1. november 2021 under punkt 21. Politisk godkendelse af anlægsprojekter Som det fremgår af delegationsplanen er det Byrådet, der godkender finansiering af nye anlægsprojekter. Det sker som udgangspunkt i budgettet. Det er dog Klima-, Teknik- og Miljøudvalget, der har ansvaret for at godkende udmøntning af anlægsmidlerne, som ved anlægsprojekter sker inden entreprisen udbydes. Dog vil der ved større ombygninger og nybyggeri også skulle ske en godkendelse i det relevante fagudvalg og ved ændringer i plangrundlag også i Plan-, Tryghed-, og Integrationsudvalget. Der vil derfor ved større byggeprojekter være en del koordinering imellem udvalg, og ofte bruges temadrøftelser til at samle Byrådets medlemmer til en fælles drøftelse. Dertil kommer borgerinvolveringen i form af borgermøde og workshops. Det primære materiale som der skal godkendes i større byggesager vil være et byggeprogram, som beskriver vision, funktionerne og kvaliteten for byggeriet, samt godkendelse af udbudskriterier og udbudsform. Opfølgning på anlægsporteføljen De anlægsprojekter, der er finansieret, vil fremgå af Investeringsoversigten, som udarbejdes efter hver budgetgodkendelse. Udvalget vil få en status på anlægsporteføljen ved 2. og 3. budgetopfølgning. Status vil omfatte økonomi og tidsplan for byggeprojekterne, samt om der er nogen risici for, at projektet ikke kan opfylde projektets succeskriterier. Succeskriterier vil udover økonomi og tid også indeholde kvalitetsparametre, herunder proces for bruger- og borgerinddragelse samt kommunikation. Årsagen til at der ikke ligger en status i første halvår er, at mange projekter godkendes i budgetforhandlingerne i oktober, eller i en udmøntningsindstilling i slutningen af budgetåret eller starten af det næste budgetår, hvorfor der ofte først er nyt at sige om implementering af projektet i midten af det næste budgetår. Den politiske status følger den status, som projektlederne i forvejen rapporterer på i administrationens ledelseskæde. Lovgrundlag Udbud af anlægsprojekter er beskrevet i Udbudsloven og Tilbudsloven afhængig af størrelsen af projektet. Derudover anvendes aftalekomplekset for byggeri AB18 og ABR18, samt dertilhørende ydelsesbeskrivelser i forbindelse med udbud og kontraktindgåelse. Økonomiske konsekvenser Sagen har ingen økonomiske konsekvenser. Kommunikation Der ikke planlagt kommunikation i forbindelse med oplægget. Tidsplan Udvalget vil få fremlagt status på finansierede anlægsprojekter i 2. og 3. budgetopfølgning som ligger i henholdsvis oktober 2022 og januar 2023 for fagudvalgene. Før da behandles budgetopfølgning i Økonomiudvalg og Byråd. Den 23. maj 2022 vil der være temadrøftelse i Byrådet omkring status på det løbende vedligeholdelsesefterslæb samt mulige prioriteringer af anlægsrammen som forberedelse til budgetforhandlingerne, som vil foregå i september måned. Øvrige forhold På mødet deltager Enhedschef for Stab og Ejendomsstyring, Katrine Madsen med et oplæg om anlægsstyringen. Sagens forløb 14-02-2022 Klima-, Teknik- og Miljøudvalget 2022 Taget til efterretning.", "source_path": "data/greve/raw_dagsordener/Klima-, Teknik- og Miljøudvalget_2022-02-14T08:00:00+01:00_962cf1ab-e55e-4518-8e3c-e3ce11cb3a3a.json"}
{"document_id": "962cf1ab-e55e-4518-8e3c-e3ce11cb3a3a", "committee": "Klima-, Teknik- og Miljøudvalget", "meeting_date": "2022-02-14T08:00:00+01:00", "section_type": "html_fragment", "section_title": "Drøftelse af politiske målsætninger", "case_number": "22-001687", "agenda_index": 3, "text": "Beslutning Udvalget drøftede politiske indsatser og mål indenfor udvalgets område. Fremstilling Sagsprocedure Klima-, Teknik- og Miljøudvalget . Resume På udvalgsmødet i januar introducerede udvalgsmedlemmerne sig til hinanden og indledte drøftelserne af deres respektive mærkesager. Som grundlag for den videre drøftelse præsenteres der til dette møde demål og de politikker, der gennem de sidste fire år er arbejdet med på udvalgets områder. Indstilling Center for Politik, Organisation & Borgerbetjening, Center for Job & Socialservice, Center for Dagtilbud & Skoler, Center for Børn & Familier, Center for Teknik & Miljø og Center for Sundhed & Pleje indstiller, at udvalget fortsætter drøftelsen af deres mål og politikker. Sagsbeskrivelse På mødet lægges der op til, at udvalget forsætter drøftelsen af mål og politikker, som blev opstartet ved udvalgsmødet i januar. Udvalgte politikker fra seneste byrådsperiode er vedlagt som bilag til denne sag. De kan inddrages i drøftelsen af fremtidige mål og politikker. Drøftelserne på mødet peger frem mod Byrådets Budget- og visionsseminar den 4. og 5. marts, hvor Byrådet bliver præsenteret for et oplæg om Greve Kommunes økonomi, udfordringer og større indsatsområder. Der vil på seminaret blive samlet op på udvalgenes ønsker til politiske fokuspunkter. På seminaret skal Byrådet drøfte visionen for Greve Kommune. Visionen vil danne grundlag for det kommende konkrete arbejde med kommunens nye politiske målsætninger i de forskellige fagudvalg. Administrationen vil gerne lægge op til en drøftelse af: Hvilke politiske målsætninger har udvalget? Hvilke 3 politiske målsætninger er de vigtigste for udvalget? Ud fra de eksisterende politikker og mål, hvad vil udvalget gerne bygge videre på? Nedenstående er en overordnet gennemgang af arbejdet, der er foregået med udvalgte politikker i seneste byrådsperiode. Det kan inddrages som et baggrundstæppe for udvalgets drøftelse. Det eksisterende fundament i arbejdet med Greve Kommunes politikker I den seneste byrådsperiode 2018-2021 har Greve Kommune arbejdet med et styringskoncept, som styrer efter de effektmål, der er beskrevet i kommunens 7 borgerrettede politikker. Politikkerne er stadig gældende. Effektmålene er organiseret inden for 6 liv; børneliv, ungeliv, voksenliv, seniorliv, ældreliv samt vækst- og erhvervsliv. Livene har været med til at skabe et godt fundament for at sikre et øget tværgående samarbejde i organisationen, hvor borgere og erhverv er i centrum for opgaveløsningen. Hvert udvalg er gennem perioden blevet præsenteret for status på de enkelte politikker. Seneste skriftlige status blev forelagt Byrådet den 24. august 2020. Herefter blev det besluttet, at der ikke skulle følges op på målene på grund af Covid19. På baggrund af efterspørgsel fra Byrådet blev opfølgningen efterfølgende ændret til mundtlige oplæg om arbejdet med konkrete indsatser i kommunen. Der har i perioden været afholdt en række oplæg for de enkelte fagudvalg, en rundtur den 21. september 2020 og en Markedsdag den 14. juni 2021. Begge dage har der været mundtlige oplæg om indsatser inden for de 7 politikker, og der var en videoopsamling på de to dage for Byrådet. Til det kommende arbejde med budget, vision og nye politikker står udvalgene derfor allerede på et fundament af en række mål og indsatser, der er arbejdet med og på nogle punkter fortsat arbejdes med. Nedenstående er et kort oprids af hvordan der er arbejd et med Vækst- og Erhvervspolitikken . Arbejdet med Vækst- og Erhvervspolitikken Vækst- og erhvervspolitikken understøtter arbejdet med at det lokale erhvervslivs vækst og udvikling, så virksomhederne får brug for at ansætte endnu flere. Arbejdet er knyttet til 4 temaer; heriblandt service til og modtagelse af nye virksomheder, fysiske rammer og infrastruktur, iværksætteri og synliggørelse af udbud og leverandørsamarbejde. Hvert af de 4 temaer har tilhørende effektmål, hvor der bl.a. er arbejdet med velkomst af nystartede og nytilflyttede virksomheder, fysiske rammer i kommuneplanarbejdet, dialogmøde for håndværkere i forbindelse med udbud af håndværkerydelser, opstartsarrangementer for iværksættere. Som i arbejdet med beskæftigelsespolitikken er og har der generelt været fokus på at understøtte virksomhederne i deres rekrutteringsbehov. Økonomiske konsekvenser Sagen har ingen økonomiske konsekvenser. Lovgrundlag Der er forskellige lovgrundlag på de forskellige fagområder. Tidsplan Der er planlagt følgende: Budget- og visionsseminar den 4.-5. marts: Opsamling på udvalgenes ønsker til mål og politikker. Sagens forløb 14-02-2022 Klima-, Teknik- og Miljøudvalget 2022 Udvalget drøftede politiske indsatser og mål indenfor udvalgets område.", "source_path": "data/greve/raw_dagsordener/Klima-, Teknik- og Miljøudvalget_2022-02-14T08:00:00+01:00_962cf1ab-e55e-4518-8e3c-e3ce11cb3a3a.json"}
{"document_id": "962cf1ab-e55e-4518-8e3c-e3ce11cb3a3a", "committee": "Klima-, Teknik- og Miljøudvalget", "meeting_date": "2022-02-14T08:00:00+01:00", "section_type": "html_fragment", "section_title": "Lukket: Økonomisk ramme for udbud af driftskontrakt", "case_number": "22-000204", "agenda_index": 4, "text": "1. Udvalget undlod at tage stilling. 2.-4. Anbefales. Bjarke Abel (A) undlod at tage stilling.", "source_path": "data/greve/raw_dagsordener/Klima-, Teknik- og Miljøudvalget_2022-02-14T08:00:00+01:00_962cf1ab-e55e-4518-8e3c-e3ce11cb3a3a.json"}
{"document_id": "962cf1ab-e55e-4518-8e3c-e3ce11cb3a3a", "committee": "Klima-, Teknik- og Miljøudvalget", "meeting_date": "2022-02-14T08:00:00+01:00", "section_type": "html_fragment", "section_title": "Strandskolen - Idrætsfaciliteter - Projektforslag og anlægsøkonomi", "case_number": "20-072985K", "agenda_index": 5, "text": "Beslutning 1.-7. Anbefales. Fremstilling Sagsprocedure Skole-, Børne- og Ungeudvalget, Kultur- og Fritidsudvalget, Klima-, Teknik- og Miljøudvalget, Økonomiudvalget og Byrådet. Resume I denne sag skal der tages stilling til byggeprogrammet for udbygning af idrætsfaciliteter ved Karlslunde Idrætsforening, udbuds- og tildelingskriterier for valg af totalentreprenør, frigivelse af anlægsbevilling, samt ejerskab af udbygningen og revideret tidsplan for udbygning. Indstilling Center for Politik, Organisation & Borgerbetjening indstiller, 1) at byggeprogram for udbygning af idrætsfaciliteter ved Karlslunde Idrætsforening godkendes, 2) at administrationen bemyndiges til at godkende valg af totalentreprenør i henhold til de udbudskriterier, der er fremlagt i sagen, 3) at ejerskabet af udbygningen tinglyses tilhørende Karlslunde Idrætsforening samt at der tages pant i ejendommen, 4) at der reserveres 4,55 mio. kr. fra kassebeholdningen til fremtidig deponering, 5) at den reviderede tidsplan tages til efterretning, 6) at der foretages en evaluering af organiseringen, og 7) at der meddeles anlægsbevilling på i alt 29,8 mio. kr. til totalentreprisen, og at dette finansieres af det til formålet afsatte rådighedsbeløb. Sagsbeskrivelse Baggrund Byrådet godkendte den 14. december 2020 tidsplan og proces for udbygning af idrætsfaciliteter ved Karlslunde Idrætsforening til brug for idrætsundervisning af Strandskolens elever. Sagen blev fulgt op på Byrådets møde den 22. marts 2021, hvor udkast til samarbejdsaftale, kriterier for valg af rådgiver, frigivelse af anlægsmidler hertil, samt indarbejdelse af option og revideret tidsplan blev godkendt. Det indgik i beslutningen, at Karlslundehallerne anvendes som langsigtet løsning til Strandskolens Idrætsundervisning, og at Strandskolens egne gymnastiksale rives ned, herunder at: Karlslunde Hallerne udbygges, så kapaciteten tilpasses Strandskolens og foreningsmedlemmernes aktiviteter. Dette indebærer ekstra bade- og omklædningsfaciliteter, ekstra depotrum samt udbygning af Hal 3 med springsal. Strandskolens elever vil have fortrinsret til anvendelse af haller og udearealer ved idrætscentret. Der frigøres areal på Strandskolen, som senere kan udmatrikuleres/frasælges til andre formål. Karlslunde Skole, der ligesom Strandskolen er udfordret på idrætsfaciliteter jævnfør folkeskoleloven, ligeledes kan anvende Karlslunde Hallerne til idrætsundervisning, når udbygningen er realiseret. Det skal bemærkes, at beslutningen om at Strandskolens elever har fortrinsret til haller og udearealer udmøntes i form af en samarbejdsaftale, hvor begge parters behov tilgodeses, og hvor rammer for samarbejdet fastlægges. Administrationen har siden gennemført udbud af rådgiveropgaven, og sammen med rådgiver gennemført afdækning af skolens og idrætsforeningernes behov til udbygningen. 1. Byggeprogram Afdækningen er foregået gennem én workshop med skolens elever, og tre workshops med repræsentanter for skolen og idrætsforeningen. Resultatet er indarbejdet i vedlagte ”Bruger- og behovsafdækning”, der udgør en del af det samlede udbudsmateriale. I den fremtidige planløsning er der, udover det primære formål at skabe plads til Strandskolens idrætsundervisning og Karlslunde Idrætsforenings behov for plads til gymnastikafdelingen, lagt vægt på at sikre en klarere logistisk sammenhæng mellem funktionerne i idrætscenteret, samtidig med at flere aldersgrupper før og efter idræt kan opholde sig i foyeren samtidig. Den af Byrådet besluttede option er indarbejdet i forslaget til byggeprogram på lige fod med de øvrige funktioner. Det sker i form af etablering af mødefaciliteter i foyer og multisal. Ved at alle funktioner holdes på samme etageniveau, undgås udgifter til etablering af en elevator til den foreslåede option på 1. sal., som istedet kan prioriteres til de ønskede funktioner beskrevet i optionen. Resultatet er indarbejdet i ”Byggeprogram”. Det samlede projekt omfatter en udbygning på forventeligt 1.000 m2 eksklusiv birum som foyer mv. Udbygning af idræts-sale Udbygningen indebærer etablering af en multisal forenden af Hal 1, samt etablering af en springsal for enden af Hal 3. Multisalen vil kunne anvendes til idræt for de mindre klasser, til yoga og pilates, ældregymnastik samt møder og konferencer. Der vil være mulighed for at åbne op mod Hal 1, så Multisalen kan anvendes som scene. Springsalen vil primært blive anvendt af gymnastikafdelingen under KIF. Springsalen skal kunne åbnes op mod Hal 3, så begge haller kan anvendes som en stor hal. Springsalen etableres med faste springgrave og med plads til trampoliner og fasttrack-bane. Omklædningsfaciliteter Der etableres nye omklædningsfaciliteter, der i dagtimerne er forbeholdt Strandskolen. Omklædningsfaciliteterne skal leve op til krav om, at lærerne kan føre tilsyn med eleverne. Omklædningsfaciliteter foreslås placeret på langsiden af Hal 3, hvor der også etableres en ny indgang der er tættere på Strandskolen. Foyer Den eksisterende foyer udvides, og der etableres en ny indgang mod Strandskolen. Foyeren bliver den akse der forbinder funktionerne i idrætscenteret, og muliggør mødeaktivitet før og efter idræt. Depoter I tilknytning til de nye sale og den ombyggede foyer etableres der depoter der skal sikre, at hallerne er fri for opmagasinering af redskaber. Herudover er der gjort plads til møde- og undervisningsfaciliteter, personalerum og værksted. Byggeprogrammet omfatter tegninger og beskrivelse af udbygningen. Vedhæftet som bilag til denne sag er det udarbejdede byggeprogram, der danner grundlag for gennemførelse af et total-entrepriseudbud. Tegningerne er alene vejledende, da udformningen vil være et konkurrenceelement i totalentreprise-konkurrencen. Administrationen indstiller, at det af KIF godkendte byggeprogram, godkendes. 2. Udbudskriterier Byggeprogrammet udbydes i totalentreprise, hvilket betyder at bygningsopgaven tildeles én entreprenør, der både forestår projektering af det endelige byggeri på baggrund af byggeprogrammet, og forestår opførelse frem mod et nøglefærdigt byggeri. Udbuddet gennemføres som en indbudt begrænset licitation uden forudgående prækvalifikation, i totalentreprise, med tildelingskriteriet det økonomiske mest fordelagtige tilbud. Ved udvælgelsen blandt egnede og kvalificerede ansøgere udpeges 4 ansøgere, som i lyset af den udbudte opgave har den bedste tekniske og faglige formåen. Bygherren har et ønske og en forventning om, at projektet realiseres inden for en pris, der ligger meget tæt på targetprisen for projektet vedr. udbygning af Karlslunde hallerne. Byggeriet gennemføres som en samlet totalentreprise, med en targetpris for totalentreprisen på 25.500.000 kr. ekskl. moms. Tilbud der (efter prissætning af forbehold) overskrider targetprisen med mere end 2%, afvises som ukonditionsmæssige. Formålet med en targetpris er, at der kommer mest muligt kvalitet for det afsatte budget, som både måles i funktioner, materialer og m2. Administrationen indstiller, at Administrationen bemyndiges til at godkende valg af totalentreprenør i henhold til nedenstående udbudskriterier: Pris: 15% Tilbuddets arkitektoniske og tekniske værdi: 55% Organisation og metode: 30 % Betingelser for udbuddet vedlægges. Udbuddet følger retningslinjerne i Greve Kommunes økonomiske politik, herunder retningslinjer vedr. sociale klausuler. 3. Deponering I forbindelse med udbygningen af det samlede areal ved Karlslunde IF og anlæggelsen af nye bygninger, er der behov for at foretage deponering af midler i forhold til værdien af, at benytte faciliteter, der ikke ejes af Greve Kommune. Deponering skal ske jf. lånebekendtgørelsens regler, og det betyder konkret, at der skal fastlåses likviditet, som frigives over 25 år. Selve deponeringssummen i projektet afhænger af Strandskolens og øvrige enheders brug af både eksisterende og nye bygninger, samt antallet af m2 og etableringen af nye bygninger. I udgangspunktet skal der deponeres svarende til højeste værdi af enten byggeomkostninger eller den offentlige ejendomsværdi. Der kan dog korrigeres sådan, at der kun deponeres svarende til det areal, der benyttes, det vil sige de m2 der benyttes ud af de samlede m2. Ligeledes kan der korrigeres for at der kun deponeres svarende til den tid, der benyttes ud af den samlede åbningstid. Herudover korrigeres der for ferie, således at det kun er skoleåret, der danner grundlag for deponeringen. Administrationen indstiller at midlerne, i alt 4,55 mio. kr., reserveres fra kassen, og at den endelige bevilling vil blive fremlagt politisk, når de samlede omkostninger relateret til nybyggeriet er opgjort. 4. Ejerskab Byrådet godkendte den 14. december 2020 administrationens indstilling om, at afklaring af ejerskabet afventede økonomiske beregninger ift. momsregulativer, deponeringsforhold og driftstilskud med afsæt i byggeprogrammet. På baggrund af det indstillede byggeprogram, samt model for deponering, indstiller Administrationen, at ejerskabet tinglyses som værende Karlslunde Idrætsforenings. Dermed udbetales anlægsmidler som anlægstilskud inkl. moms til KIF, som er Bygherre og afholder udgifterne. Greve Kommunes investering sikres ved tinglysning af pant i ejendommen. 5. Revideret tidsplan Byrådet godkendte den 14. december 2020 administrationens indstilling til tidsplan der indebar, at tilbygningerne ville stå færdige marts 2023. Det har været nødvendigt at anvende ekstra tid til afdækning af brugerbehov, ligesom der må forventes længere tid til byggesagsbehandling end oprindeligt forventet, hvorfor Administrationen indstiller følgende reviderede tidsplan til godkendelse. Januar - marts 2022: Politisk beslutningsproces. Marts 2022: Udbud offentliggøres. Maj 2022: Tilbudsfrist. Juni 2022: Der skrives kontrakt med entreprenør. Juni - september 2022: Projekteringsfase. September - november 2022: Byggetilladelse behandles. November 2022 - oktober 2023: Byggeriet realiseres. Oktober 2023: Indvielse af byggeriet. Strandskolen er indforstået med, at byggeriet først kan tages i brug ultimo oktober måned 2023, da idrætsundervisning indtil efterårsferien foregår udendørs. Gymnastiksale på Strandskolen rives først ned, når udbygningen af Karlslunde Hallerne er færdige og tidligst i 2024. 6. Evaluering Byrådet besluttede den 14. december 2022 organisering og ansvarsfordeling af arbejdet med behovsafdækning, udbud og byggeledelse af opgaven. Det indstilles at der, når byggeriet er ved at være til vejs ende, dvs. efteråret 2023, foretages en evaluering af den organisatoriske konstruktion. Lovgrundlag Lånebekendtgørelsen, krav om deponering svarende til højeste værdi af enten byggeomkostninger eller den offentlige ejendomsværdi. Folkeskolelovens krav til idræt som eksamensfag , så skolernes afgangselever kan undervises efter gældende krav til idrætsundervisning og føres op til idrætseksamen. Kommunalfuldmagten . Da hallerne i Karlslunde drives for kommunale midler, er hallerne også forpligtet til at overholde de regler, der gælder for driften af Greve Kommune. Lejekontrakt på grund mellem Greve Kommune og Karlslunde Idrætsforening – Det fremgår af lejekontrakten vedr. grundarealet, at der er et pantsætningsforbud, hvoraf det fremgår at de opførte bygninger ikke må pantsættes uden forudgående tilladelse fra kommunen. Der er fra Greve Kommunes side aftalt uopsigelighed indtil den 30. april 2050, hvorefter aftalen fra begge parters side er opsigelig med seks måneders varsel. Karlslunde Idrætsforening kan opsige aftalen med 1 års varsel. Det fremgår endvidere af lejekontrakten, at det lejede alene må anvendes til brug for opførelse af bygninger til brug for idrætsudøvere. Økonomiske konsekvenser Forudsætningen for etablering af udbygningen er, at Greve Kommune har afsat 31 mio. kr. i Budget 2021-2024 til formålet, og at KIF finansierer 2,5 mio. kr. (inkl. moms). Greve Kommune har mulighed for at afløfte 85 pct. af den normale momsandel, hvorfor der kan udbetales 37,3 mio. kr. (inkl. moms) til KIF, som i udgangspunktet er bygherre på projektet og efterfølgende også ejer de nyopførte bygninger. Der er således i alt ca. 39,8 mio. kr. (inkl. moms) til rådighed. 1.000 kr. Budget samlet Udbetaling inkl. positivlistemoms Til disposition ekskl. moms Opr. kommunal udgift 31.000 37.349 29.880 Egenfinansiering KIF 2.500 2.500 2.000 Anlægsudgift i alt 33.500 39.849 31.880 - PL Budget 2022 (1,4%) 412 496 397 I alt 33.912 40.346 32.277 Budgettet indeholder samtlige udgifter forbundet med projektet, dvs. bygherrerådgivning, udbuds- og projekteringsomkostninger, opførelses- og ombygningsomkostninger, byggemodning indenfor matriklen og inventar. 1.000 kr. Overslag i 2021-priser (ekskl. moms) Overslag i 2022-priser (ekskl . moms) Bygherrerådgiver 1.200 1.249 Grundudgifter 100 101 Totalentreprise (Targetpris) 25.500 25.863 Inventar - bygherreleverance 1.500 1.515 Øvrige omkostninger 500 507 Uforudsete udgifter (10% - 25%) 3.000 3.042 Samlet anlægsudgift 31.800 32.277 På Byrådets møde den 22. marts 2021 blev der frigivet anlægsmidler til rådgiver, i alt 2 mio. kr. Med denne sag søges der om frigivelse af de resterende anlægsmidler 29,8 mio. kr. til totalentreprisen, grundudgifter, inventar og øvrige omkostninger. Bevillingen indarbejdes i det samlede anlægsbudget hos Center for Teknik og Miljø, og udbetales til Karlslunde Idrætsforening, med henblik på fakturering i Karlslunde Idrætsforening, jævnfør den betalingsplan der bliver aftalt med rådgiver og totalentreprenør. Driftstilskud Ved etableringen af nye bygninger og en udvidelse af det samlede antal m2, vil det årlige driftstilskud til Karlslunde IF skulle øges tilsvarende, og indarbejdes i den eksisterende driftsaftale. Karlslunde Idrætsforening har tidligere estimeret, at etablering af nye bade- og omklædningsfaciliteter, ekstra depoter samt ny springhal, vil det betyde en årlig stigning i tilskuddet på ca. 0,8 mio. kr. Beløbet er bevilget ifm. vedtagelse af budget 2021-2024 og indarbejdet varigt fra 2023. Administrationen indstiller, at endelige beregninger på behov for evt. yderligere driftstilskud afventer den endelige bygnings-løsning, jf. kommende kontrakt med total-entreprenør, og drøftes ifm. budget 2024-2027. Kommunikation Der er udarbejdet en kommunikationsplan for projektet, samt en projekthjemmeside på Greve.dk, hvor der løbende bliver orienteret om projektet, både om idrætsprojekter og Strandskole-projektet. Sagens forløb 08-02-2022 Skole-, Børne- og Ungeudvalget 2022 Pkt. 1: Anbefales. Pkt. 2: Anbefales. Pkt. 3: Anbefales. Pkt. 4: Anbefales. Pkt. 5: Anbefales. Pkt. 6: Anbefales. Pkt. 7: Anbefales. 09-02-2022 Kultur- og Fritidsudvalget 2022 Punkterne 1-7. Anbefales Udvalget ønsker frem mod den videre behandling i Økonomiudvalg og Byråd, at få undersøgt spørgsmålet om, hvorvidt der er gjort overvejelser om ene omklædningsrum (f.eks. hensyn til LGTB+) 14-02-2022 Klima-, Teknik- og Miljøudvalget 2022 1.-7. Anbefales. 28-02-2022 Økonomiudvalget 2022 Beslutning ikke frigivet 07-03-2022 Byråd 2022 Beslutning ikke frigivet", "source_path": "data/greve/raw_dagsordener/Klima-, Teknik- og Miljøudvalget_2022-02-14T08:00:00+01:00_962cf1ab-e55e-4518-8e3c-e3ce11cb3a3a.json"}
{"document_id": "962cf1ab-e55e-4518-8e3c-e3ce11cb3a3a", "committee": "Klima-, Teknik- og Miljøudvalget", "meeting_date": "2022-02-14T08:00:00+01:00", "section_type": "html_fragment", "section_title": "Cykelstiprojekter med puljemidler 2021", "case_number": "21-012340", "agenda_index": 6, "text": "Beslutning 1. Anbefales. 2. Administrationens indstilling kan ikke anbefales. For administrationens indstilling stemte: Bjarke Abel (A) Imod administrationens indstilling stemte: Hans-Jørgen Kirstein (D), Torben Hoffmann (V) og Claus Jensen (V). Claus Dyremose (C) undlod at tage stilling. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet Resume Greve Kommune har fået tilsagn fra Vejdirektoratet til to cykelstiprojekter fra Cykelstipuljen 2021. Det drejer sig om cykelsti langs Tune Landevej samt et cykelstistykke langs motorvejen, hvor der i dag mangler forbindelse. Begge cykelstiprojekter kræver, at der skal inddrages private arealer ved en frivillig aftale eller i yderste konsekvens ved ekspropriation. I sagen gives bemyndigelse til at indgå aftaler med lodsejere under forudsætning af, at Byrådet er villige til at foretage ekspropriation for at få cykelstiprojekterne gennemført. Indstilling Center for Teknik & Miljø indstiller, 1. at administrationen bemyndiges til at opstarte forhandlinger og indgå frivillige aftaler om erhvervelse af de nødvendige arealer, og 2. at Byrådet er villige til at erhverve de nødvendige arealer ved ekspropriation for at få cykelstiprojekterne gennemført. Sagsbeskrivelse Greve Kommune har fået tilskud til to cykelstier ud af de seks ansøgninger, der blev sendt til Vejdirektoratet tilbage i juni 2021 (jf. sag af 4. november 2021 forelagt Teknik- og Miljøudvalget). Der er givet tilskud til cykelsti langs Tune Landevej samt etablering af cykelsti langs et stykke af motorvejen, hvor der i dag ikke er en forbindelse. Begge cykelstiprojekter kræver en inddragelse af private arealer, for at projekterne kan gennemføres. Kommunen kan ekspropriere til offentlig vej eller sti efter vejlovens § 96, når det er nødvendigt af hensyn til almenvellet. Administrationen vil for så vidt muligt undgå at ekspropriere, men skulle en ekspropriation komme på tale, vil administrationen fremlægge de konkrete forhold til beslutning. Dog er det vigtigt, at Byrådet inden forhandlingerne tilkendegiver, at de er villige til om nødvendigt at ekspropriere, da dette medfører, at aftalerne kan indgås skattefrit for de berørte borgere. Er udvalget ikke ekspropriationsvillige eller kendes holdningen ikke, skal de berørte borgere betale skat af det beløb, som grunden købes for. Det er også vigtigt, at få Byrådets tilkendegivelse på dette tidlige tidspunkt i forløbet, inden der bruges midler på konkrete opmålinger af linjeføringen og forundersøgelser/forprojektering med videre, der ellers i sidste ende ikke kan lade sig gøre, hvis Byrådet ikke er ekspropriationsvillige. Da vil kommunen have brugt midler på projektet, som ikke kan medfinansieres af vejdirektoratets pulje, da projektet så må opgives. Lovgrundlag Ejendomsavancebeskatningslovens § 11, stk. 1, 2. pkt. Økonomiske konsekvenser Arbejdet med opmåling af arealer er ikke færdigt, hvorfor størrelsen af arealet og beløbet for overtagelse ikke kendes. Dog forventes det, at beløbet for overtagelsen af arealerne kan holdes indenfor den økonomiske ramme. Midlerne til landmåleren ligger også indenfor den økonomiske ramme. Øvrige konsekvenser Giver udvalget ikke administrationen bemyndigelse til at indgå frivillige aftaler, vil det resultere i, at de to cykelstiprojekter ikke kan udføres, da de kræver, at kommunen overtager areal. Er udvalget ikke ekspropriationsvillige, kan administrationen ikke tilbyde skattefrie salg, når der indgås dialog om frivillige aftaler. Desuden vil en manglende villighed til ekspropriation medføre svære forhandlingsbetingelser, som kan føre til både urimeligt høje priser for arealerne og/eller fordyrende forsinkelser af projekterne. Kommunikation Cykelstiernes udførelse annonceres på Greve Kommunes hjemmeside. Frivillige aftaler kommunikeres til grundejer jf. gældende regler, og administrationen har en professionel rådgiver fra et landinspektørfirma med på opgaven. Tidsplan Ved en godkendelse af indstillingen, vil en tidsplan se således ud: Medio Januar 2022 - opstart af opmåling af areal af landinspektørfirma. April 2022 - orientering af grundejer og påbegyndelse af forhandling af frivillige aftaler. April/Maj 2022 - 1) Indgåelse af frivillige aftaler eller 2) i tilfælde af at der efter dialog og forhandlinger ikke kan indgås en frivillig aftale så påbegyndes ekspropriationsprocessen, og der fremlægges en sag for Byrådet. Sagens forløb 14-02-2022 Klima-, Teknik- og Miljøudvalget 2022 1. Anbefales. 2. Administrationens indstilling kan ikke anbefales. For administrationens indstilling stemte: Bjarke Abel (A) Imod administrationens indstilling stemte: Hans-Jørgen Kirstein (D), Torben Hoffmann (V) og Claus Jensen (V). Claus Dyremose (C) undlod at tage stilling. 28-02-2022 Økonomiudvalget 2022 Beslutning ikke frigivet 07-03-2022 Byråd 2022 Beslutning ikke frigivet", "source_path": "data/greve/raw_dagsordener/Klima-, Teknik- og Miljøudvalget_2022-02-14T08:00:00+01:00_962cf1ab-e55e-4518-8e3c-e3ce11cb3a3a.json"}
{"document_id": "962cf1ab-e55e-4518-8e3c-e3ce11cb3a3a", "committee": "Klima-, Teknik- og Miljøudvalget", "meeting_date": "2022-02-14T08:00:00+01:00", "section_type": "html_fragment", "section_title": "Brødmosen - Handleplan - afventer klimatilpasningsløsning", "case_number": "21-001394", "agenda_index": 7, "text": "Beslutning Godkendt. Fremstilling Sagsprocedure Klima-, Teknik- og Miljøudvalget. Resume Byrådet afsatte den 14. december 2020 en pulje på 100.000 kr. til udarbejdelse af en helhedsplan for pleje og rekreative tiltag i Brødmosen, herunder, at der skulle foretages en artsregistrering af Brødmosens flora og fauna. Denne artsregistrering blev foretaget i løbet af sommeren og efteråret 2021. KLAR Forsyning A/S er ved at foretage en undersøgelse af, hvordan området omkring Brødmosen kan klimatilpasses. KLAR Forsynings løsningsforslag vil have væsentlig betydning for Brødmosens hydrologi samt indvirkning på mosens naturmæssige og rekreative udvikling. Indstilling Center for Teknik & Miljø indstiller at arbejdet med en helhedsplan for Brødmosen afventer til at KLAR Forsyning har afklaret hvilke klimasikringsmæssige tiltag, der skal foretages. Sagsbeskrivelse Byrådet afsatte den 24. februar 2020 en pulje på 4 mio. kr. til klimatilpasningsprojekter vedrørende oversvømmelser. Som opfølgning på bevillingen behandlede Byrådet den 24. august 2020 en sag om hvilke typer af projekter kommunen havde mulighed for at finansiere via skattefinansierede midler i relation til klima og problemer med oversvømmelser. Det fremgår heraf, at kommunen ikke har lov til at finansiere foranstaltninger, der kan sikre private boliger mod oversvømmelse fra Brødmosen ved regnskyl. På den baggrund besluttede Byrådet, at anmode administrationen om at udarbejde oplæg til et projekt, der omhandler pleje og rekreativ udvikling af området ved Brødmosen. Byrådet afsatte den 14. december 2020 en pulje på 100.000 kr. til udarbejdelse af en helhedsplan for pleje og rekreative tiltag i Brødmosen samt en artsregistrering af mosens flora og fauna. Denne artsregistrering blev foretaget i løbet af sommeren og efteråret 2021. I tillæg til mosens flora og fauna har yderligere aspekter betydning for udviklingen af mosens naturmæssige og rekreative værdi: Brødmosens hydrologi er en af de væsentligste faktorer for den naturmæssige og rekreative udvikling. Administrationen har kendskab til, at KLAR Forsyning er ved at undersøge, hvordan området omkring Brødmosen kan klimatilpasses. KLAR Forsynings løsningsforslag for området vil påvirke Brødmosens hydrologi, da mosen fungerer som overløbsbassin for den åbne regnvandsledning, der løber i mosens nordlige afgrænsning. Vandkvaliteten af vandet fra den åbne regnvandsledning vil også have betydning for naturværdierne i mosen. Næringsværdien i vandet fra den åbne regnvandsledning vil oftest være høj. Dette vil have betydning for de arter, der er knyttet til det næringsfattige miljø i mosen. Mængden af vand fra den åbne regnvandsledning vil påvirke, hvilke områder i Brødmosen, der kan udpeges til afgræsning samt udformningen af de rekreative tiltag, som kan etableres i mosen. Endvidere vil en forventet lukning af Åsager Kildeplads den 1. august 2022 potentielt kunne hæve grundvandsniveauet i og omkring Brødmosen. Dette formodes dog ikke at give væsentlige ændringer i mosens hydrologi. Administrationen indstiller derfor, at afvente KLAR Forsynings undersøgelse omkring, hvilke klimasikringsmæssige tiltag, der kan foretages i Brødmosen før der udarbejdes en helhedsplan for Brødmosen . Dette vil betyde, at helhedsplanen vil basere sig både på mulighederne for klimatilpasning for området, artsregistreringen, naturværdierne samt ønsket om, at mosen opnår en større rekreativ værdi. Lovgrundlag Kommunestyrelsesloven og Naturbeskyttelsesloven Økonomiske konsekvenser Der er afsat 100.000 kr. til en konsulent til udarbejdelsen af en helhedsplan for den rekreative udvikling af Brødmosen. Dette beløb inkluderer midler til artsregistreringen. Beløbet er finansieret af ”Puljen til Klimatilpasningsprojekter vedrørende oversvømmelse” på i alt 4 mio. kr. i 2021. Af de 100.000 kr. er der i alt brugt 35.500 kr. til udarbejdelse af artsregisteringen i 2021. Godkendt: Pulje til klimaprojekter vedr. oversvømmelse Budget 2021 Oprindeligt budget 4,0 mio. kr. BY 14.12.2020 Konsulent til udarbejdelse af helhedsplanen 0,1 mio. kr. Resterende rådighedsbeløb 3,9 mio. kr. Kommunikation Beslutningen omkring arbejdet med helhedsplanen for Brødmosen afventer KLAR Forsynings undersøgelse af hvilke klimasikringsmæssige tiltag, der kan foretages i området. Dette videreformidles til Natur og Miljørådet. Tidsplan Det videre arbejde afventer, at KLAR Forsyning får udarbejdet en plan for klimahåndteringen af området. Det forventes, at KLAR Forsyning kan have en sådan plan klar i løbet af 2022. Sagens forløb 14-02-2022 Klima-, Teknik- og Miljøudvalget 2022 Godkendt.", "source_path": "data/greve/raw_dagsordener/Klima-, Teknik- og Miljøudvalget_2022-02-14T08:00:00+01:00_962cf1ab-e55e-4518-8e3c-e3ce11cb3a3a.json"}
{"document_id": "962cf1ab-e55e-4518-8e3c-e3ce11cb3a3a", "committee": "Klima-, Teknik- og Miljøudvalget", "meeting_date": "2022-02-14T08:00:00+01:00", "section_type": "html_fragment", "section_title": "Supplement til Movia udbud A21 af buslinje 120 og 225 - elektriske ramper", "case_number": "20-078105K", "agenda_index": 8, "text": "Beslutning Anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume De nuværende kontrakter for buslinje 120 og 225 udløber ultimo 2023. Linjerne indgår derfor i det kommende udbud hos Movia (udbud A21). Udbuddene foregår i større udbudsenheder. Greve Kommunes udbudsgrundlag blev fastlagt på Byrådet den 21. juni 2021. Nu åbner Movia op for, at elektriske ramper kan være en del af udbudsgrundlaget, hvis dette ønskes. Indstilling Center for Teknik & Miljø indstiller, at Movia meddeles, at Greve Kommune ønsker elektriske ramper som en del af udbud A21. Sagsbeskrivelse De nuværende kontrakter for buslinje 120 og 225 udløber ultimo 2023, og de to linjer er med i udbud i en gruppe med kontraktstart i december 2023 (udbud A21). Linje 120 er en tværkommunal linje og finansieres af Region Sjælland samt Greve, Høje-Taastrup og Ishøj kommuner. Linje 225 finansieres af og kører kun i Greve Kommune. Greve Kommune godkendte på Byrådet den 21. juni 2021 Movias anbefalinger til udbudsstrategi. Greve Kommune er i udbudsenhed med Høje-Taastrup og Ishøj kommuner samt Region Sjælland. Alle parter var enige i udbudsstrategien. Udbudsgrundlaget blev fastlagt til følgende: miljøstandarder med emissionsfrie busser og kontraktlængde på 12 år, det nuværende driftsomfang fortsættes, standard på busstørrelse (ca. 12 meter), reklamer tillades , digitale skærme anvendes i busserne, og digitale linjefriser indgår ikke. Movia tilbyder nu kommunerne i udbud A21, at stille krav om elektriske ramper. Årsagen er afledt af, at Region Hovedstaden på regionsrådsmødet den 17. august 2021 har truffet beslutning om at stille skærpede krav til tilgængeligheden med elektriske ramper på fire af regionens buslinjer med lange kontrakter i A21. Et tilvalg af elektriske ramper forudsætter dog, at der er enighed om ønsket blandt alle kommuner, der finansierer den relevante kørsel på de berørte buslinjer, samt mellem de kommuner der har linjer i samme udbudsenhed. Det betyder, at der skal være enighed mellem Høje-Taastrup, Ishøj og Greve kommuner samt Region Sjælland. Udgangspunktet ved udbud af buslinjer er i dag, at alle linjer skal betjenes med busser, der er udstyret med ramper. Movias busser lever op til kravet ved at være indrettet med manuelle, håndbetjente ramper, som giver ældre med nedsat mobilitet og passagerer med fysiske handicap, i særlig grad kørestolsbrugere, en adgang til bussen. Fra et kundeperspektiv betyder løsningen med de manuelle ramper, at man som passager skal have en hjælper med til at folde rampen ud, da man ikke kan betjene rampen fra en kørestol. Det er ikke muligt at få hjælp fra chaufføren, da denne ikke må forlade førersædet. Movia har gennem en årrække fulgt udviklingen med elektriske rampeløsninger og vurderer, at elektriske ramper vil kunne betyde en øget tilgængelighed for særligt passagerer i kørestol. Dette skyldes blandt andet., at en elektrisk rampe aktiveres af chaufføren fra førersædet. Det er imidlertid vigtigt at understrege, at det ikke alene er rampeløsningen i bussen, der er afgørende for tilgængeligheden til busdriften, da hældningen på rampen også afgøres af indstigningshøjden og den øvrige tilgængelighed ved stoppestedet - dette uanset om der er elektriske eller manuelle ramper i busserne. Stoppesteders tilgængelighed handler både om, hvor nemme de er at komme til, og om hvordan de indrettes for at fungere bedst muligt for passagerer med handicap. For en kørestolsbruger er det bedst, hvis der er kantsten/forhøjede kantsten. Ved stoppesteder helt uden kantsten bliver hældningen på ramperne meget stor og dermed svær at forcere, uanset om det er en manuel eller elektrisk rampe, der er installeret i bussen. Der foreligger ikke undersøgelser af tilgængeligheden til kommunens busstoppesteder. Tilføjelse af elektriske ramper må derfor alene være for at forbedre muligheden ved de stoppesteder, hvor det kan fungere. Den nye kontrakt gælder 12 år, og stilles der ikke krav om elektriske ramper i den nye kontrakt, kan der gå mange år før, at der kommer elektriske ramper i linje 120 og 225, da det i praksis er yderst vanskeligt at eftermontere elektriske ramper. Hverken Greve Kommune eller Movia kender udbudsgruppens holdning til elektriske ramper. Lovgrundlag Lov om Trafikselskaber. Økonomiske konsekvenser Prismæssigt er den aktuelle markedsvurdering fra Movias side, at en elektrisk rampe vil betyde en merpris på mellem 54.400 og 68.000 kr. årligt for Greve Kommune. Det svarer til en årlig merudgift på ca. 1 % i forhold til de nuværende årlige udgifter. Merudgiften medtages som en teknisk rettelse til Budget 2023-2026. Øvrige konsekvenser Der skal være enighed blandt alle parter, der finansierer den relevante kørsel på de berørte buslinjer, samt mellem de kommuner der har linjer i samme udbudsenhed. Kommunikation Kommer der elektriske ramper i linje 120 og 225 fra december 2023, vil Greve Kommune kommunikere dette til borgerne via hjemmesiden og eventuelt på Facebook. Tidsplan Fristen for en tilbagemelding til Movia er senest den 31. marts 2022. Sagens forløb 14-02-2022 Klima-, Teknik- og Miljøudvalget 2022 Anbefales. 28-02-2022 Økonomiudvalget 2022 Beslutning ikke frigivet 07-03-2022 Byråd 2022 Beslutning ikke frigivet", "source_path": "data/greve/raw_dagsordener/Klima-, Teknik- og Miljøudvalget_2022-02-14T08:00:00+01:00_962cf1ab-e55e-4518-8e3c-e3ce11cb3a3a.json"}
{"document_id": "962cf1ab-e55e-4518-8e3c-e3ce11cb3a3a", "committee": "Klima-, Teknik- og Miljøudvalget", "meeting_date": "2022-02-14T08:00:00+01:00", "section_type": "html_fragment", "section_title": "Principiel dispensation fra bygningshøjde til opførelse af fremtidigt logistikcenter", "case_number": "21-012494", "agenda_index": 9, "text": "Beslutning 1.-2. Godkendt. Fremstilling Sagsprocedure Klima-, Teknik- og Miljøudvalget. Resume Administrationen har modtaget en ansøgning om dispensation fra Lokalplan 14.24 for erhvervsområde Ventrupgård Nord med henblik på opførelse af en større logistik- og transportvirksomhed på matr. nr. 6a m. fl. Greve By, Greve. Der ønskes tilladelse til at opføre et fremtidigt byggeri i en højde på 14 meter, der vil overskride højden mod de planlagte beplantningsbælter og højdegrænseplanet mod naboskel. Indstilling Center for Teknik & Miljø indstiller, 1. at der meddeles dispensation fra Lokalplan 14.24, § 7.2 for, hvad angår den tilladte bygningshøjde i en 60 m bred zone fra beplantningsbæltet og den tilladte bygningshøjde inden for delområde E4 som ejendommen er beliggende i. Der gives tilladelse til en bygningshøjde på 14 m i den 60 m brede zone fra beplantningsbæltet og en bygningshøjde på 14 m indenfor hele delområdet, idet det er vurderet, at bygningshøjden ikke medfører gener til de omkringliggende ejendomme, og 2. at der meddeles dispensation fra lokalplan 14.24, § 7.3, for hvad angår det tilladte højdegrænseplan mod beplantningsbæltet og det tilladte højdegrænseplan mod naboskel. Der gives tilladelse til en bygningshøjde på 14 m i en afstand af 5 m fra beplantningsbæltet og en bygningshøjde på 14 m i en afstand af 14 m mod naboskel, idet det er vurderet, at bygningshøjden ikke medfører gener til de omkringliggende ejendomme. Sagsbeskrivelse Administrationen har den 14. oktober 2021 modtaget en ansøgning om dispensation fra Lokalplan nr. 14.24 med henblik på at opføre en logistik- og transportvirksomhed på Ventrupvej 18A, matr. nr. 6a, 6aæ og 6od Greve By, Greve. Ejeren af ejendommen er i øjeblikket i forhandling med mulige købere, som har interesse i at bygge højere end de i Lokalplan 14.24, §§ 7.2 og 7.3 fastsatte bygningshøjder, som ejendommen er omfattet af. Ansøger oplyser, at der ikke er udarbejdet et endeligt projekt, men at der er ønske om en bygningshøjde på 14 m for det pågældende byggeri, som følge af, at de større logistik- og transportvirksomheder ofte har behov for stor kølekapacitet, hvorfor der under loftet i bygningerne skal monteres køleanlæg samt ønske om at benytte sig af højlagre - se dispensationsansøgning i bilag 2. Lokalplan nr. 14.24 §§ 7.2 og 7.3 angiver følgende: 7.2 Bygningshøjden må ikke overstige 2 etager og må ikke være højere end 9 m i en 60 m bred zone fra de i § 9.1 nævnte beplantningsbælter mod øst, syd og vest , og 12,5 m i den øvrige del af områderne E1, E2 og E4. I område E3 kan tillades bygninger med højde op til max 15 m. Tagets hældning i forhold til det vandrette plan må i ingen områder overstige 20 grader. Der ønskes tilladelse til en bygningshøjde på 14 m i den 60 m brede zone fra beplantningsbæltet svarende til en overskridelse på af den tilladte højde i zonen på 5 m. Dernæst ønskes tilladelse til en bygningshøjde på 14 m indenfor hele delområdet, svarende til en overskridelse af den tilladte højde på 3 m. 7.3 Bebyggelsen kan opføres med en højde på op til 6 m + afstanden til ejendommens skel mod de i § 9.1 nævnte beplantningsbælter. For bebyggelsens højde og afstand i øvrigt gælder følgende: Afstanden til beplantningsbælte og naboskel skal være mindst 5 m. Bebyggelsens højde i forhold til vejskel må ikke overstige 0,4 x afstanden til modstående vejside og i forhold til naboskel ikke overstige 3 m + 0,5 x afstanden til nabo- eller stiskel. Der ønskes tilladelse til en bygningshøjde på 14 m i en afstand af 5 m fra beplantningsbæltet, svarende til en overskridelse af højdegrænseplanet mod beplantningsbæltet på 3 m. Dernæst ønskes tilladelse til en bygningshøjde på 14 m i en afstand af 14 m mod naboskel, svarende til en overskridelse af højdegrænseplanet mod naboskel på 4 m. Byggeriets placering og højdegrænseillustrationer fremgår af bilag 1. Høring I forbindelse med behandlingen af dispensationsansøgningen har projektet været sendt i naboorientering til de omkringliggende naboejendomme, der i alt omfatter 13 ejere. Der er i forbindelse med naboorienteringen ikke modtaget indsigelser til dispensationsansøgningen. Ejerne af ejendommen ansøgte januar 2018 samme dispensationer fra lokalplanen. Sagen blev dengang forelagt det daværende Bygnings-, Trafik og Miljøudvalg som besluttede at meddele dispensation fra bestemmelserne. Dispensationerne blev aldrig udnyttet af ejeren, inden de bortfaldt, hvorfor dispensationerne skal søges på ny. Administrationen vurderer, at der kan meddeles dispensation fra højdebestemmelserne i Lokalplan nr. 14.24 §§ 7.2 og 7.3, idet det er vurderet, at den ønskede bygningshøjde på 14 m ikke medfører gener for de omkringliggende ejendomme. Vurderingen er blandt andet foretaget ud fra, at der ikke er indkommet indsigelser til den ønskede bygningshøjde i forbindelse med naboorienteringen. Dernæst er området udlagt til blandt andet transportvirksomheder, hvortil nutidens lagerbygninger benytter sig af højlagre, som kræver større bygningshøjder. Der gøres afslutningsvis opmærksom på, at en tilladelse til at overskride de fastsatte bygningshøjder vil være præcedensdannende indenfor lokalplanområdet, og dermed give mulighed for lignende tilladelser fremadrettet i området. Lovgrundlag Planlovens § 19. Økonomiske konsekvenser Sagen har ingen økonomiske konsekvenser. Kommunikation I forbindelse med behandlingen af dispensationsansøgningen har projektet været sendt i naboorientering til de omkringliggende naboejendomme, der i alt omfatter 13 ejere. Der er i forbindelse med naboorienteringen ikke modtaget indsigelser til dispensationsansøgningen. Sagens forløb 14-02-2022 Klima-, Teknik- og Miljøudvalget 2022 1.-2. Godkendt.", "source_path": "data/greve/raw_dagsordener/Klima-, Teknik- og Miljøudvalget_2022-02-14T08:00:00+01:00_962cf1ab-e55e-4518-8e3c-e3ce11cb3a3a.json"}
{"document_id": "962cf1ab-e55e-4518-8e3c-e3ce11cb3a3a", "committee": "Klima-, Teknik- og Miljøudvalget", "meeting_date": "2022-02-14T08:00:00+01:00", "section_type": "html_fragment", "section_title": "Dispensation til ombygning af eksisterende autoforhandler på Korskildelund 2", "case_number": "21-001882", "agenda_index": 10, "text": "Beslutning Godkendt. Fremstilling Sagsprocedure Klima-, Teknik- og Miljøudvalget. Resume Administrationen har modtaget en ansøgning om byggetilladelse til ombygning af en eksisterende autoforhandler på Korskildelund 2, matr. nr. 20r Greve By, Greve. Ejendommen er omfattet af Lokalplan nr. 14.19, hvorfra der søges dispensation fra lokalplanens §§ 5.1 (vejbyggelinje) og 7.1 (andelen af grundarealets grønne friareal). Indstilling Center for Teknik & Miljø indstiller, at der meddeles dispensation fra Lokalplan nr. 14.19 §§ 5.1 (vejbyggelinje) og 7.1 (andelen af grundarealets grønne friareal), idet det er vurderet, at de pågældende dispensationer ikke medfører gener til de omkringliggende naboer eller ændrer ejendommens eller områdets karakter. Sagsbeskrivelse Administrationen har modtaget en ansøgning om byggetilladelse til ombygning af en eksisterende autoforhandler på Korskildelund 2, matr. nr. 20r Greve By, Greve. Ejendommen er udlejet til Tesla Greve, der ønsker ombygning af den eksisterende erhvervsbygning til nyt el-bilværksted for personbiler med sammenhængende udstilling og salgsafdeling. Byggearbejdet omfatter en indvendig ombygning og udvendig malerbehandling af bygningens eksisterende facade, udvidelse af mulighederne for parkering af biler til klargøring samt opførelse af skiltning i tilknytning til virksomheden. Det nærmere byggearbejde er illustreret på bilag 1, 2 og 3. Ejendommen er omfattet af Lokalplan nr. 14.19 hvorfra der søges dispensation fra lokalplanens §§ 5.1 (vejbyggelinje) og 7.1 (andelen af grundarealets grønne friareal). Bestemmelserne angiver følgende: 5.1 BYGGELINIER langs hovedfordelingsvej og fordelingsvej fastsættes til 10 m. Der ønskes tilladelse til at opføre en pylon i grundens nordøstlige hjørne tæt på vejskel, der dermed overskrider vejbyggelinjen. Pylonen vil få en højde på 3 m og en bredde på 1,3 m - se bilag 4. Det er vurderet, at placeringen ikke nedsætter trafiksikkerheden, medfører gener til de omkringliggende naboer eller ændrer områdets karakter, idet der flere andre steder indenfor lokalplanområdet er opført lignende pylonskiltning tæt mod vejskel. 7.1 Højst 1/3 at grunden må bebygges, og 1/3 at grunden skal fremtræde som grønt friareal. Der ønskes tilladelse til at udvide mulighederne for parkering af biler til klargøring og i den forbindelse, at udføre græsarmeringsparkeringspladser på minimum en tredjedel af grundens areal således, at arealet vil fremstå grønt men anvendes til parkering og ikke et friareal, som lokalplanen foreskriver. Ansøger vil i den forbindelse etablere græsarmering, hvor randzonen mod vej fortsat vil fremstå som et grønt friareal - se dispensationsansøgning bilag 5. En tilladelse hertil vil være præcedensdannende og dermed give mulighed for at andre ejendomme i området, kan inddrage grønt friareal til græsarmeret parkering. Det skal dog oplyses, at man ved en fejl gav lov til etablering af autoforhandler med værksted på ejendommen i 1997. Anvendelsen som autoforhandler er i strid med de anvendelsesmuligheder lokalplanen tillader for området: 3.2 Delområde A kan anvendes til erhverv med erhvervstyper som administrative virksomheder, laboratorier, industri og fremstillingsvirksomheder uden gener for naboerne, og lignende der kan placeres i parklignende omgivelser. Der er mulighed for at indplacere et mindre centerområde med f.eks. hotel/- overnatningsfunktion, burgerbar/café/- kioskfunktion, pengeinstitut, kommunikationsservice m.m., der servicerer erhvervsområdet. Der kan ikke etableres detailhandel, som f.eks. supermarked i området. Det er ikke muligt at placere transportvirksomheder, entreprenørvirksomheder og lignende, eller virksomheder med større og/eller skæmmende udendørs oplag i delområde A. Muligheden for at en lignende dispensation kan udnyttes i den resterende del af området er derfor umiddelbart begrænset sammenlignet med de anvendelsesmuligheder lokalplanen tillader for området. Dertil skal det oplyses, at ejendommen siden den blev bebygget i 1997, ikke har overholdt bestemmelsen om grønt friareal i lokalplanen. Som følge af dens anvendelse som autoforhandler er ejendommen gennem årene blevet anvendt i varierende udstrækning til parkering og kørsel med biler, minibusser og mindre lastbiler. Anvendelsen har forårsaget, at friarealerne ikke længere fremstår grønne, men i stedet som nedkørte grusarealer, hvorfor ejendommen over en længere årrække ikke har fremstået med et grønt udtryk som tiltænkt med bestemmelsen i lokalplanen. Høring I forbindelse med behandlingen af dispensationsansøgningen har projektet været sendt i naboorientering til de omkringliggende naboejendomme omfattende Greve Main 1, Korskildelund 1, Korskildelund 4 samt Grundejerforeningen Greve Main. Der er ikke indkommet indsigelser til projektet i forbindelse med naboorienteringen. Administrationen anbefaler, at der meddeles dispensation fra Lokalplan nr. 14.19 §§ 5.1 og 7.1, idet det er vurderet, at de pågældende dispensationer ikke medfører gener til de omkringliggende naboer eller ændrer ejendommens eller områdets karakter. Lovgrundlag Planlovens § 19. Økonomiske konsekvenser Sagen har ingen økonomiske konsekvenser. Kommunikation I forbindelse med behandlingen af dispensationsansøgningen har projektet været sendt i naboorientering til de omkringliggende naboejendomme omfattende Greve Main 1, Korskildelund 1, Korskildelund 4 samt Grundejerforeningen Greve Main. Der er ikke indkommet indsigelser til projektet i forbindelse med naboorienteringen. Sagens forløb 14-02-2022 Klima-, Teknik- og Miljøudvalget 2022 Godkendt.", "source_path": "data/greve/raw_dagsordener/Klima-, Teknik- og Miljøudvalget_2022-02-14T08:00:00+01:00_962cf1ab-e55e-4518-8e3c-e3ce11cb3a3a.json"}
{"document_id": "962cf1ab-e55e-4518-8e3c-e3ce11cb3a3a", "committee": "Klima-, Teknik- og Miljøudvalget", "meeting_date": "2022-02-14T08:00:00+01:00", "section_type": "html_fragment", "section_title": "Dispensation vedr. kviste og tagvinduer, Lillegade 1, Greve Landsby", "case_number": "21-004167", "agenda_index": 11, "text": "Beslutning Godkendt. Fremstilling Sagsprocedure Klima-, Teknik- og Miljøudvalget. Resume Administrationen har modtaget en ansøgning om byggetilladelse til opførelse af en tilbygning på Lillegade 1 matr. Nr. 66c Greve By, Greve. Ejendommen er omfattet af lokalplan nr. 14.02. I forbindelse med det ansøgte projekt, ansøges der om dispensation fra lokalplanens § 6.6 for hvad angår husformen, idet der ansøges om kvist og ovenlysvindue. Indstilling Center for Teknik & Miljø indstiller, at der meddeles dispensation fra lokalplan nr. 1 4.02 § 6. 6 , idet det er vurderet, at det ansøgte projekt er indpasset i landsbystilen . Sagsbeskrivelse Administrationen modtog den 19. april 2021 en ansøgning om byggetilladelse til opførelse af en tilbygning på Lillegade 1. Tilbygningen er 28 m2 og består af et alrum. Tilbygningen er placeret på den østlige del og har en afstand til naboskel mod Lillegade 2A på ca. 12 m. Tilbygningen ansøges udført som eksisterende beboelse med ydervægge af netpuds og tagdækning af stråtag. Bebyggelsens myndighedsprojekt fremgår af bilag 1. Husform Ejendommen er omfattet af Lokalplan nr. 14.02. Lokalplanens § 6.6 angiver følgende: \"Tage skal udformes som symmetriske, uafvalmede sadeltage med 45-50° hældning. Der må ikke uden byrådets særlige tilladelse anbringes kviste, og der må ikke indrettes altaner og dominerende tagvinduer\". I forbindelse med det ansøgte projekt ønskes tilladelse til at opføre en tilbygning med kvist og ovenlysvindue, som ikke menes at være dominerende og med henvisning til, at der er kviste mange steder i Greve landsby. Naboorientering I forbindelse med behandlingen af byggesagen, har sagen været sendt i naboorientering hos ejendommen Lillegade 2A og Greve Landsbylaug. I forbindelse med naboorienteringen har kommunen ikke modtaget indsigelser. Administrationen vurderer, at der bør meddeles tilladelse til det ansøgte projekt, idet boligens husform er indpasset i landsbystilen og karakteren af den eksisterende bebyggelse i landsbyen. Vurderingen er blandt andet foretaget ud fra, at der findes kviste flere steder i Greve landsby, hvorfor det i den forbindelse vurderes, at det ansøgte byggearbejde ikke ændrer områdets karakter. Lovgrundlag Planlovens § 19. Økonomiske konsekvenser Sagen har ingen økonomiske konsekvenser. Kommunikation Sagen har været sendt i naboorientering fra den 10. november 2021 – 24. november 2021. Der er foretaget naboorientering af Greve Landsbylaug og den tætteste nabo Lillegade 2A, da afstanden til de omkringliggende naboer vurderes at være for lang. Sagens forløb 14-02-2022 Klima-, Teknik- og Miljøudvalget 2022 Godkendt.", "source_path": "data/greve/raw_dagsordener/Klima-, Teknik- og Miljøudvalget_2022-02-14T08:00:00+01:00_962cf1ab-e55e-4518-8e3c-e3ce11cb3a3a.json"}
{"document_id": "962cf1ab-e55e-4518-8e3c-e3ce11cb3a3a", "committee": "Klima-, Teknik- og Miljøudvalget", "meeting_date": "2022-02-14T08:00:00+01:00", "section_type": "html_fragment", "section_title": "Dispensation vedr. trelænget bebyggelse, Tune Bygade 26", "case_number": "21-002196", "agenda_index": 12, "text": "Beslutning Godkendt. Fremstilling Sagsprocedure Klima-, Teknik- og Miljøudvalget. Resume Administrationen har modtaget en ansøgning om byggetilladelse til renovering af et eksisterende enfamiliehus på Tune Bygade 26 matr. Nr. 69a Tune By, Tune. Ejendommen er omfattet af lokalplan nr. 15.06. I forbindelse med det ansøgte projekt ansøges der om dispensation fra lokalplanens § 6.3, for hvad angår husformen, idet der ansøges om trelænget bebyggelse. Indstilling Center for Teknik & Miljø indstiller, at der meddeles dispensation fra lokalplan nr. 15.06 § 6.3, idet det er vurderet, at det ansøgte projekt er indpasset i landsbystilen ligesom, at den ansøgte husform medfører en bedre udnyttelse af grunden. Sagsbeskrivelse Administrationen modtog den 10. marts 2021 en ansøgning om byggetilladelse til renovering samt 2 tilbygninger på Tune Bygade 26. Renoveringen består i at fjerne 1. salen, så der kommer loft til kip samt at etablere tilbygning til eksisterende hus (trelænget bebyggelse). Tilbygningen ansøges udført med ydervægge af mursten og tagdækning af fibercement. Tilbygningen der er placeret på den østlige del, har en afstand til naboskel, mod Tune Bygade 34B, på mellem 2,5 m. og 3,2 m., idet tilbygningen ikke følger naboskellet parallelt. Tilbygningen der er placeret på den vestlig del, har en afstand til modstående vejlinje, på 12 m. Bebyggelsens nærmere placering og omfang fremgår af bilag 1(der fremgår eksisterende og fremtidige tegninger- se venligt fremtidige) Bebyggelsesprocent Bygning m 2 Eksisterende beboelse 205 1. sal fjernes (loft til kip) -50 Tilbygning 1 47 Tilbygning 2 6 I alt 208 Bebyggelsesprocenten: 208 m2* 100/ 842 = 24,7 % Lokalplanen tillader en bebyggelsesprocent på 25 %. Husform Ejendommen er omfattet af Lokalplan nr. 15.06, der i henhold til dens kortbilag, placerer ejendommen uden for landsbykernen. Lokalplanens § 6.3 angiver følgende: \"I den på bilag 4 viste landsbykernen må nye beboelses- og erhvervsbygninger kun opføres som længehuse med en husdybde på max. 7,2 m og en huslængde på mindst 2 gange husdybden. I den øvrige del af lokalplanområdet skal dybden være max. 8,5 m og længden skal mindst være 1,5 gange husdybden.\" \"Byrådet kan også give tilladelse til opførelse af vinkelhuse eller trelænget bebyggelse, hvor det kan begrundes i en rimelig udnyttelse af grunden.\" I forbindelse med det ansøgte projekt ønskes tilladelse til at opføre tilbygningerne, der medfører, at den fremtidig bolig vil fremstå som et trelænget hus. Projektet er ansøgt med baggrund i en bedre udnyttelse af grunden og med henvisning til, at der er opført trelænget huse flere steder i Tune landsby. Naboorientering I forbindelse med behandlingen af byggesagen har sagen været sendt i naboorientering hos ejendomme Tune Bygade 32, 34A, 34B,34C, 34D, 30C, 30B, 30A, Tune Bygade 28, Tune Bygade 24 og Tune landsbylaug . I forbindelse med naboorienteringen har kommunen modtaget indsigelse fra Tune Bygade 34B (se bilag 2) som administrationen kommenterer på nedenfor. Indsigelse Tune Bygade 34B Indsigelsen oplyser, at den opførte tilbygning vil tage eftermiddagssolen fra deres have. Der oplyses også, at den fremtidige bebyggelse vil give skyggegener. Den ansøgte bebyggelse har en samlet bygningshøjde på ca. 5,7 m. og har en afstand på ca. 2,5 m. og 3,2 m. ca. til naboskel. Byggeriet overholder afstandskrav til naboen. Bebyggelsen overholder det skrå højdegrænseplan jf. Bygningsreglementet 2018 § 177, nr.1, som angiver, at den maksimale højde (fraregnet gavltrekanten) ikke må overstige 1,4 x afstanden til naboskel og 0,4 x afstand til modstående vejlinje, fremgår af bilag 3. Administrationen vurderer, at der bør meddeles tilladelse til det ansøgte projekt, idet boligens husform er indpasset i landsbystilen og karakteren af den eksisterende bebyggelse i landsbyen, og at projektet opfylder Bygningsreglementet krav om afstand til skel. Vurderingen er blandt andet foretaget ud fra, at naboejendommen (Tune Bygade 30) er en trelænget bebyggelse, ligesom der flere andre steder i landsbyen er opført vinkelhuse, hvorfor det i den forbindelse vurderes, at det ansøgte byggearbejde ikke ændrer områdets karakter. Det er herudover vurderet, at det ansøgte projekt medfører en bedre udnyttelse af en irregulær grund. Lovgrundlag Planlovens § 19. Økonomiske konsekvenser Sagen har ingen økonomiske konsekvenser. Kommunikation Sagen har været sendt i naboorientering fra den 17. november 2021 – 1. december 2021. Der er foretaget naboorientering af de omkringliggende naboer herunder Tune Bygade 32, 34A, 34B,34C, 34D, 30C, 30B, 30A, Tune Bygade 28, Tune Bygade 24 og Tune Landsbylaug . Sagens forløb 14-02-2022 Klima-, Teknik- og Miljøudvalget 2022 Godkendt.", "source_path": "data/greve/raw_dagsordener/Klima-, Teknik- og Miljøudvalget_2022-02-14T08:00:00+01:00_962cf1ab-e55e-4518-8e3c-e3ce11cb3a3a.json"}
{"document_id": "962cf1ab-e55e-4518-8e3c-e3ce11cb3a3a", "committee": "Klima-, Teknik- og Miljøudvalget", "meeting_date": "2022-02-14T08:00:00+01:00", "section_type": "html_fragment", "section_title": "Delegationsplan for Greve Byråd 2022-2025", "case_number": "21-016268", "agenda_index": 13, "text": "Beslutning Anbefales. Udvalget anbefaler dertil, at legalitetsgodkendelse af spildevandstakster delegeres til Klima-, Teknik- og Miljøudvalget. Fremstilling Sagsprocedure Beskæftigelse- og Erhvervsudvalget, Sundhed- og Omsorgsudvalget, Social- og Handicapudvalget, Skole-, Børne- og Ungeudvalget, Plan-, Trygheds- og Integrationsudvalget, Kultur- og Fritidsudvalget, Klima-, Teknik- og Miljøudvalget, Økonomiudvalget og Byrådet. Resume I forbindelse med tiltrædelse af nyt byråd, besluttede Byrådet den nye styrelsesvedtægt for Greve Kommune den 1. december 2021. Denne sag forelægger den reviderede delegationsplan for Greve Kommune til godkendelse. I sagsfremstillingen gennemgås kort de enkelte ændringer til delegationsplanen. Indstilling Center for Politik, Organisation & Borgerbetjening indstiller, at delegationsplanen for Greve Kommune godkendes. Sagsbeskrivelse Delegationsplanen for Greve Kommune skal tilpasses den nye udvalgsstruktur i Greve Byråd. I forbindelse med gennemgang af delegationsplanen, har administrationen desuden tilføjet nogle få præciseringer. I det følgende gennemgås kort de enkelte ændringer i delegationsplanen. I bilag til sagen er vedlagt den gamle delegationsplan, den nye delegationsplan hvor ændringerne er markeret og den nye delegationsplan, hvor ændringerne ikke er markeret. Byrådet Det er præciseret, at Byrådet har ansvar for ansættelse og afskedigelse på direktørniveau. Økonomiudvalget Det er præciseret, at administrationen har beslutningskompetence, hvad angår budgetomplaceringer indenfor et budgetområde under et udvalgs bevilling. Administrationens beslutningskompetencer under personale er præciseret i en fodnote. Erhverv og Turisme flyttes til Beskæftigelses- og Erhvervsudvalget. Beskæftigelses- og Erhvervsudvalget Erhverv og Turisme overdrages fra Økonomiudvalget. Integration, kriminalitetsforebyggelse og exitstrategi for rockere og bandemedlemmer flyttes til Plan-, Integrations- og Tryghedsudvalget. Særligt Tilrettelagt Ungdomsuddannelse og Forberedende Grunduddannelse flyttes til Skole-, Børne- og Ungeudvalget. Klima-, Teknik- og Miljøudvalget Byggesagsbehandling, herunder dispensationer, overdrages fra Plan-, Trygheds- og Integrationsudvalget. Plan,- Trygheds- og Integrationsudvalget Byggesagsbehandling, herunder dispensationer, flyttes til Klima-, Teknik- og Miljøudvalget. Integration, kriminalitetsforebyggelse og exitstrategi for rockere og bandemedlemmer overdrages fra Beskæftigelses- og Erhvervsudvalget. Kultur- og Fritidsudvalget Administrativ præcisering angående tilladelser til benyttelse af arkivalier fra §7 kommunearkivet. Skole-, Børne- og Ungeudvalget Særligt Tilrettelagt Ungdomsuddannelse og Forberedende Grunduddannelse overdraget fra Erhvervs- og Beskæftigelsesudvalget. Sundheds- og Omsorgsudvalget I henhold til styrelsesvedtægten er opgaverne fra det tidligere Social-, Sundheds- og Psykiatriudvalg fordelt på Sundheds- og Omsorgsudvalget og på Social- og Handicapudvalget. Social- og Handicapudvalget I henhold til styrelsesvedtægten er opgaverne fra det tidligere Social-, Sundheds- og Psykiatriudvalg fordelt på Sundheds- og Omsorgsudvalget og på Social- og Handicapudvalget. Lovgrundlag Lov om kommunernes styrelse. Økonomiske konsekvenser Sagen har ingen økonomiske konsekvenser. Kommunikation Delegationsplanen lægges på Greve Kommunes hjemmeside, når den er vedtaget endeligt i Byrådet. Sagens forløb 07-02-2022 Beskæftigelses- og Erhvervsudvalget 2022 Anbefales inden for beskæftigelses- og erhvervsområdet. 07-02-2022 Sundheds- og Omsorgsudvalget 2022 Anbefales. 07-02-2022 Social- og Handicapudvalget 2022 Anbefales. 08-02-2022 Skole-, Børne- og Ungeudvalget 2022 Anbefales. 08-02-2022 Plan-, Trygheds- og Integrationsudvalget 2022 Anbefales med bemærkning om, at udvalget ønsker, at udvalgets navn ændres til Plan- og Tryghedsudvalget. 09-02-2022 Kultur- og Fritidsudvalget 2022 Anbefales. 14-02-2022 Klima-, Teknik- og Miljøudvalget 2022 Anbefales. Udvalget anbefaler dertil, at legalitetsgodkendelse af spildevandstakster delegeres til Klima-, Teknik- og Miljøudvalget. 28-02-2022 Økonomiudvalget 2022 Beslutning ikke frigivet 07-03-2022 Byråd 2022 Beslutning ikke frigivet", "source_path": "data/greve/raw_dagsordener/Klima-, Teknik- og Miljøudvalget_2022-02-14T08:00:00+01:00_962cf1ab-e55e-4518-8e3c-e3ce11cb3a3a.json"}
{"document_id": "962cf1ab-e55e-4518-8e3c-e3ce11cb3a3a", "committee": "Klima-, Teknik- og Miljøudvalget", "meeting_date": "2022-02-14T08:00:00+01:00", "section_type": "html_fragment", "section_title": "Orientering fra formanden/gensidig orientering", "case_number": "21-014457", "agenda_index": 14, "text": "Beslutning Taget til efterretning. Udvalget ønsker, at der arrangeres et temamøde med Morten DD fra ”Vild Kommune” for udvalget hvor Byrådet inviteres om biodiversitet. Fremstilling Sagsprocedure Klima,- Teknik- og Miljøudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Center for Politik, Organisation & Borgerbetjening indstiller, at eventuelle orienteringer tages til efterretning. Sagens forløb 14-02-2022 Klima-, Teknik- og Miljøudvalget 2022 Taget til efterretning. Udvalget ønsker, at der arrangeres et temamøde med Morten DD fra ”Vild Kommune” for udvalget hvor Byrådet inviteres om biodiversitet.", "source_path": "data/greve/raw_dagsordener/Klima-, Teknik- og Miljøudvalget_2022-02-14T08:00:00+01:00_962cf1ab-e55e-4518-8e3c-e3ce11cb3a3a.json"}
{"document_id": "962cf1ab-e55e-4518-8e3c-e3ce11cb3a3a", "committee": "Klima-, Teknik- og Miljøudvalget", "meeting_date": "2022-02-14T08:00:00+01:00", "section_type": "html_fragment", "section_title": "Lukket: Henvendelser til formanden", "case_number": "21-015023", "agenda_index": 15, "text": "Taget til efterretning.", "source_path": "data/greve/raw_dagsordener/Klima-, Teknik- og Miljøudvalget_2022-02-14T08:00:00+01:00_962cf1ab-e55e-4518-8e3c-e3ce11cb3a3a.json"}
{"document_id": "962cf1ab-e55e-4518-8e3c-e3ce11cb3a3a", "committee": "Klima-, Teknik- og Miljøudvalget", "meeting_date": "2022-02-14T08:00:00+01:00", "section_type": "html_fragment", "section_title": "Huskeliste og orientering fra administrationen", "case_number": "21-013718", "agenda_index": 16, "text": "Beslutning KL har inviteret kommunerne til at deltage i en konkurrence om en Klimapris, som kommunen ikke søger i år. Fremstilling Sagsprocedure Klima,- Teknik- og Miljøudvalget. Resume I sagen gives et kort overblik over administrationens orienteringspunkter. Indstilling Center for Teknik & Miljø indstiller, at udvalget tager orienteringen til efterretning. Sagsbeskrivelse Administrationen orienterer om: Teknik & Miljø Konference '22 KL har inviteret til årets Teknik & Miljø-konference '22, Kommunernes klimasamarbejde – fra plan til handling. Der er nu er åben for tilmelding. Programmet kommer senere, men der er mulighed for at se nærmere om udflugter og temamøder: tilmeld.kl.dk/tm2022/program-og-materialer Konferencen foregår onsdag den 20. april kl. 9.00 - torsdag den 21. april kl. 13.30 . ODEON, Odeons Kvarter 1, 5000 Odense Kommunale deltagere betaler medlemspris på 1.900 kr. + moms. Prisen dækker fuldt program, fuld forplejning fra onsdag morgen til torsdag middag, inkl. aftenmenu onsdag aften og frokost to-go torsdag kl. 13.30. Ønskes overnatning skal det bookes og kommer oveni. Pulje til faglokaler på skoler i 2022 Til anlægsprojektet for Skoler, renovering af faglokaler er der i forbindelse med godkendelsen af Budget 2022-2025 givet anlægsbevilling på 1 mio. kr. i 2022. I anlægsforslaget er kort beskrevet, at Karlslunde Skole er den skole, hvor istandsættelse af faglokaler prioriteres først med udførelse i 2022 og 2023. Arbejdet med projektering af Håndværk og Design (H&D) igangsættes i 2022 og udførelse forventes opstartet ultimo 2022 og videreført i 2023, hvor der er afsat rådighedsbeløb på 2 mio. kr. til projektet. Der vil ligeledes blive udført mindre arbejder vedrørende faglokaler på andre skoler i 2022. I 2022 vurderes det hensigtsmæssigt, at der etableres glas-/dørpartier mellem lokalerne H&D samt tilpasses skabe/inventar pga. disse ændringer på Damagerskolen, Holmeagerskolen og Krogårdskolen af hensyn til at dette fag skal kunne opfylde kravene til et sammenhæng og gennemsigtighed mellem H&D-lokalerne på disse skoler. Der er afsat rådighedsbeløb på 2,5 mio. kr. i 2024 og 3 mio. kr. i 2025. Faglokalerne på Damagerskolen og Holmeagerskolen er i god stand, men der mangler det nødvendige sammenhæng/gennemsigtighed mellem lokalerne i H&D, hvorfor etablering af glas-/dørpartier mv. anbefales udført i 2022 således, at lokalekravene til H&D for afholdelse af eksamen sommeren 2022 er overholdt. Faglokalerne på Krogårdskolen er i rimelig stand, men her mangler ligeledes det nødvendige sammenhæng/gennemsigtighed mellem lokalerne H&D for opfyldelse af lokalekravene, hvorfor dette ligeledes anbefales udført inden afholdelse eksamen sommeren 2022. Administrationen vender tilbage med en indstilling når der skal frigives rådighedsbeløb fra 2023 og frem. Pulje til forundersøgelse af kloakker I budget 2022 er frigivet 1,5 mio. kr. i anlægsmidler til forundersøgelser af kloakker. I 2022 vil der bliver udført forundersøgelser af kloakkerne ved Portalen, Mosedeskolen, Karlslunde Skole, tandlægeklinikken ved Hedelyskolen og Greve Videnscenter, samt en 3-5 daginstitutioner. Forundersøgelserne vil medføre at der udføres tv-inspektioner hvor kloakken gennemfotograferes, samt i et vidst omfang at kloakkerne spules og renses. Formålet med forundersøgelserne er at få et indblik I hvilke omkostninger det vil medføre, hvis der skal laves reparationer på kloakkerne, så udfordringer med vandskader og rotter kan forebygges. Der er også afsat midler i 2023 og 2024 til forundersøgelser af kloakker – 1,5 mio. kr. hvert år. Administrationen vender tilbage med en indstilling når der skal frigives rådighedsbeløb til dette. Byggesagsbehandlingstider Sagens forløb 14-02-2022 Klima-, Teknik- og Miljøudvalget 2022 KL har inviteret kommunerne til at deltage i en konkurrence om en Klimapris, som kommunen ikke søger i år.", "source_path": "data/greve/raw_dagsordener/Klima-, Teknik- og Miljøudvalget_2022-02-14T08:00:00+01:00_962cf1ab-e55e-4518-8e3c-e3ce11cb3a3a.json"}
{"document_id": "962cf1ab-e55e-4518-8e3c-e3ce11cb3a3a", "committee": "Klima-, Teknik- og Miljøudvalget", "meeting_date": "2022-02-14T08:00:00+01:00", "section_type": "html_fragment", "section_title": "Klima,- Teknik- og Miljøudvalgets kalender 2022", "case_number": "21-014455", "agenda_index": 17, "text": "Beslutning Taget til efterretning. Fremstilling Sagsprocedure Klima-, Teknik- og Miljøudvalget. Resume I sagen gives et overblik over Klima-, Teknik- og Miljøudvalgets udvalgsmøder og møder i tilknytning til udvalget. Indstilling Center for Politik, Organisation & Borgerbetjening indstiller, at orienteringen tages til efterretning. Sagsbeskrivelse Klima,- Teknik- og Miljøudvalgets kalender er vedlagt. Sagens forløb 14-02-2022 Klima-, Teknik- og Miljøudvalget 2022 Taget til efterretning.", "source_path": "data/greve/raw_dagsordener/Klima-, Teknik- og Miljøudvalget_2022-02-14T08:00:00+01:00_962cf1ab-e55e-4518-8e3c-e3ce11cb3a3a.json"}
{"document_id": "962cf1ab-e55e-4518-8e3c-e3ce11cb3a3a", "committee": "Klima-, Teknik- og Miljøudvalget", "meeting_date": "2022-02-14T08:00:00+01:00", "section_type": "html_fragment", "section_title": "Underskriftsark", "case_number": "21-014460", "agenda_index": 18, "text": "Fremstilling Sagsprocedure Klima-, Teknik- og Miljøudvalget. Resume Elektronisk underskriftsark. Sagens forløb 14-02-2022 Klima-, Teknik- og Miljøudvalget 2022", "source_path": "data/greve/raw_dagsordener/Klima-, Teknik- og Miljøudvalget_2022-02-14T08:00:00+01:00_962cf1ab-e55e-4518-8e3c-e3ce11cb3a3a.json"}
