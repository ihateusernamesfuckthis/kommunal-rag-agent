{"document_id": "4edfcfe6-1942-4b20-a348-369d0065b4b4", "committee": "Klima-, Teknik- og Miljøudvalget", "meeting_date": "2022-10-13T08:00:00+02:00", "section_type": "html_fragment", "section_title": "Godkendelse af dagsorden", "case_number": "21-014454", "agenda_index": 0, "text": "Beslutning Dagsordenen blev godkendt. Fremstilling Sagsprocedure Klima-, Teknik- og Miljøudvalget. Resume Godkendelse af dagsorden for mødet den 13. oktober 2022. Indstilling Center for Politik, Organisation & Borgerbetjening indstiller at dagsordenen godkendes.", "source_path": "data/greve/raw_dagsordener/Klima-, Teknik- og Miljøudvalget_2022-10-13T08:00:00+02:00_4edfcfe6-1942-4b20-a348-369d0065b4b4.json"}
{"document_id": "4edfcfe6-1942-4b20-a348-369d0065b4b4", "committee": "Klima-, Teknik- og Miljøudvalget", "meeting_date": "2022-10-13T08:00:00+02:00", "section_type": "html_fragment", "section_title": "Drøftelse af ideoplæg i forbindelse med udarbejdelse af ny spildevandsplan 2023-2031", "case_number": "21-014675", "agenda_index": 1, "text": "Beslutning Udvalget drøftede oplægget, og besluttede at de ønsker drøftelsessager frem mod forslaget for at gå i dybden med udvalgte emner. Fremstilling Sagsprocedure Klima-, Teknik- og Miljøudvalget. Resume Greve Kommunes spildevandsplan skal revideres. Greve Kommune ønsker at udarbejde spildevandsplanen i en proces sammen med KLAR Forsyning og kommunens øvrige relevante fagområder med fokus på kommuneplanlægningen, vandområdeplanerne og klimahandlingsplanen. Indstilling Center for Teknik & Miljø indstiller, at udvalget drøfter de fremlagte temaer og indsatsområder med henblik på en politisk afklaring af kommunens ambitionsniveau og interesseområder i den nye spildevandsplan. Sagsbeskrivelse Ifølge lovgivningen har kommunen pligt til at udarbejde en spildevandsplan, der rummer oplysninger om de eksisterende og planlagte forhold i planperioden. Spildevandsplanen fastlægger rammerne for kommunens håndtering og myndighedsudøvelse indenfor spildevandsområdet som for eksempel: Udledningstilladelse til renset spildevand, overløbsvand og regnvand. Udbygning og renovering af de offentlige spildevandsanlæg, Mosede Renseanlæg, Håndtering af spildevand i det åbne land. For den enkelte borger er spildevandsplanen en forhåndsorientering om kommende tiltag indenfor spildevandsområdet, der kan have økonomiske konsekvenser som f.eks. påbud om forbedret spildevandsrensning i det åbne land og separatkloakering. Spildevandsplanen udgør endvidere en del af kommunens administrationsgrundlag og beskriver serviceniveau, rettigheder og pligter med hensyn til håndtering af spildevand og regnvand for myndigheden samt Greve Spildevand A/S og borgere. Den kommende spildevandsplan afløses af den nuværende Spildevandsplan 2015 - 2022, som skal koordineres med blandt andet kommuneplanen, kommunens Klimahandlingsplan (DK2020) og Risikostyringsplan for stormflod 2021-2027. Spildevandsplan skal desuden leve op til de statslige vandområdeplaner 2021-2027, som i øjeblikket er i høring. Risikostyringsplanen for stormflod for Greve Kommune fastlægger risikoen for oversvømmelser som følge af stormflod fra kystvandene. Målsætningerne og tiltagene fra Risikostyringsplanen påtænkes indarbejdet i spildevandsplanen og den kommende klimahandlingsplan. Spildevandsplanen er juridisk bindende for kommunens myndighedsudøvelse. På Klima-, Teknik- og Miljøudvalgets møde gives et oplæg om det påtænkte indhold i den nye spildevandsplan til drøftelse. Lovgrundlag Bekendtgørelse nr. 1393 af 21. juni 2021 om spildevandstilladelser m.v. efter Miljøbeskyttelseslovens kapitel 3 og 4 – benævnte Spildevandsbekendtgørelsen. Økonomiske konsekvenser Der er ingen økonomiske konsekvenser i forbindelse med denne drøftelsessag. Udgiften til udarbejdelse af spildevandsplan finansieres af midler afsat til myndighedshåndhævelse på miljøområdet i Greve Kommune. Kommunikation Der vil ikke være kommunikation på baggrund af denne drøftelsessag. Når forslag til spildevandsplan 2023 – 2031 foreligger skal det efter behandling i Klima-, Teknik- og Miljøudvalget og Byrådet sendes i offentlig høring i mindst 8 uger. Tidsplan Efter drøftelsen udarbejder administrationen et forslag til spildevandsplan. Forslag til spildevandsplan forventes at kunne forelægges udvalget i marts 2023, hvorefter den sendes i 8 ugers høring. Spildevandsplan forventes endelig vedtaget i august 2023 eller lidt senere. Øvrige forhold Rådgiver Thomas Borch Hansen fra Envidan vil præsentere et ideoplæg. Derudover deltager teknisk direktør, Jesper Koziara fra KLAR Forsyning og enhedschef for Byg og Miljø, Michael Darmer fra Center for Teknik & Miljø.", "source_path": "data/greve/raw_dagsordener/Klima-, Teknik- og Miljøudvalget_2022-10-13T08:00:00+02:00_4edfcfe6-1942-4b20-a348-369d0065b4b4.json"}
{"document_id": "4edfcfe6-1942-4b20-a348-369d0065b4b4", "committee": "Klima-, Teknik- og Miljøudvalget", "meeting_date": "2022-10-13T08:00:00+02:00", "section_type": "html_fragment", "section_title": "Dispensation vedr. lovliggørelse af kvist, Nylandsvej 22, Karlslunde Landsby", "case_number": "22-002926", "agenda_index": 2, "text": "Beslutning Godkendt. Fremstilling Sagsprocedure Klima-, Teknik- og Miljøudvalget. Resume Administrationen har modtaget en ansøgning om byggetilladelse til lovliggørelse af udnyttelse af 1 sal samt etablering af en kvist på Nylandsvej 22, matr.nr. 11u Karlslunde By, Karlslunde. Ejendommen er omfattet af lokalplan nr. 14.03. I forbindelse med det ansøgte projekt, ansøges der om dispensation fra lokalplanens § 6, stk. c for hvad angår husformen, idet der ansøges om kvist. Indstilling Center for Teknik & Miljø indstiller, at der meddeles dispensation fra lokalplan nr. 14.03 § 6, stk. c, idet det er vurderet, at det ansøgte projekt er indpasset i landsbystilen . Sagsbeskrivelse Administrationen modtog den 24. februar 2022 en ansøgning om byggetilladelse til lovliggørelse af udnyttelse af 1. sal samt etablering af en kvist. på Nylandsvej 22. Tagetagen er 88 m2 og er istandsat i 1991. Kvisten er ca. 3,90 m bredt og er placeret midt på tagfladen. Bebyggelsens myndighedsprojekt fremgår af bilag 1. Ejendommen er omfattet af lokalplan nr. 14.03, § 6, stk. c som angiver følgende: \"Der må ikke uden byrådets særlige tilladelse anbringes kviste, og der må ikke indrettes altaner og dominerende tagvinduer\". I forbindelse med det ansøgte projekt ønskes tilladelse til lovliggørelse af udnyttelsen af tagetage med kvist, som ikke menes at være dominerende og med henvisning til, at der er kviste mange steder i Karlslunde landsby. Administrationen vurderer, at der bør meddeles tilladelse til det ansøgte projekt, idet boligens husform er indpasset i landsbystilen og karakteren af den eksisterende bebyggelse i landsbyen. Vurderingen er blandt andet foretaget ud fra, at der findes kviste flere steder i Karlslunde landsby, hvorfor det i den forbindelse vurderes, at det ansøgte byggearbejde ikke ændrer områdets karakter. Lovgrundlag Planloven § 19. Økonomiske konsekvenser Sagen har ingen økonomiske konsekvenser. Kommunikation Sagen har været i naboorientering efter planlovens § 20 fra den 22. august 2022 - 6. september 2022. I forbindelse med naboorienteringen har kommunen ikke modtaget indsigelser. Der er foretaget naboorientering af de omkringliggende naboer samt Karlslunde Landsbylaug og grundejerforeningen Mølletoften.", "source_path": "data/greve/raw_dagsordener/Klima-, Teknik- og Miljøudvalget_2022-10-13T08:00:00+02:00_4edfcfe6-1942-4b20-a348-369d0065b4b4.json"}
{"document_id": "4edfcfe6-1942-4b20-a348-369d0065b4b4", "committee": "Klima-, Teknik- og Miljøudvalget", "meeting_date": "2022-10-13T08:00:00+02:00", "section_type": "html_fragment", "section_title": "Dispensation til delvis lovliggørelse af terrænregulering, Rørsangervej 11", "case_number": "21-015384", "agenda_index": 3, "text": "Beslutning Sagen udsættes til næste møde, da der er kommet nye oplysninger. Fremstilling Sagsprocedure Klima-, Teknik- og Miljøudvalget. Resume Administrationen har den 1. december 2021 modtaget en ansøgning om dispensation til lovliggørelse af terrænregulering på Rørsangervej 11. Ejendommen var omfattet af lokalplan 11.47 på opførelsestidspunktet, som nu er erstattet af lokalplan 12.50. Der er ansøgt om dispensation til at lovliggøre et nyt enfamiliehus, som overskrider lokalplanens bestemmelser for, hvor meget en grund må terrænreguleres. Indstilling Center for Teknik & Miljø indstiller, at der skal foretages fysisk lovliggørelse af terræn og herunder terrasse på ejendommen, så Lokalplan 12.50 § 11.3 overholdes, dog undtaget terræn under bygningen og i en afstand på 1,5 m fra eksisterende bygning at der meddeles dispensation fra regulering af terræn under og 1,5 m fra huset Sagsbeskrivelse Administrationen har den 1. december 2021 modtaget en ansøgning om dispensation fra Lokalplan 11.47 og 12.50 § 11.3, hvor terrænregulering på mere end +/- 0,4 m i forhold til eksisterende terræn, ikke må finde sted. Bestemmelsen er ens i den oprindelige lokalplan, som gjaldt da huset blev opført, og den nugældende lokalplan 12.50. 27. maj 2019 er der givet byggetilladelse til et nyt enfamiliehus på ejendommen Rørsangervej 11. Det fremgår af byggetilladelsen, at der ikke er givet nogen former for dispensation, og at bestemmelserne i lokalplan 12.47 skal overholdes. Projektet fremgår af bilag 1. Den 3. februar 2021 har administrationen modtaget en klage fra en nabo til Rørsangervej 11. 21. april 2021 foretog administrationen et tilsyn på ejendommen og kunne konstatere, at der tilsyneladende var et forhøjet terræn samt opført et drivhus og en terrasse på det forhøjede terræn. 1. december 2021 har administrationen modtaget tegninger efter ny opmåling af en landinspektør, hvor der fremgår en terrænregulering op til 1,14 m over oprindeligt terræn og en sokkelkote på 2,63 over oprindeligt terræn (se bilag 2). I forbindelse med sagen er der foretaget naboorientering af de nærmeste naboer og partshøring af ejerne. Indsigelserne fremgår af bilag 3, 4, 5 ,7 og 8. Nogle naboer vurderer, at der er foretaget en stor overskridelse af lokalplanens bestemmelser vedrørende terrænregulering og at terrænet rundt om huset bør reguleres, så lokalplanens bestemmelser overholdes. Nogle frygter endvidere, at der kan opstå gener fra vand som ender på deres grund i forbindelse med skyudbrud. Endelig mener naboerne, at terrassen og drivhuset bør sænkes eller fjernes. En beboer er af den opfattelse, at det er en stor fornøjelse at kikke på det nye hus og have sammenlignet med det gamle hus, samt at det nye hus ikke synes højere end det gamle, som på grund af krybekælder havde en høj sokkel. Ejerne anmoder om lovliggørelse af havearealet langs østlige og sydlige skel, så terrassen bibeholdes, samt at de kan beholde drivhuset som skærmes for evt. indbliksgener Sagen blev behandlet Klima-, Teknik- og Miljøudvalgets møde den 2. juni 2022. Her besluttede udvalget at sende sagen tilbage til administrationen med henblik på en partshøring, inden der træffes beslutning i sagen. Den 11. juli 2022 udsendte administrationen varsel om påbud - partshøring, jf. bilag 6. Administrationen indstiller, at ansøger pålægges at sænke terrænet 1,5 m fra huset, og at der skal ske en fysisk lovliggørelse af terrassen så Lokalplan 12.50 overholdes. Det vil sige, at den nuværende terrasse med fliser ind mod drivhuset skal sænkes til det oprindelige terrænniveau +/- 0.4 i henhold til lokalplanen. Dog tillades, at terræn bibeholdes under huset og 1,5 m fra huset af hensyn til sikring af det eksisterende fundament. Det kræver, at der meddeles en dispensation til terrænet under og lige omkring huset. Administrationen vurderer, at huset lovligt ville kunne være bygget i samme højde på en høj sokkel. Det taler for at lovliggøre ved at tillade terrænhøjden rundt om huset. Det vil derfor ikke være proportionelt at kræve huset fjernet, når denne lovliggørelse er mulig og hensigtsmæssig. Lovgrundlag Planlovens § 19, om at kommunalbestyrelsen kan dispensere fra bestemmelserne i en lokalplan, hvis dispensationen ikke er i strid med principperne i planen. Økonomiske konsekvenser En nabo til Rørsangervej 11 har oplyst at de vil kræve økonomisk kompensation, hvis der gives dispensation. Administrationen vurderer, at naboen ikke har ret til en kompensation. Der forventes således ikke økonomiske konsekvenser for kommunen. Øvrige konsekvenser Det kan ikke afvises, at en fuld dispensation vil danne presedens i andre sager. En dispensation under og omkring huset kan man argumentere for som et særligt forhold i netop denne byggesag. Kommunikation Sagen har været sendt i partshøring fra 2. marts 2022 til 16. marts 22 og 27. marts til 11. april 2022. Der er foretaget naboorientering af Rørsangervej 3-13 og Hundige Strandvej 19 -23. Alle indsigelser fremgår af bilagene. Sagen har været sendt i partshøring til ejerne af Rørsangervej 11 fra 11. juli 2022 til 25. juli 2022.", "source_path": "data/greve/raw_dagsordener/Klima-, Teknik- og Miljøudvalget_2022-10-13T08:00:00+02:00_4edfcfe6-1942-4b20-a348-369d0065b4b4.json"}
{"document_id": "4edfcfe6-1942-4b20-a348-369d0065b4b4", "committee": "Klima-, Teknik- og Miljøudvalget", "meeting_date": "2022-10-13T08:00:00+02:00", "section_type": "html_fragment", "section_title": "Landzonetilladelse til etablering af ridebane på Grevevej 93", "case_number": "22-003211", "agenda_index": 4, "text": "Beslutning 1.-2. Godkendt. Fremstilling Sagsprocedure Klima-, Teknik- og Miljøudvalget. Resume Administrationen har modtaget en ansøgning om landzonetilladelse til etablering af en ridebane på Grevevej 93, matr.nr. 12f Tune By, Tune. Etablering af en ridebane kræver en landzonetilladelse jf. planlovens § 35, stk. 1. Ejendommen er ikke omfattet af en lokalplan men er beliggende i transportkorridoren jf. Fingerplan 2019. Indstilling Center for Teknik & Miljø indstiller, at der meddeles landzonetilladelse til den ansøgte ridebane efter planlovens § 35, stk. 1. at landzonetilladelsen betinges af et tinglyst fjernelsesvilkår, der skal fastsætte, at ejer accepterer, at anlægget fjernes uden udgift for det offentlige, hvis korridoren senere tages i brug for at gennemføre et overordnet infrastrukturanlæg. Sagsbeskrivelse Administrationen har modtaget en ansøgning om landzonetilladelse til etablering af en ridebane på Grevevej 93 i Tune. Ridebanen omfatter et areal på 20 x 60 m og etableres i umiddelbar tilknytning til den eksisterende bebyggelse på ejendommen (se bilag 1). Det er af ansøger oplyst, at arbejdet ikke medfører ændringer på det eksisterende terrænniveau, og at ridebanen ikke udføres med lysmaster. Etablering af en ridebane kræver en forudgående landzonetilladelse i henhold til planlovens § 35, stk. 1, idet der sker en ændring i anvendelsen af ejendommens ubebyggede arealer. Ejendommen er beliggende i transportkorridoren jf. Fingerplan 2019. Transportkorridoren omfatter arealreservationer, der skal sikre mulighed for, at fremtidige motorveje, baner, tekniske anlæg mv. kan placeres i mindst mulig konflikt med bymæssig bebyggelse. Inden for transportkorridorerne er der begrænsninger for byudvikling, nybyggeri, ændret anvendelse mv. Fingerplan 2019 § 24, nr. 1 og 2 angiver følgende: § 24. Den kommunale planlægning skal sikre: 1) At den langsigtede reservation af transportkorridorer til fremtidig overordnet trafikal infrastruktur og tekniske anlæg fastholdes. 2) At transportkorridorernes landzonearealer friholdes for yderligere permanent bebyggelse og anlæg, bortset fra bebyggelse og anlæg, som er nødvendig for driften af landbrugsejendomme. Vejledning om administration af transportkorridorerne i hovedstadsområdet angiver følgende omkring permanente og midlertidige bygninger og anlæg i landzone: Midlertidige bygninger og anlæg kan undtagelsesvis tillades i transportkorridoren i landzone, hvis der i landzonetilladelsen indføjes et fjernelsesvilkår, der tinglyses på ejendommen. Vilkåret skal fastsætte, at ejeren accepterer, at bygningen/anlægget fjernes uden udgift for det offentlige, hvis korridoren senere tages i brug for at gennemføre et overordnet infrastrukturanlæg. Der kan også være tale om midlertidige rekreative anvendelser, som ikke rummer bygninger eller andre omkostningstunge anlæg, fx en knallertbane eller boldbane. Det er ikke i overensstemmelse med transportkorridorens formål, at der inden for arealreservationen meddeles landzonetilladelse til ny permanent bebyggelse og anlæg, der har en ikke-landbrugsmæssig funktion. Hvis sådanne permanente og omkostningstunge anlæg, som ikke har midlertidig karakter, pålægges fjernelsesvilkår, må grundejeren påregne ikke at få erstatning og dermed at miste en betydelig værdi, hvis ejendommen senere udnyttes til infrastrukturanlæg. Ved afgørelsen af om nybyggeri, anlæg eller ændret arealanvendelse har midlertidig karakter, kan der blandt andet lægges vægt på følgende forhold: at anvendelsen/bebyggelsen kun skal eksistere i en nærmere bestemt tidsbegrænset periode, der er fastsat som et vilkår i landzonetilladelsen, at bebyggelsen/anlægget er en let, og mindre omkostningsfuld konstruktion, der relativt nemt kan fjernes, at der er tale om en anvendelse, hvor et areal holdes fri for faste anlæg såsom et grønt område, en boldbane eller boldfælleder, et golfbaneanlæg uden bygninger, et beplantningsbælte Som beskrevet ovenfor udføres ridebanen uden lysmaster og ændrer ikke på grundens eksisterende terrænniveau. Etableringen af ridebanen omfatter derfor udelukkende en ændring af terrænunderlaget inden for banens areal. Der er derfor tale om et anlæg der ikke er omkostningstungt, som uden større udgifter fra ejer, kan fjernes hvis korridoren senere tages i brug. Derudover er der tale om en anvendelse, hvor arealet holdes fri for faste anlæg. Ansøgningen om landzonetilladelse har været sendt i naboorientering til naboejendommene Fløjterupvej 10, Grevevej 71 og Grevevej 80. Der er ikke kommet indsigelser til projektet i forbindelse med naboorienteringen. Administrationen vurderer, at der bør meddeles landzonetilladelse til ridebanen, der betinges af et tinglyst fjernelsesvilkår, idet den ansøgte ridebane vurderes til at have midlertidig karakter. Lovgrundlag Planlovens § 35 og Fingerplan 2019. Økonomiske konsekvenser Der er ingen økonomiske konsekvenser for Greve Kommune, idet en eventuel landzonetilladelse betinges af et tinglyst fjernelsesvilkår, der skal fastsætte, at ejer accepterer, at anlægget fjernes uden udgift for det offentlige, hvis korridoren senere tages i brug for at gennemføre et overordnet infrastrukturanlæg. Kommunikation Ansøgningen om landzonetilladelse har været sendt i naboorientering til naboejendommene Fløjterupvej 10, Grevevej 71 og Grevevej 80. Der er ikke kommet indsigelser til projektet i forbindelse med naboorienteringen.", "source_path": "data/greve/raw_dagsordener/Klima-, Teknik- og Miljøudvalget_2022-10-13T08:00:00+02:00_4edfcfe6-1942-4b20-a348-369d0065b4b4.json"}
{"document_id": "4edfcfe6-1942-4b20-a348-369d0065b4b4", "committee": "Klima-, Teknik- og Miljøudvalget", "meeting_date": "2022-10-13T08:00:00+02:00", "section_type": "html_fragment", "section_title": "Udbud af buslinje 224", "case_number": "22-011413", "agenda_index": 5, "text": "Beslutning Anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Movias operatør har i august 2022 valgt at opsige kontrakten på linje 224 med effekt fra foråret 2025. Det betyder, at der skal tages stilling til at finde en ny leverandør på linjen, og der er derved mulighed for at omstille linjen fra diesel til el-busser. Indstilling Center for Teknik & Miljø indstiller, at det godkendes at linje 224 lægges ind i den nyligt indgående A21-kontrakt sammen med buslinjer 120 og 225, så buslinje 224 også bliver en el-bus. Sagsbeskrivelse Linje 224 er en tværkommunal linje, idet den både kører i Høje-Taastrup og Greve Kommune. Linjen køres i en 12-årig kontrakt som startede foråret 2019 med udløb i foråret 2031. Operatøren har imidlertid meddelt Movia, at de ønsker at benytte sig af muligheden for at opsige kontrakten pr. foråret 2025 efter kontraktens første 6 år. Den bagvedliggende årsag til operatørens valg om at opsige kontrakten skønnes, at være at den budte pris er meget lav. Ved Movias seneste udbud af en række busser i Region Sjælland (udbudsgruppe A21) blev det besluttet at omstille til emissionsfri busdrift ( elbus ) med elektriske ramper. I Greve Kommune er det busserne 120 og 225. Den nye kontrakt træder i kraft februar 2024 og for Greve Kommune har udbuddet givet en besparelse på 0,8 mio. kr. på busdriften pr. år. Kørslen på linje 224 passer geografisk godt sammen med gruppen af busser i A21-kontrakten (se kortbilag). Det giver derfor god mening at udvide den nye netop udbudte busdrift med buslinje 224, senest når den eksisterende kontrakt ophører i foråret 2025. Hvis 224 medtages vil den samlede besparelsen på busdriften i Greve være 0,4 mio. kr. pr. år. Administrationen anbefaler, at Movia lægger buslinje 224 med ind i A21, da den geografisk passer godt med ind. Høje-Taastrup har accepteret, at buslinje 224 indgår i udbud A21. Det vurderes ikke økonomisk fordelagtigt at foretage et nyt udbud af buslinje 224 på nuværende tidspunkt. Den næste udbudspakke i Movia (A22), er ikke geografisk optimal for buslinje 224. K ørslen af 224 vil derfor skulle udbydes i egen isoleret enhed. Herved kan der ikke opnås stordriftsfordele, og der vil kunne forventes en højere pris for Greve Kommune. Alternativt kan administrationen arbejder på helt at nedlægge buslinje 224. Det vil dog være et meget drastisk valg at træffe på nuværende tidspunkt før en egentlig analyse af besparelsesmulighederne på busdriften generelt. Der vil fortsat være mulighed for at arbejde med reduktioner i busdriften jf. budgetforliget. For buslinje 224, vil det dog skulle foregå i et samarbejde med Høje-Taastrup Kommune. På baggrund af ovenstående anbefaler Movia både Greve og Høje-Taastrup kommuner at lægge linje 224 ind i den nyligt indgåede A21-kontrakt. Høje-Taastrup har allerede accepteret, at buslinje 224 indgår i udbud A21. Økonomiske konsekvenser Udbud A21 er afgjort august 2022, og Greve Kommune har med udbuddet opnået en årlig driftsbesparelse på ca. 0,8 mio. kr. Den bagvedliggende årsag til operatørens valg om at opsige kontrakten på buslinje 224 skønnes at være den budte pris, som er meget lav. Således må der uanset tilføjelse til A21 forventes et øget tilskudsbehov til linjen . Ved at lægge buslinje 224 med ind i kontrakten for A21 bliver den årlige besparelse kun 0,4 mio. kr. Tidsplan November 2022: Tilbagemelding til Movia vedrørende den berørte buslinje.", "source_path": "data/greve/raw_dagsordener/Klima-, Teknik- og Miljøudvalget_2022-10-13T08:00:00+02:00_4edfcfe6-1942-4b20-a348-369d0065b4b4.json"}
{"document_id": "4edfcfe6-1942-4b20-a348-369d0065b4b4", "committee": "Klima-, Teknik- og Miljøudvalget", "meeting_date": "2022-10-13T08:00:00+02:00", "section_type": "html_fragment", "section_title": "Tryghedsvandring Greve Nord", "case_number": "22-006222", "agenda_index": 6, "text": "Beslutning 1.-3. Godkendt. Fremstilling Sagsprocedure Plan- og Tryghedsudvalget og Klima-, Teknik- og Miljøudvalget. Resume Den 29. august 2022 blev der gennemført en tryghedsvandring i Askerød og Gudekvartererne i Greve Nord med baggrund i Plan- og Tryghedsudvalgets vedtagelse af proces for vandringen i juni 2022. Administrationen fremlægger i denne sag en afrapportering på vandringen og forslag til at iværksætte tryghedsskabende initiativer i området inden for det budget, der er afsat til formålet. Indstilling Center for Teknik & Miljø indstiller overfor Klima-, Teknik- og Miljøudvalget, at forslag til prioritering og igangsætning af tryghedsskabende indsatser i Greve Nord i forlængelse af tryghedsvandringen godkendes. at tiltagene finansieres med 1 20.000 kr. af det reserverede beløb på Vej- og Landskabspuljen til Tryghed 2022. at beløbet på driften til tryghedsskabende tiltag i 2022 på 225.000 kr. indgår som besparelse ved BO3. Center for Teknik & Miljø indstiller overfor Plan- og Tryghedsudvalget, 4. at sagen tages til efterretning. Sagsbeskrivelse På udvalgsmødet den 31. maj 2022 (pkt. 12) godkendte Plan- og Tryghedsudvalget en proces for at gennemføre en tryghedsvandring i Greve Nord. Baggrunden var, at Byrådet i december 2021 godkendte, at der skal gennemføres tryghedsvandringer i Greve Nord i 2022. Der er afsat midler på budgettet i 2022 og 2023 til initiativer på baggrund af tryghedsvandringer. I Plan- og Tryghedsudvalgets beslutning indgik det, at der gennemføres én tryghedsvandring i Greve Nord i slutningen af august 2022, med fokus på de fysiske forhold i området ved og omkring Askerød og Gudekvartererne. Netop her havde stormødet om tryghed i september 2021 udpeget flest utrygge steder. Desuden besluttede udvalget, hvem der skulle inviteres til at deltage indenfor et deltagerloft på ca. 20. Tryghedsvandringen blev gennemført den 29. august 2022. Formål var at indsamle viden om borgernes oplevelse af tryghed/utryghed i de udpegede områder - med henblik på at iværksætte primært fysiske tiltag (beskære og åbne op, forskønne/male, renhold, vedligehold, belysning ol.), som kan reducere oplevelsen af utryghed. Kommunen inviterede repræsentanter fra 3 grundejerforeninger, 6 afdelingsbestyrelser i Askerød og Gudekvartererne, Greve Nord Projektet, klub, folkeskoler og privatskoler i området, Natteravnene og Greve Seniorråd. Ud over 3 deltagere fra administrationen tilmeldte 9 sig hvoraf de 8 mødte op på dagen. Reminder blev sendt ud medio august til dem administrationen ikke havde hørt fra indenfor tidsfristen. Se mere i vedlagte bilag om opsamling og anbefalinger. Som det også fremgår af opsamlingen med vedlagte kortbilag, havde de fremmødte grundlæggende ikke en oplevelse af området som utrygt. Deltagerne på vandringen taler flere gange undervejs om, at området kæmper med et dårligt ry, men at det primært er ”gamle historier”, som man fastholder. Ønsket er, at der arbejdes med områdets image, så det svarer til, hvordan forholdene er i dag. Elevrepræsentanterne oplyste dog, at de unge ved mørkets frembrud prøver at undgå tunneller, mindre og dårligt oplyste stier, uoplyste og tæt bevoksede områder og steder, hvor der ikke færdes andre mennesker. Der var 12 steder på ruten, hvor der var kommentarer, som kan ses af opsamlingsbilaget. Gennemgående handler kommentarerne om: Manglende eller ikke fungerende vejbelysning, herunder ønske om afklaring af hvem der ejer belysning Manglende beskæring af buske og træer bl.a. omkring tunneller og belysningsarmaturer Dårlige orienterings- og overbliksforhold ved tunneller Behov for at forskønne tunneller med udsmykning/maling og bedre lyssætning Trafikal utryghed ved krydset Hundigevej, Thors Kvarter og Hedelunden – busstoppested med for lidt og for dårlig plads, ringe passage gennem området til busstop og vejkryds, manglende orientering gennem Gudekvartererne/Askerød til og fra boldbaner, Valhallen, privatskoler m.v. ved Hedelunden . På baggrund af deltagerinput og en faglig vurdering har administrationen i opsamlingsbilaget udarbejdet forslag til håndtering af hvert enkelt input og til, hvad der kan sættes i værk på de kommunalt ejede områder. Administrationen anbefaler, at følgende tiltag prioriteres iværksat i 2022 på kommunens arealer: Sted på ruten Se vedlagte bilag og kort Anbefalet tiltag 1) Tunnel nr. 2 under Godsvej ved Digehuset – med tilhørende stistykker på begge sider af tunnellen. at beskære beplantning langs stien på den kommunale del af tunnelforløbet under Godsvej for at forbedre lysindfald og oversigtsforhold 5) Sti fra Thors Kvarter ud til busstop overfor Valhallen at etablere en ekstra fliserække ved busstoppestedet, hvor der i dag er et jordareal. Stien frem til er ejet af boligselskabet. 8) Tunnel under banen ved Frejas Kvarter at beskære beplantning langs hele stien ned mod tunnellen, herunder fritlægge belysningsarmaturer at etablere ekstra belægning til fodgængere rundt i svinget og hen til indgang af tunnelen fra nord/øst for at forbedre sikkerheden for fodgængerne 9) To grønne rondeller bag ved Bugtskolen at udtynde og beskære beplantningen så der er fuldt indblik til og omkring rondellerne 10) Bevoksning ved boldbane/Greve Videncenter i nordøstligt hjørne langs gennemgående sti at al underbeplantning i hjørnearealet fjernes men enkelte store træer bibeholdes Prisoverslag i alt 120.000 kr. ekskl. moms. Administrationen anbefaler derudover: at de påpegede forhold, om behov for forbedring af lys mv. i tunneller indgår i forslag til en samlet plan for forbedring/forskønnelse af tunneller i Greve Nord til fremlæggelse i 2023. at de utrygge forhold og forbedringsforslag, der blev påpeget på boligselskabernes områder drøftes med boligselskaberne fx i forbindelse med styringsdialogmøderne. Økonomiske konsekvenser Følgende beløb er afsat til arbejdet efter tryghedsvandringer i 2022: Vej- og landskabspuljen - Tryghed 2022 (anlæg): 370.000 kr. Pulje til tryghed (anlæg): 300.000 kr. Tryghedsskabende tiltag (drift): 225.000 kr. I alt 895.000 kr. Administrationen anbefaler, at beløbet på 120.000 kr. udmøntes fra det reserverede beløb på Vej- og Landskabspuljen til Tryghed 2022. Arbejderne udføres inden for rammerne af kontrakten med PV Greve. Administrationen indstiller, at kommunen i forbindelse med udgiftsstop som følge den økonomiske situation ved budgetopfølgning 2, fremlægger driftsbeløbet på 225.000 kr. som en besparelse ved budgetopfølgning 3. De resterende anlægsbeløb på i alt 550.000 kr. forventes ikke anvendt i 2022 og vil derfor indgå i budgetopfølgning 3 som forskydninger til 2023 til arbejder med tryghed i tunneller og evt. andre tryghedsskabende tiltag i 2023. Kommunikation Deltagerne i tryghedsvandringen orienteres direkte om de tiltag, som udvalget beslutter at gennemføre. Der udarbejdes desuden en pressemeddelelse, når arbejderne sættes i gang Tidsplan De anbefalede tiltag kan iværksættes umiddelbart efter, at udvalget har truffet beslutning og forventes afsluttet inden årets udgang. Sagens forløb 11-10-2022 Plan- og Tryghedsudvalget 4. Sagen taget til efterretning med bemærkning om, at udvalget på baggrund af ny lovhjemmel ønsker en sag om kommunens muligheder for tryghedsskabende overvågning.", "source_path": "data/greve/raw_dagsordener/Klima-, Teknik- og Miljøudvalget_2022-10-13T08:00:00+02:00_4edfcfe6-1942-4b20-a348-369d0065b4b4.json"}
{"document_id": "4edfcfe6-1942-4b20-a348-369d0065b4b4", "committee": "Klima-, Teknik- og Miljøudvalget", "meeting_date": "2022-10-13T08:00:00+02:00", "section_type": "html_fragment", "section_title": "Orientering om status på processen for DK2020-klimahandlingsplanen", "case_number": "22-011786", "agenda_index": 7, "text": "Beslutning Orienteringen blev taget til efterretning. Fremstilling Sagsprocedure Klima-, Teknik- og Miljøudvalget. Resume Greve Kommune er nu over midtvejs i udarbejdelsen af klimahandlingsplanen, for en klimarobust og CO2-neutral kommune i 2050 med ambitiøse, realistiske delmål for 2025 og 2030. Planen skal vedtages inden maj 2023, hvor den skal sendes til CONCITO og C40. Under udarbejdelsen sker der inddragelse af både borgere, civilsamfund, virksomheder og forskellige fagområder i kommunen. Her er status og den resterende del af forløbet. Indstilling Center for Teknik & Miljø indstiller at status og det bekrevne forløb tages til efterretning Sagsbeskrivelse I 2020 besluttede Byrådet at reducere CO2-aftrykket i kommunen som geografisk område samt at styrke indsatser for klimatilpasning. Greve Kommune har tilsluttet sig DK2020-projektet og udarbejdelsen af en ambitiøs Klimaplan, bestående af forpligtende lokale indsatser for CO2-reduktion og tilpasning. Det er indsatser, der lever op til målene i Parisaftalen. Klimahandlingsplanen i Greve Kommune skal således følge en bestemt metode og leve op til en række krav, som kommunen skal dokumentere overholdelsen af. Kommunerne i DK2020 samarbejdet er opdelt i tre grupper, hvor de første 21 kommuner har godkendte klimahandlingsplaner. De næste 44 kommuner er nu ved at have godkendt deres, mens de sidste 31 kommuner, her iblandt Greve, nu er over halvejs med deres planer. DK2020-klimahandlingsplanerne skal kortlægge CO2-udledningen samt vurdere klimaforandringernes risici og konsekvenser for Greve Kommunes fulde geografi, og dermed både borgere, erhverv og det offentlige. Den skal indeholde ambitiøse og realistiske delmål for CO2-reduktion og klimatilpasning allerede for 2025 og 2030, mens der skal vises vej med tiltag mod nuludledning og klimarobusthed inden 2050. Det skal samtidigt være tydeligt, hvilke tiltag der prioriteres på den korte bane, og hvilken merværdi de har, samt hvornår og hvordan kommunen monitorerer fremdriften årligt og gennemgribende hver 4.-5. år, og løbende justerer planen med nye tiltag, hvis der ikke er sket tilstrækkelig fremdrift. Metoden indebærer desuden, at ikke blot kommunen selv, eller forsyningsselskaberne, men også erhvervslivet og hele civilsamfundet inddrages i udarbejdelse af planen og i hele implementeringen. Nedenfor opridses den proces Greve Kommune har været igennem frem til nu, dernæst gennemgås de kommende måneders forløb frem mod behandlingen i maj 2023. Baggrundsdata Kommunens baseline CO2-regnskab er udarbejdet og præsenteret på temamødet til Teknik- og Miljøudvalgsmødet den 4. november 2021. Derudover et scenarie der bygger videre på baseline og viser, hvordan udledningen vil udvikle sig uden tiltag, hvilket kaldes business-as-usual/BAU, som blev præsenteret på Byrådets temamøde på dagen for Kickoff til Klimaborgersamlingen 17. januar 2022. Endelig er der ved at blive lagt sidste hånd på udarbejdelsen af risikokortlægningen af klimaforandringernes betydning for Greve Kommune. Inddragelsen Udover ovenstående baggrundsdata for planen er inddragelsen i udarbejdelsen af planen obligatorisk og essentiel, da planen omfatter hele Greve Kommune og ikke blot kommunens egne fx bygninger, biler og indkøb. Denne del af arbejdet er endnu ikke afsluttet. Byrådet vedtog som led i inddragelsen at afholde en borgersamling om klima med det formål at få input til klimaplanen. Klimaborgersamlingen afleverede d. 4. april sine anbefalinger til Byrådet om, hvordan de foreslår, at der arbejdes for at opnå en CO2-neutral hverdag i Greve. Administrationen har desuden samarbejdet med forsyningsselskaberne på varmeplanlægningen, og der er afholdt en klimaaften for foreninger, ligesom Miljø- og Naturrådet blev inviteret til at komme med input på deres ordinære møde. Der er afholdt møde med boligselskaberne, FrivilligcenterGreve og Greve Gymnasium. Deres input til indhold i klimaplanen indgår i det videre arbejde. Udover de allerede planlagte inddragelsesaktiviteter planlægges det at invitere erhvervslivet, bylaugene i Greve Kommune (Greve Landsbylaug, Karlslunde bylaug, Kildebrønde bylaug, Mosede bylaug og Tune Lokalråd) til et inddragelsesmøde, samt en yderligere indsats for de større virksomheder, fx hvis de anvender olie eller gas. Internt i kommunen bliver de relevante fagmedarbejdere på tværs af centre inddraget i vurderingen og kvalificeringen af de indkomne input, ligesom der arbejdes med metoder for at identificere kommunens egne handlemuligheder. Beregning af effekter og scenarieanalyse Der er igangsat arbejde med at beregne, hvilke effekter de indkomne input vil have, og hvilke delmål der derfor kan pejles efter. Der er derfor nu udarbejdet et 1. udkast til en scenarieanalyse. I scenarieanalysen sammenholdes baseline med fremskrivning og effekten af en række eksempler på målsætninger og konkrete tiltag beregnes for sektorerne energi, transport og landbrug. Scenarieanalysen anvendes til at vise, hvilke målsætninger, der vil give den ønskede reduktion og fungerer derved som pejlemærker for de kommende beslutninger om delmål, indsatsområder og konkrete tiltag. Politisk proces På Klima-, Teknik- og Miljøudvalgets møde den 17. november 2022 fremlægges en sag til politisk drøftelse og beslutning af mål og delmål, temaer og målsætninger, samt merværdier. Derpå udarbejder administrationen et planudkast. For at sikre at planudkastet lever op til kravene til en DK2020-plan vil det blive indsendt til forhåndsgodkendelse inden årsskiftet hos CONCITO, som er videnspartner i DK2020. I februar er det planen, at alle relevante fagudvalg får forelagt det samlede udkast til en plan, således at fagudvalgene kan drøfte planen i sin helhed, samt de tiltag der foreslås inden for netop deres område og aflevere input til færdiggørelsen af handleplanen. Den endelige plan vil derpå blive forelagt til endelig vedtagelse på møderne i april. Lovgrundlag Byrådets beslutning om tilslutning til DK2020 den 21. september 2020. Teknik- og Miljøudvalgets temamøde om DK2020 den 4. april 2021. Byrådets beslutning om Klimaborgersamling den 20. september 2021. Teknik- og Miljøudvalgets temamøde om CO2-regnskabet den 4. november 2021. Byrådets temamøde om Business-as-usual og Klimaborgersamlingen den 17. januar 2022. Klima-, Teknik-, og Miljørådets orientering om inddragelse af civilsamfundet den 21. marts 2022. Byrådets 1. tilbagemelding til Klimaborgersamlingen den 20. juni 2022. Økonomiske konsekvenser Til denne indstilling er der ingen udgifter. Udgifterne til arbejdet med klimaplanens indsatsområder fra det skattefinansierede område, vil løbende blive fremlagt til arbejdet med det kommunale budget efter behov. Kommunikation Der er ikke planlagt kommunikation i forbindelse med denne sag om status. Ved den endelige godkendelse af planen gives også en tilbagemelding til borgersamlingen, ligesom kommunen laver en kommunikationsplan for hhv. lancering og implementering af den endelige klimaplan. Kommunikationsplanen skal blandt andet informere partnere og andre aktører om lanceringen, samt beskrive mulighederne for hvordan de i det videre forløb kan bidrage til implementeringen af tiltagene i klimaplanen. Tidsplan November: Klima-, Teknik- og Miljøudvalget forelægges forslag til delmål for CO2-reduktionen i 2025, 2030 og CO2-neutral senest i 2050, samt forslag til tematisering med tilhørende politiske målsætninger. Februar: Alle relevante fagudvalg, Økonomiudvalget og Byrådet får planudkast til behandling, hvor de kan komme med input til tiltag. Marts: Færdigudarbejdelse af planen. April: Politisk godkendelse af DK2020-planen i alle relevante fagudvalg, Økonomiudvalget og Byrådet. Maj: Klimaborgersamlingen får tilbagemelding på deres arbejde efter 1 år. Juni: DK2020-planen certificeres af C40, det internationale bynetværk.", "source_path": "data/greve/raw_dagsordener/Klima-, Teknik- og Miljøudvalget_2022-10-13T08:00:00+02:00_4edfcfe6-1942-4b20-a348-369d0065b4b4.json"}
{"document_id": "4edfcfe6-1942-4b20-a348-369d0065b4b4", "committee": "Klima-, Teknik- og Miljøudvalget", "meeting_date": "2022-10-13T08:00:00+02:00", "section_type": "html_fragment", "section_title": "Budgetopfølgning 2 2022, Klima-, Teknik- og Miljøudvalget", "case_number": "22-000027", "agenda_index": 8, "text": "Beslutning Orienteringen blev taget til efterretning. Fremstilling Sagsprocedure Klima-, Teknik- og Miljøudvalget. Resume I denne sag orienteres fagudvalget om indholdet i budgetopfølgning 2 2022 inden for eget udvalgsområde. Budgetopfølgning 2 2022 blev behandlet i Byrådet den 3. oktober 2022. Indstilling Center for Økonomi & HR indstiller at sagen tages til efterretning. Sagsbeskrivelse Denne sag skal ses i sammenhæng med den samlede budgetopfølgning 2 2022, som er udarbejdet pr. 31. juli 2022 og blev behandlet af Byrådet den 3. oktober 2022. Det korrigerede budget for Klima-, Teknik- og Miljøudvalget var pr. 31. juli 2022 på 139,9 mio. kr. Afvigelser på udvalgets område gennemgås nedenfor. Drift Inden for udvalgets området forventes et samlet merforbrug på 17,9 mio. kr. som består af flere modsatrettede afvigelser. Inden for servicerammen udgør størstedelen af det forventede merforbrug stigende udgifter til energi i form af el, gas og brændsel på samlet 19,8 mio. kr. Andre afvigelser inden for servicerammen omhandler blandt andet udgifter til Movia på i alt 1,48 mio. kr. som består af efterregulering vedrørende regnskab 2021, opdateret skøn for 2022 samt en ekstra regning for 2022 som følge af det stigende prisindex . Herudover er der et forventet mindreforbrug til leje af pavilloner ved Havanna samt forventede mindreforbrug til husleje vedrørende Ukrainske flygtninge. Det samlede pres på servicerammen har medført at der igangsættes kompenserende tiltag. Center for Teknik og Miljø har foreslået følgende kompenserende tiltag med reduceret serviceniveau under Klima-, Teknik- og Miljøudvalget: Tabel 1 Kompenserende tiltag med reduceret serviceniveau Nr. Kompenserende tiltag Beløb i 2022 Beskrivelse a Rengøring -1.000 arbejde sidst på året f.eks. oprensning/behandling af gulve b Strandrensning -500 Ophør i uge 37 c Vejvedligehold -1.000 Særlig vejvedligehold f.eks. huller i vejene d PVG kontrakter -2.500 Annullering af pulje til håndtering af fejl og mangler på fortove, veje og grønne områder mm. e Bygningsvedligehold -1.000 Stop for akut vedligeholdelse resten året f Plan -150 Reduktion af budget til kommuneplaner, digitale kort og lokalplaner mm. Energitiltag -1.000 Behandles i selvstændig sag I alt -7.150 Uden for servicerammen er der forventede mindreforbrug til KAB (plejecentre) på 1,3 mio. kr. som følge regulering af budgetterne på baggrund af regnskab 2021. Anlæg Det korrigerede budget til anlæg under Klima-, Teknik- og Miljøudvalget er på 202,4 mio. kr. På anlægsområdet forventes der mindreforbrug inden for udvalgets område på 37,4 mio. kr. heraf mindreindtægter på 1 mio.kr. Heraf indgår kendte forskydninger på i alt 13,6 mio. kr. vedrørende Fodboldhuset og idrætsfaciliteter ved Strandskolen (springhallen), som indgår i de nye periodiseringer i forbindelse med budget 2023-26. De resterende projekter, hvor der forventes afvigelser er stadig forbundet med større usikkerhed og budgetterne forskydes derfor ikke endnu. Alle enkelt afvigelser over 2 mio. kr. fremgår af bilag 2. Herudover henvises til sagen på samme dagsorden om \"Status på anlægsprojekter efter 2. budgetopfølgning\", hvor de enkelte anlægsprojekter også fremgår. Økonomiske konsekvenser Sagen har ingen selvstændige økonomiske konsekvenser, da disse ligger i bevillingssagen til budgetopfølgning 2, som blev behandlet af Byrådet den 3. oktober.", "source_path": "data/greve/raw_dagsordener/Klima-, Teknik- og Miljøudvalget_2022-10-13T08:00:00+02:00_4edfcfe6-1942-4b20-a348-369d0065b4b4.json"}
{"document_id": "4edfcfe6-1942-4b20-a348-369d0065b4b4", "committee": "Klima-, Teknik- og Miljøudvalget", "meeting_date": "2022-10-13T08:00:00+02:00", "section_type": "html_fragment", "section_title": "Status på anlægsprojekter efter 2. budgetopfølgning", "case_number": "22-011539", "agenda_index": 9, "text": "Beslutning Anbefales. Fremstilling Sagsprocedure Klima-, Teknik- og Miljøudvalget og Økonomiudvalget. Resume Byrådet besluttede den 1. november 2021, at der fra 2022 skal gives en status på finansierede anlægsprojekter efter 2. og 3. budgetopfølgning. Status omfatter omfatter økonomi og tidsplan for byggeprojekterne, samt en kort beskrivelse af risici for, at projektet ikke kan opfylde projektets succeskriterier, som udover økonomi og tid kan være proces for bruger- og borgerinddragelse samt kommunikation. Den politiske status følger den status, som projektlederne i forvejen rapporterer på i administrationens ledelseskæde. Indstilling Center for Teknik & Miljø indstiller til at status på anlægsprojekter tages til efterretning. Sagsbeskrivelse Samlet set er der på investeringsoversigten 109 anlægsbevillinger fordelt på 65 bevillinger, der vedrører kommunens bygninger, 28 bevillinger der vedrører veje, stier og udendørsarealer, samt 6 bevillinger vedrørende miljø, samt 8 øvrige bevillinger. Nogle af bevillingerne vedrører samme projekt. I alt gennemføres der i 2022 projekter for 136 mio. kr. ud af en samlet oprindelig anlægsbevilling på 189 mio. kr. som medfører en forskydning på 53 mio. kr. På grund af kommunens anlægsloft er der sket en større reduktion i og forskydning i antallet af anlægsprojekter, hvorfor en del projekter nu afsluttes efter den indledende rådgiverfase. Dette gælder blandt andet udbygning af Karlslunde Hallerne og Fodboldhuset i Greve Idrætscenter, som indtil videre er skubbet til 2027. Derudover forventes det, at en række igangsatte anlægsprojekter, får en udfordring med de højere priser. Det vedrører primært de projekter, hvor der er indgået enterprisekontrakt i 2021-22 og som videreføres i 2023-24. Fx. projekterne Strandskolen og Sundhedshuset. Dette er søgt håndteret i budgetaftalen ved at afsætte 13,6 mio. kr. i 2023-24 til at håndtere prisstigninger. Det forventes, at der afsluttes 55 projekter i 2022 for en samlet anlægssum på 54,6 mio. kr. Der tages dog forbehold for, at markedet stadig er ustabilt, hvorfor det fortsat er svært at få visse byggematerialer og at sikre nok hænder til at få udført arbejdet. Det giver naturligt usikkerhed på, om man kan få arbejderne gennemført til tiden. I vedhæftede bilag er et overblik over projekterne opdelt på de kommunale ejendomme og øvrige projekter. I begge overblik kan læses forventet tidsplan, budget og forbrug. I overblikket over projekterne for de kommunale ejendomme fremgår desuden: - Projektets risikovurdering, som vurderes i tre niveauer: lav, mellem og høj. Hvis risikovurdering er mellem eller høj, er risici beskrevet i yderste højre kolonne - Projektets fase, som vurderes fra fase 0-5, hvor fase 0-2 er forberedende fase, fase 3 er entrepriseudbud, fase 4 er udførsel og fase 5 er afsluttede projekter. - Hvilken type bygning projektet udføres på sorteret ud fra kategorierne: administration, dagtilbud, flygtninge, flere formål, skoler, social eller ældreboliger. Det bemærkes at overblikket er udarbejdet før budgetopfølgning 2 og budget 2023-26 blev godkendt, hvorfor der kan være mindre forskydning af økonomien på nogen projekter. Budgetopfølgning 2 fremgår af separat sag. Lovgrundlag Bygningsreglementet, tilbudsloven og udbudsloven. Økonomiske konsekvenser Sagen har ingen økonomiske konsekvenser. Kommunikation Hvor der er ændringer i tidsplaner for projekter, eller er udfordringer med at løse projektet indenfor eksisterende anlægsøkonomi drøftes dette i projektets organisering, hvor brugerne er repræsenteret. Der er igangsat dialog med brugerne for de anlægsprojekter, som er udsat eller ændret som følge af budgettet for 2023-26. Tidsplan Forventet afslutningstidspunkt for de enkelte projekter fremgår af vedhæftede bilag. Der fremlægges en ny status for anlægsprojekterne efter 3. budgetopfølgning.", "source_path": "data/greve/raw_dagsordener/Klima-, Teknik- og Miljøudvalget_2022-10-13T08:00:00+02:00_4edfcfe6-1942-4b20-a348-369d0065b4b4.json"}
{"document_id": "4edfcfe6-1942-4b20-a348-369d0065b4b4", "committee": "Klima-, Teknik- og Miljøudvalget", "meeting_date": "2022-10-13T08:00:00+02:00", "section_type": "html_fragment", "section_title": "Lukket: Henvendelser til formanden", "case_number": "21-015023", "agenda_index": 10, "text": "Orienteringerne blev taget til efterretning. Formanden informerede yderligere om en henvendelse med spørgsmål til asbesthåndteringen på Strandskolen. Svaret vedlægges referatet.", "source_path": "data/greve/raw_dagsordener/Klima-, Teknik- og Miljøudvalget_2022-10-13T08:00:00+02:00_4edfcfe6-1942-4b20-a348-369d0065b4b4.json"}
{"document_id": "4edfcfe6-1942-4b20-a348-369d0065b4b4", "committee": "Klima-, Teknik- og Miljøudvalget", "meeting_date": "2022-10-13T08:00:00+02:00", "section_type": "html_fragment", "section_title": "Orientering fra formanden/gensidig orientering", "case_number": "21-014457", "agenda_index": 11, "text": "Beslutning Orienteringen blev taget til efterretning. Fremstilling Sagsprocedure Klima-, Teknik- og Miljøudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Center for Politik, Organisation & Borgerbetjening indstiller, at eventuelle orienteringer tages til efterretning.", "source_path": "data/greve/raw_dagsordener/Klima-, Teknik- og Miljøudvalget_2022-10-13T08:00:00+02:00_4edfcfe6-1942-4b20-a348-369d0065b4b4.json"}
{"document_id": "4edfcfe6-1942-4b20-a348-369d0065b4b4", "committee": "Klima-, Teknik- og Miljøudvalget", "meeting_date": "2022-10-13T08:00:00+02:00", "section_type": "html_fragment", "section_title": "Huskeliste og orientering fra administrationen", "case_number": "21-013718", "agenda_index": 12, "text": "Beslutning Orienteringerne blev taget til efterretning. Administrationen orienterede yderligere om: At projektet om Bio Power betyder, at kommunen skal opgradere sit medlemskab af Gate 21 til partner. Det vurderes dog at kunne holdes inden for den finansiering, der vil være af projektet. At administrationen overvejer også at tilmelde sig et fondsfinansieret Gate-21 projekt om databaseret energistyring. At der gennemføres et nyt udbud af strandrensningen for at indeholde besparelsen som besluttet i budgetforliget. At klagenævnet har hjemsendt kommunens afgørelse om miljøgodkendelse af et opsamlingsplads til tang ved Niels Petersensvej 21, da der først skal foretages en indledende screening. Fremstilling Sagsprocedure Klima-, Teknik- og Miljøudvalget. Resume I sagen gives et kort overblik over administrationens orienteringspunkter. Indstilling Center for Politik, Organisation & Borgerbetjening indstiller at eventuelle orienteringer tages til efterretning. Sagsbeskrivelse Administrationen orienterer om: - Årlige erhvervsvenlighedsundersøgelse for 2022 DI er den 6. september 2022 udkommet med den årlige erhvervsvenlighedsundersøgelse for 2022. I Greve Kommune har 92 virksomheder svaret på undersøgelsen. Erhvervsvenlighedsundersøgelsen fra DI består af dels statistiske indikatorer såsom skatteprocent og dels virksomhedssvar på en række spørgsmål. Virksomhederne har blandt andet udtrykt deres vurdering og tilfredshed i forhold til sagsbehandling, trafikforhold, skatte- og afgiftsniveau samt den dialog, de har med kommunen. Samlet munder de statistiske indikatorer og virksomhedssvarene sig ud i en samlet vurdering af kommunernes erhvervsvenlighed. Greve Kommune opnår i erhvervsvenlighedsundersøgelsen i 2022 en samlet placering som nummer 61 blandt landets kommuner, mod en placering som nummer 58 i 2021. - Deltagelse i samarbejde med Gate 21 om genanvendelse af tang og græsafklip Greve Kommune har tilmeldt sig i et samarbejde under Gate 21 om biomasser \"Power Bio\", som blandt andet skal undersøge muligheden for at anvende tang fra strandrensning og afklip fra græsarealer som biomasse i fx produktion af biogas, som gødning, i produktion at byggematerialer og anden genanvendelse. Projektet går fx ud på at undersøge opsamlingsmetoder og mulighed for at undgå urenheder som fx sand i tang fra strandrensningen. Gate 21 vil søge penge til at dække dele af de omkostninger kommunen kan få i projektet. - Referat og oplæg på Natur- og Miljørådets møde den 6. september Vedlagt er referat fra møde i Natur- og Miljørådet den 6. september til orientering. Der er også vedlagt oplæg fra mødet. - Seneste statistik på servicemål på byggesagsområdet Vedlagt er den seneste statistik over sagsbehandlingstiderne på byggesagsområdet.", "source_path": "data/greve/raw_dagsordener/Klima-, Teknik- og Miljøudvalget_2022-10-13T08:00:00+02:00_4edfcfe6-1942-4b20-a348-369d0065b4b4.json"}
{"document_id": "4edfcfe6-1942-4b20-a348-369d0065b4b4", "committee": "Klima-, Teknik- og Miljøudvalget", "meeting_date": "2022-10-13T08:00:00+02:00", "section_type": "html_fragment", "section_title": "Klima-, Teknik- og Miljøudvalgets mødekalender 2022", "case_number": "21-014455", "agenda_index": 13, "text": "Beslutning Orienteringen blev taget til efterretning. Fremstilling Sagsprocedure Klima-, Teknik- og Miljøudvalget. Resume I sagen gives et overblik over Klima-, Teknik- og Miljøudvalgets udvalgsmøder og møder i tilknytning til udvalget. Indstilling Center for Politik, Organisation & Borgerbetjening indstiller, at orienteringen tages til efterretning. Sagsbeskrivelse Kalenderen er vedlagt som bilag.", "source_path": "data/greve/raw_dagsordener/Klima-, Teknik- og Miljøudvalget_2022-10-13T08:00:00+02:00_4edfcfe6-1942-4b20-a348-369d0065b4b4.json"}
{"document_id": "4edfcfe6-1942-4b20-a348-369d0065b4b4", "committee": "Klima-, Teknik- og Miljøudvalget", "meeting_date": "2022-10-13T08:00:00+02:00", "section_type": "html_fragment", "section_title": "Underskriftsark", "case_number": "21-014460", "agenda_index": 14, "text": "Fremstilling Sagsprocedure Klima-, Teknik- og Miljøudvalget. Resume Elektronisk underskriftsark.", "source_path": "data/greve/raw_dagsordener/Klima-, Teknik- og Miljøudvalget_2022-10-13T08:00:00+02:00_4edfcfe6-1942-4b20-a348-369d0065b4b4.json"}
