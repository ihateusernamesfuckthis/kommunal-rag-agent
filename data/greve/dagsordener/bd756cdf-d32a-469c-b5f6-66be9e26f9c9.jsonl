{"document_id": "bd756cdf-d32a-469c-b5f6-66be9e26f9c9", "committee": "Skole-, Børne- og Ungeudvalget", "meeting_date": "2024-09-10T08:15:00+02:00", "section_type": "html_fragment", "section_title": "Besøg på EUC Sjælland", "case_number": "24-008972", "agenda_index": 0, "text": "Beslutning Orienteringen blev taget til efterretning, idet udvalget ønsker sagen genoptaget på næste møde for at evaluere besøget og drøfte den videre proces. Fremstilling Sagsprocedure Skole-, Børne- og Ungeudvalget Resume Skole-, Børne- og Ungeudvalget har besluttet at besøge EUC Sjælland i forbindelse med udvalgets møde den 10. september. Besøget sker blandt andet med henvisning til forligsteksten for Budget 2024-27. Indstilling Administrationen indstiller, at udvalget tager besøget på EUC Sjælland til efterretning. Sagsbeskrivelse Af forligsteksten til Budget 2024-27 fremgår følgende; ” 10. klasse på Erhvervsskole Forligsgruppen ønsker, at det undersøges hvorvidt 10. klasse kan udbydes på en erhvervsskole. Dermed ønsker forligsgruppen at skabe bedre sammenhæng mellem overgangen fra folkeskole til erhvervsuddannelse. Opgaven forankres i Skole-, Børne- og Ungeudvalget”. Siden vedtagelsen af budgettet for 2024-2027 har administrationen været i dialog med EUC Sjælland om forligstekstens ordlyd. Der har været afholdt et møde mellem administrationen og EUC Sjællands ledelse på Greve Rådhus, og administrationen har været på besøg hos EUC Sjælland. Dette med henblik på at drøfte et muligt samarbejde med placering af 10. klasse på EUC Sjælland. Ved besøget introduceres udvalget til EUC Sjælland. Der vil være en rundvisning og samtidig bliver der mulighed for at drøfte rammerne om et eventuelt fremtidig samarbejde ved placering af 10. klasse på EUC Sjælland. Der træffes med sagen ingen beslutninger. Efter besøget drøfter udvalget hvordan der bedst muligt arbejdes frem mod et beslutningsoplæg, hvor der kan tages stilling til budgetforligets ordlyd. Økonomiske konsekvenser Sagen har ingen økonomiske konsekvenser. I en kommende beslutningssag vil økonomien være klarlagt og indgå fuldt oplyst.", "source_path": "data/greve/raw_dagsordener/Skole-, Børne- og Ungeudvalget_2024-09-10T08:15:00+02:00_bd756cdf-d32a-469c-b5f6-66be9e26f9c9.json"}
{"document_id": "bd756cdf-d32a-469c-b5f6-66be9e26f9c9", "committee": "Skole-, Børne- og Ungeudvalget", "meeting_date": "2024-09-10T08:15:00+02:00", "section_type": "html_fragment", "section_title": "Godkendelse af dagsorden", "case_number": "21-014470", "agenda_index": 1, "text": "Beslutning Godkendt. Fremstilling Sagsprocedure Skole-, Børne- og Ungeudvalget Resume Godkendelse af dagsorden for mødet den 10. september 2024. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Skole-, Børne- og Ungeudvalget_2024-09-10T08:15:00+02:00_bd756cdf-d32a-469c-b5f6-66be9e26f9c9.json"}
{"document_id": "bd756cdf-d32a-469c-b5f6-66be9e26f9c9", "committee": "Skole-, Børne- og Ungeudvalget", "meeting_date": "2024-09-10T08:15:00+02:00", "section_type": "html_fragment", "section_title": "Status specialpædagogisk analyse", "case_number": "24-007359", "agenda_index": 2, "text": "Beslutning 1. Orienteringen blev taget til efterretning 2. Udvalget besluttede at iværksætte følgende anbefalinger i 2025; - Kompetenceudviklingsstrategi på det specialpædagogiske område, herunder at erfaringerne fra KAMIBE inddrages. - Kompetenceudviklingsstrategi for det almene område, herunder at erfaringerne fra KAMIBE inddrages. - Et mere praksisnært PPR - Model for tidlig opsporing og kvalitetsudvikling på dagtilbudsområdet Udvalget ønsker at følge processen tæt og dykke ned i de respektive i indsatser, gerne med konkrete eksempler fra praksis. Udvalget blev orienteret om høringssvar fra Handicaprådet. Høringssvar er vedlagt. Fremstilling Sagsprocedure Skole-, Børne- og Ungeudvalget Resume Byrådet traf på mødet den 4. september 2023 beslutning om 17 anbefalinger i relation til den specialpædagogiske analyse. Sidenhen har Skole-, Børne- og Ungeudvalget truffet beslutning om igangsætning af anbefalinger i 2024. I denne sag gøres der status på de igangsatte anbefalinger, og der skal i sagen træffes beslutning om processen for igangsætning af yderligere initiativer i 2025. Supplerende sagsfremstilling fra Skole-, Børne- og Ungeudvalget den 13. august 2024 (pkt. 2) Sagen genoptages med et to nye bilag - bilag med uddybende ansøgninger til læringsmiljøpuljen samt motivation for valg af de foreslåede temaer i rækken af de samlede 17 anbefalinger. Indstilling Administrationen indstiller, at orienteringen om allerede igangsatte anbefalinger tages til efterretning udvalget drøfter og træffer beslutning om processen for igangsætning af nye anbefalinger i 2025 Sagsbeskrivelse Baggrund Byrådet bestilte med budgetforliget 20022 en analyse af det specialpædagogiske område på tværs af dagtilbud, skole og fritid. Målet var at skabe et samlet overblik over området, for på denne baggrund at kunne vurdere, hvorvidt der var behov for organisatoriske, faglige og økonomisk-strukturelle forandringer i Greve Kommune. Den færdige analyse pegede på 17 anbefalinger, der søger at imødekomme dette. Analysen skal ses i lyset af en udvikling gennem de seneste år, på landsplan og i Greve Kommune, hvor flere og flere børn og unge segregeres fra almenmiljøet og med svagere overgang til ungdomsuddannelse og øgede udgifter til følge. Analysen og de 17 anbefalinger blev godkendt på Byrådets mødet den 4. september 2023 og efterfølgende har Skole-, Børne- og Ungeudvalget arbejdet med implementering af de første anbefalinger. Byrådet har stillet økonomi til rådighed for implementeringen. Dette er gjort ud fra en tanke om, at investere i tidlige og forebyggende indsatser og efterfølgende se et kvalitetsløft, som også fører færre udgifter med sig. Der er således samlet set afsat 12 mio. over 3 år til implementering og tilsvarende er der lagt 12 mio. ind i forventede reducerede udgifter som følge af investeringen i tidlige og forebyggende indsatser. I 2024 er der afsat 2 mio., i 2025 er der afsat 5 mio. og i 2026 er der afsat yderligere 5 mio. Fra 2027 og frem er der lagt en tilsvarende forventning om mindreudgifter ind i budgettet. Den specialpædagogiske analyse er vedlagt sagen som bilag. Anbefalinger til implementering i 2024 På udvalgets møde den 21. november 2023 blev det besluttet at iværksætte en række anbefalingerne til implementering i 2024. Nedenfor følger et overblik over de iværksatte anbefalinger og en kort status herpå. Et fælles børne- og ungesyn På Byrådets møde den 22. maj 2024 godkendte Byrådet et fælles Børne- og Ungesyn i Greve Kommune. Børne- og ungesynet er udviklet med bred medarbejderinddragelse og giver en samlet ramme for, hvordan Greve Kommune ser på børn og unge og hvordan Greve Kommune arbejder med børn og unge. Det fælles børne- og ungesyn skal nu implementeres i organisationen og i løbet af efteråret 2024 vil det blive lanceret overfor alle medarbejdere og der lægges op til drøftelser af, hvilken betydning børne- og ungesynet får for praksisudviklingen. Endvidere arbejdes der på informationsmateriale til alle forældre om det nye børne- og ungesyn og dette udsendes i forbindelse med skolestarten. Model for før-visitation Anbefalingen har til formål at arbejde målrettet med at afsøge alle muligheder for at skabe trivsel inden en eventuel visitationsproces iværksættes. Et eksempel på en ny indsats, som skal være afprøvet, er STIME. Indsatsen er en del af Greve Kommunes udmøntning af Let tilgængelige behandlingstilbud til børn og unge i psykisk mistrivsel, der er en del af 10 årsplanen for psykiatrien og mental sundhed. STIME er finansieret af DUT midler. STIME indsatsen indeholder følgende fire spor; Når svære følelser fører til selvskade Når tanker om krop og mad fylder for meget Når bekymring eller tristhed fylder for meget Når uro, opmærksomhed og impulsivitet er en udfordring I Greve Kommune er der i 2024 iværksat to spor, hhv. når uro, opmærksomhed og impulsivitet er en udfordring og når bekymring eller tristhed fylder for meget. Personalet er blevet uddannet og visitation iværksat. De to resterende spor igangsættes i begyndelsen af 2025, dvs. når bekymring eller tristhed fylder for meget og når svære følelser fører til selvskade. Ny mødestruktur for det centrale visitationsudvalg Som følge af en række nye initiativer handler anbefalingen om, at frigøre ressourcer fra tunge administrative visitationsprocesser til handlingsorienteret indsatser i praksis. Der er truffet beslutning om at have 2 årlige planlagte visitationsmøder og akutte visitationsmøder efter behov. Tidligere var der visitationsmøder hver 14. dag, hvilket blandt andet bevirkede at der ikke kom en samlet vurdering af, hvilke børn og unge der havde det største behov. I efteråret 2024 bliver der arbejdet med principper for akutvisitation således, at det er tydeligt for alle parter, hvornår noget påkræver en akut visitation. Der har i foråret 2024 været afholdt en del akutte visitationsmøder. Inkluderende dagbehandling Anbefalingen har til hensigt at etablere lettere behandlingsmæssige indsatser i enten almenmiljøet eller specialklassemiljøet. Dette med henblik på at give hjælp og støtte rundt omkring hele barnets dagligdag. Der er i foråret ansat to inkluderende dagbehandlere på henholdsvis Damagerskolen og i S-klasserne. Mellemformer Mellemformer kan have mange udtryk. Nogle kan iværksættes lokalt på de enkelte institutioner og skoler og andre kræver et mere tværgående perspektiv. Der har igennem mange år været etableret co-teaching på Holmeagerskolen og efter sommerferien starter der et nyt co-teaching spor op på Krogårdskolen. Tidlig opsporing Det er besluttet, at der skal udvikles en model for tidlig opsporing på dagtilbudsområdet i 2024. Administrationen har afsøgt hvilke metoder der allerede findes i dag og hvilke metoder der er forskningsmæssig evidens for at have positive effekter. Det afdækkende arbejde skal danne grobund for en arbejdsgruppe der iværksættes i august 2024, som skal komme med forslag til en ny model for tidlig opsporing og kvalitetsudvikling på dagtilbudsområdet. Det er forventningen at der kan skabes grundlag for at der kan træffes beslutning om modellen i efteråret 2024 og at implementering kan påbegyndes fra januar 2025. Den tidlige opsporing handler om at arbejde systematisk med både det enkelte barn, med grupper, og med det pædagogiske miljø, og der er på denne måde tale om et bredt kvalitetsudviklingsprojekt. En ny økonomisk styringsmodel Arbejdet med en ny økonomisk styringsmodel skal deles i to indsatser; 1) forslag til ny fordeling af specialundervisningsmidler på skoleområdet og 2) en ny samlet model der skal understøtte at der tænkes langt mere fleksibelt i anvendelse af midler på tværs af centre, bygge på recirkulation af midler fra specialområdet til almenområdet i takt med at flere børn og unge hjælpes i almenmiljøet, opdaterede og retvisende takster på specialområdet mv. Det er administrationens forventning, at der kan fremlægges forslag til en ny fordeling af specialundervisningsmidler i efteråret 2024 og forslag til en ny samlet økonomisk styringsmodel i 2025. Investering i fysiske rammer Byrådet har afsat midler til mindre investeringer i læringsmiljøer, som understøtter børne- og ungepolitikken og den specialpædagogiske analyse. I 2024 er der afsat 0,5 mio. hertil. Skole-, Børne- og Ungeudvalget har bemyndiget administrationen til at udmønte disse midler. Udmøntningen er sket i foråret 2024 og den samlede bevilling er vedlagt sagen som bilag. I budgettet for 2025 er der indlagt en ny pulje på 2 mio. Proces for indsatser i 2025 Administrationen har gjort sig indledende overvejelser over, hvilke nye anbefalinger der skal iværksættes i 2025. Allerede iværksatte anbefalinger videreføres i 2024 og de nye anbefalinger skal således bygge ovenpå allerede iværksatte anbefalinger. Det er administrationens vurdering, at følgende anbefalinger bør iværksættes i 2025; Kompetenceudviklingsstrategi på det specialpædagogiske område Kompetenceudviklingsstrategi for det almene område Et mere praksisnært PPR Model for tidlig opsporing og kvalitetsudvikling på dagtilbudsområdet Administrationen har etableret en følgegruppe til implementering af anbefalingerne bestående af de faglige organisationer. Administrationen har nedsat tre arbejdsgrupper, som skal komme med forslag til indholdet i implementeringen af ovenstående anbefalinger. I den sammenhæng skal det bemærkes, at kompetenceudviklingsstrategierne for både almen og special kommer til at ligge i et samlet spor, og dermed en samlet implementeringsgruppe. Det valg er truffet, da der er, og skal være, en tæt forbindelse mellem almen og special, og det samlede område vil profitere af en fælles tilgang. Det er administrationens forventning, at der kan fremlægges sager for udvalget ved udgangen af 2024, som konkretiserer implementeringen af ovenstående anbefalinger. Der er udpeget en forperson for hver arbejdsgruppe. Forpersonen er en administrativ chef og medlemmerne til arbejdsgrupperne udpeges alene af de faglige organisationer. De faglige organisationer er med til at udarbejde kommissorierne for arbejdsgrupperne og altså en aktiv del af gruppernes arbejde. Proces for igangsætning af nye anbefalinger i 2025 Administrationen foreslår, at udvalget drøfter hvordan der skabes den bedst mulige proces frem mod en beslutning om, hvilke anbefalinger der iværksættes i 2025. Det kan eksempelvis ske via dialog i Børne- og Skolerådet. Administrationen har noteret sig et ønske fra skolebestyrelsesformændene om, at der etableres en følgegruppe bestående af skolebestyrelsesformændene eller repræsentanter herfor. Dette kan også være en mulig vej at gå. Lovgrundlag Dagtilbudsloven, Folkeskoleloven og Barnets Lov. Økonomiske konsekvenser Sagen i sig selv har ingen økonomiske konsekvenser. Allerede iværksatte anbefalinger holder sig inden for den besluttede økonomiske ramme. Kommende forslag til iværksættelse af nye anbefalinger vil være oplyst med økonomisk ramme og holde sig inden for det af Byrådet afsatte budget. Kommunikation Administrationen vil orientere Børne- og Skolerådet og de faglige organisationer om udvalgets behandling af sagen. Sagens forløb 13/08/2024 Skole-, Børne- og Ungeudvalget Udvalget ønsker sagen genoptaget med en uddybning af administrationens anbefalinger til kommende indsatser i 2025, herunder motivationen for valg af de foreslåede temaer i rækken af de samlede 17 anbefalinger. Udvalget ønsker samtidig, at ansøgningerne til den pædagogiske læringspulje vedlægges sagen. Sagens forløb 13/08/2024 Skole-, Børne- og Ungeudvalget Udvalget ønsker sagen genoptaget med en uddybning af administrationens anbefalinger til kommende indsatser i 2025, herunder motivationen for valg af de foreslåede temaer i rækken af de samlede 17 anbefalinger. Udvalget ønsker samtidig, at ansøgningerne til den pædagogiske læringspulje vedlægges sagen.", "source_path": "data/greve/raw_dagsordener/Skole-, Børne- og Ungeudvalget_2024-09-10T08:15:00+02:00_bd756cdf-d32a-469c-b5f6-66be9e26f9c9.json"}
{"document_id": "bd756cdf-d32a-469c-b5f6-66be9e26f9c9", "committee": "Skole-, Børne- og Ungeudvalget", "meeting_date": "2024-09-10T08:15:00+02:00", "section_type": "html_fragment", "section_title": "Orientering fra formanden og gensidig orientering", "case_number": "21-014467", "agenda_index": 3, "text": "Beslutning Orienteringen blev taget til efterretning. Fremstilling Sagsprocedure Skole- og Børne og Ungeudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning. - Henvendelse fra Damagerskolen vedr. it, børnehaveklassen. - Orientering om evaluering af KaMiBe i samarbejde med Kultur- og Fritidsudvalget.", "source_path": "data/greve/raw_dagsordener/Skole-, Børne- og Ungeudvalget_2024-09-10T08:15:00+02:00_bd756cdf-d32a-469c-b5f6-66be9e26f9c9.json"}
{"document_id": "bd756cdf-d32a-469c-b5f6-66be9e26f9c9", "committee": "Skole-, Børne- og Ungeudvalget", "meeting_date": "2024-09-10T08:15:00+02:00", "section_type": "html_fragment", "section_title": "Huskeliste og orientering fra administrationen", "case_number": "21-013716", "agenda_index": 4, "text": "Beslutning Orienteringen blev taget til efterretning. Fremstilling Sagsprocedure Skole-, Børne- og Ungeudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil de blive vedlagt som bilag. Indstilling Administrationen indstiller, at orienteringen tages til efterretning. Sagsbeskrivelse Administrationen har følgende til orientering: - Administrationen orienterer om navneændring for specialafdelingen på Arenaskolen (de nuværende S-klasser) - Orientering om protokol fra Beskæftigelses- og Erhvervsudvalgets møde den 12. august 2024. Beskæftigelses- og Erhvervsudvalget har i forbindelse med dialog med Greve-Solrød Erhvervs protokolleret følgende; \"Udvalget er opmærksomme på udfordringen med mangel på arbejdskraft og ønsker, at der skabes dialog med Skole-, Børne- og Ungeudvalget om unge og uddannelse, eksempelvis mesterlære, erhvervspraktik, mentorkorps mv. og sikre kobling til erhvervslivet\". Det fælles børne- og ungesyn i Greve Kommune Orientering til ledere og medarbejdere er udsendt - udvalget præsenteres for materialet. Drøftelse af orientering til forældre om det fælles børne- og ungesyn. Orientering om forældrehenvendelser", "source_path": "data/greve/raw_dagsordener/Skole-, Børne- og Ungeudvalget_2024-09-10T08:15:00+02:00_bd756cdf-d32a-469c-b5f6-66be9e26f9c9.json"}
{"document_id": "bd756cdf-d32a-469c-b5f6-66be9e26f9c9", "committee": "Skole-, Børne- og Ungeudvalget", "meeting_date": "2024-09-10T08:15:00+02:00", "section_type": "html_fragment", "section_title": "Skole-, Børne- og Ungeudvalget - mødekalender 2024", "case_number": "21-014469", "agenda_index": 5, "text": "Beslutning Orienteringen blev taget til efterretning. Fremstilling Sagsprocedure Skole-, Børne- og Ungeudvalget. Resume I sagen gives et overblik over Skole-, Børne- og Ungeudvalgets møder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Mødekalenderen er vedhæftet som bilag.", "source_path": "data/greve/raw_dagsordener/Skole-, Børne- og Ungeudvalget_2024-09-10T08:15:00+02:00_bd756cdf-d32a-469c-b5f6-66be9e26f9c9.json"}
{"document_id": "bd756cdf-d32a-469c-b5f6-66be9e26f9c9", "committee": "Skole-, Børne- og Ungeudvalget", "meeting_date": "2024-09-10T08:15:00+02:00", "section_type": "html_fragment", "section_title": "Underskriftsark", "case_number": "21-014468", "agenda_index": 6, "text": "Fremstilling Sagsprocedure Skole-, Børne- og Ungeudvalget. Resume Elektronisk underskriftsark.", "source_path": "data/greve/raw_dagsordener/Skole-, Børne- og Ungeudvalget_2024-09-10T08:15:00+02:00_bd756cdf-d32a-469c-b5f6-66be9e26f9c9.json"}
