{"document_id": "bab573b4-4343-4333-8fef-e41ffc9af49a", "committee": "Beskæftigelses- og Erhvervsudvalget", "meeting_date": "2024-11-18T08:00:00+01:00", "section_type": "html_fragment", "section_title": "Godkendelse af dagsorden", "case_number": "21-014448", "agenda_index": 0, "text": "Beslutning Godkendt. Afbud: Brigitte Klintskov Jerkel, Kenneth Jerkel Fremstilling Sagsprocedure Beskæftigelses- og Erhvervsudvalget. Resume Godkendelse af dagsorden for mødet den 18. november 2024. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Beskæftigelses- og Erhvervsudvalget_2024-11-18T08:00:00+01:00_bab573b4-4343-4333-8fef-e41ffc9af49a.json"}
{"document_id": "bab573b4-4343-4333-8fef-e41ffc9af49a", "committee": "Beskæftigelses- og Erhvervsudvalget", "meeting_date": "2024-11-18T08:00:00+01:00", "section_type": "html_fragment", "section_title": "Drøftelse af ErhvervsCentret Greves Handlingsplan 2025", "case_number": "24-011314", "agenda_index": 1, "text": "Beslutning Udvalget drøftede handlingsplan 2025 for ErhvervsCentret Greve. Udvalget ønsker at; Der er øget information om hvor myndighedsansvaret ligger i forbindelse med ansøgninger, hvor andre parter end Greve Kommune er myndighed. Ungeområdet står tydeligt frem i handleplanen, jf. budgetforligsbemærkning i Budget 2025-28. Fagenes dag bliver udbredt til alle skoler i kommunen. Virksomhedernes sociale ansvar står tydeligt frem således, at der også fremadrettet er arbejdskraft nok til Greve Kommunes virksomheder. Der sættes særskilt fokus på, at den ældre generation kan forblive en del af arbejdsmarkedet i længere tid. Afbud: Brigitte Klintskov Jerkel, Kenneth Jerkel Fremstilling Sagsprocedure Beskæftigelses- og Erhvervsudvalget Resume Bestyrelsen for ErhvervsCentret Greve har udarbejdet handlingsplan 2025 for ErhvervsCentret Greve. Handlingsplanen har til formål at omsætte Vækst- og Erhvervspolitikken 2023-2026 til konkrete indsatser til gavn for virksomhederne i Greve Kommune. Bestyrelsen fremlægger handlingsplanen til drøftelse med Beskæftigelses- og Erhvervsudvalget med henblik på at få input inden færdiggørelse af handlingsplanen. Indstilling Administrationen indstiller, at Beskæftigelses- og Erhvervsudvalget drøfter handlingsplan 2025 for ErhvervsCentret Greve. Sagsbeskrivelse ErhvervsCentret er en kommunal institution med egne vedtægter og selvforvaltningsaftale. Det fremgår af selvforvaltningsaftalen, at bestyrelsen for ErhvervsCentret Greve skal udarbejde årlige handlingsplaner, der bidrager til at implementere den gældende vækst- og erhvervspolitik. Handlingsplanen skal forelægges Beskæftigelses- og Erhvervsudvalget. Handlingsplanen er ikke dækkende for alle indsatser der skal implementere Vækst- og erhvervspolitikken, men skaber grundlag for prioritering af ErhvervsCentret Greves ressourcer, retning og samarbejdet på erhvervsområdet i Greve Kommune. Erhvervspolitiske resultater skabes over flere år. Handlingsplanen er derfor rullende. Det betyder, at indsatserne ikke alene dækker 2025. Nogle af indsatserne er videreført fra 2024 og nogle rækker ind i 2026. Der er 20 konkrete indsatser i handlingsplanen. Alle indsatser bærer præg af, at ErhvervsCentret Greve er brobygger mellem virksomhederne og relevante erhvervspolitiske aktører i og uden for kommunen. Bestyrelsen for ErhvervsCentret Greve har prioriteret indsatserne indenfor de fire politiske pejlemærker i Vækst- og Erhvervspolitikken og deres tilhørende effektmål: Rammevilkår i fokus Tæt samarbejde om arbejdskraft, opkvalificering og lærlingeforløb Grønt samarbejde om grøn vækst Relevant vejledning om iværksætteri og nystartede virksomheder ErhvervsCentret Greve har på tværs af indsatserne et særligt fokus på, at iværksættere og virksomheder i Greve Kommune får viden om og adgang til ydelserne i Erhvervshus Sjælland. Ud af ErhvervsCentret Greves budget i 2024 på 3,8 mio. kr. går 1,55 mio. kr. til lovbestemt bidrag til Erhvervshus Sjælland. I 2023 fik virksomheder i Greve Kommune 1,9 mio. kr. retur i tilskud til udviklingsprojekter. Ved indgangen til november måned 2024 er beløbet 4,0 mio. kr. ErhvervsCentret Greve orienterer om tallene på møderne i ErhvervsCentrets bestyrelse. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag.", "source_path": "data/greve/raw_dagsordener/Beskæftigelses- og Erhvervsudvalget_2024-11-18T08:00:00+01:00_bab573b4-4343-4333-8fef-e41ffc9af49a.json"}
{"document_id": "bab573b4-4343-4333-8fef-e41ffc9af49a", "committee": "Beskæftigelses- og Erhvervsudvalget", "meeting_date": "2024-11-18T08:00:00+01:00", "section_type": "html_fragment", "section_title": "Midtvejsstatus på politikker og strategier 2024, Vækst- og erhvervspolitik 2023-2026", "case_number": "24-011666", "agenda_index": 2, "text": "Beslutning 1. Udvalget ønsker, at der fremlægges sager om; mulighed for at udbrede Fagenes Dag i Greve Kommune borgerinddragelse i relation til unges vej ind på arbejdsmarkedet hvordan der arbejdes med én indgang til Greve Kommune for virksomhederne 2. Orienteringen blev taget til efterretning. Afbud: Brigitte Klintskov Jerkel, Kenneth Jerkel Fremstilling Sagsprocedure Beskæftigelses- og Erhvervsudvalget Resume Administrationen giver på alle fagudvalg i november 2024 en midtvejsstatus på Greve Kommunes politikker og strategier, som gælder fra 2023- 2026. Midtvejsstatussen gives mundtlig på møderne af administrationen og giver overblik over udvalgte indsatser, der er arbejdet med. Oplægget på mødet er vedlagt denne sag som bilag. På dette møde gives en status på Vækst- og Erhvervspolitikken Indstilling Administrationen indstiller, at udvalget beslutter, om der ønskes et oplæg om u dvalgte områder primo 2025, samt angiver, hvilke områder der i givet fald skal prioriteres. at orienteringen tages til efterretning Sagsbeskrivelse Byrådet vedtog den 23. maj 2022 vision for Greve Kommune, som lyder Naturligvis Greve - gennem helhedssyn og fællesskaber . Til visionen er der den 15. maj 2023 godkendt otte borgervendte politikker. Disse sætter sammen med Ejendomsstrategi, Klimahandlingsplan og Planstrategi retningen for Greve kommunes planlægning, borgerrettede indsatser og øvrige virke. Vækst- og Erhvervspolitikken 2023-2026 tager udgangspunkt i Greve Kommunes vision. I denne sag giver administrationen en midtvejsstatus på arbejdet med Vækst- og Erhvervspolitikken. Vækst- og Erhvervspolitikken dækker flere fagområder i kommunen og administrationen arbejder med mange forskellige indsatser både på de respektive områder og på tværs for at indfri politikkens ønskede effekter. Arbejdet med politikken Vækst- og Erhvervspolitikken har fire pejlemærker: Rammevilkår i fokus Tæt samarbejde om arbejdskraft, opkvalificering og lærlingeforløb Grønt samarbejde om grøn vækst Relevant vejledning for iværksætteri og nystartede virksomheder Bestyrelsen for ErhvervsCentret Greve udarbejder årlige handlingsplaner for ErhvervsCentret Greve, der bidrager til at implementere Vækst- og Erhvervspolitikken. Første handlingsplan var for 2023-2024 med 19 indsatser indenfor Vækst- og Erhvervspolitikkens fire pejlemærker. ErhvervsCentret afrapporterer på bestyrelsesmøderne om fremdrift i implementering af handlingsplanen. Bestyrelsen har udarbejdet udkast til handlingsplan for 2025 med 20 indsatser. Da handlingsplanerne er rullende, så er en stor del af indsatserne en videreførelse eller opdatering af indsatserne i handlingsplan 2023-2024. Økonomiske konsekvenser Sagen har ingen økonomiske konsekvenser for Greve Kommune. Høring Der er ingen høringspligt på denne sag. Tidsplan Det er en del af årshjulet for erhvervsområdet i Beskæftigelses- og Erhvervsudvalget, at udkast til handlingsplan 2024 fremlægges af bestyrelsen til drøftelse på mødet i udvalget den 18. november 2024. Endvidere giver erhvervschefen en status på implementering af årets handlingsplan på sidste udvalgsmøde inden sommerferien.", "source_path": "data/greve/raw_dagsordener/Beskæftigelses- og Erhvervsudvalget_2024-11-18T08:00:00+01:00_bab573b4-4343-4333-8fef-e41ffc9af49a.json"}
{"document_id": "bab573b4-4343-4333-8fef-e41ffc9af49a", "committee": "Beskæftigelses- og Erhvervsudvalget", "meeting_date": "2024-11-18T08:00:00+01:00", "section_type": "html_fragment", "section_title": "Midtvejsstatus på politikker 2024, Beskæftigelsespolitikken 2023-2026", "case_number": "24-011480", "agenda_index": 3, "text": "Beslutning 1. Udvalget ønsker, at der fremlægges sager om; Hvordan der arbejdes med budgetforligsbemærkningen om særligt fokus på unge der står uden for arbejdsmarkedet, herunder Greve data på de unge, kvantitativt og kvalitativt KLAP-job og arbejdet med det i Greve Kommune 2. Orienteringen blev taget til efterretning. Afbud: Brigitte Klintskov Jerkel, Kenneth Jerkel Fremstilling Sagsprocedure Beskæftigelses- og Erhvervsudvalget Resume Administrationen giver på alle fagudvalg i november 2024 en midtvejsstatus på Greve Kommunes politikker og strategier, som gælder fra 2023 til 2026. Midtvejsstatussen gives mundtligt på møderne af administrationen og giver et overblik over hvilke indsatser, der er arbejdet med. Oplægget på mødet er vedlagt denne sag som bilag. På dette møde gives en status på Beskæftigelsespolitikken. Indstilling Administrationen indstiller, at udvalget beslutter, om der ønskes oplæg om udvalgte indsatser primo 2025 at orienteringen tages til efterretning Sagsbeskrivelse Byrådet vedtog den 23. maj 2022 vision for Greve Kommune, ”Naturligvis Greve – gennem helhedssyn og fællesskaber”. Som en del af denne vision blev otte politikker godkendt den 15. maj 2023. Disse politikker, sammen med Ejendomsstrategi, Klimahandlingsplan og Planstrategistrategier, fastlægger retningen for Greve Kommunes planlægning, borgerrettede indsatser og øvrige virke. Beskæftigelsespolitikken 2023-2026 tager udgangspunkt i Greve Kommunes vision og har fokus på visionens temaer om hverdag med indhold, velfærd i fællesskab og aktiv borgerinddragelse. Temaerne arbejder for at fremme og forbedre beskæftigelse eller uddannelsesdeltagelse for alle borgere i Greve Kommune, herunder borgere med ikke-vestlig baggrund, og for at øge deltagelsen i uddannelse eller beskæftigelse blandt unge, med det formål at reducere antallet af offentligt forsørgede. I denne sag giver administrationen en midtvejsstatus på arbejdet med Beskæftigelsespolitikken. Arbejdet med politikken Beskæftigelsespolitikken har tre ønskede effekter, som er tilknyttet tre temaer i politikken. Disse temaer leder samlet set frem til indfrielsen af de ønskede effekter. Temaer: Alle skal bidrage Plads til alle Relevant arbejdskraft Ønskede effekter: Flere borgere er i beskæftigelse eller uddannelse i stedet for på offentlig forsørgelse. Flere borgere med ikke vestlig baggrund er i beskæftigelse eller uddannelse i stedet for på offentlig forsørgelse. Flere unge er i uddannelse eller i beskæftigelse. Arbejdet med beskæftigelsespolitikken følger et årshjul, der er en del af handleplanen, som udvalget blev orienteret om og godkendte i april 2023. Administrationen rapporterer halvårligt, årligt samt i forbindelse med budgetopfølgningerne (BO 1 og BO 2). Årshjulet sikrer systematisk dataindsamling, hvor nøgletal bruges til at identificere områder med behov for udvikling. Greve Kommunes resultater sammenlignes med Region Sjælland og resten af landet. Midtvejsstatus gives mundtligt på mødet af administrationen. I oplægget lægges op til at udpege et antal emner, der kan uddybes gennem korte faglige oplæg på Beskæftigelses- og Erhvervsudvalgets møder i perioden januar 2025 – april 2025. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag . Tidsplan Mulighed for mundtlige oplæg på udvalgte indsatser januar til april 2025.", "source_path": "data/greve/raw_dagsordener/Beskæftigelses- og Erhvervsudvalget_2024-11-18T08:00:00+01:00_bab573b4-4343-4333-8fef-e41ffc9af49a.json"}
{"document_id": "bab573b4-4343-4333-8fef-e41ffc9af49a", "committee": "Beskæftigelses- og Erhvervsudvalget", "meeting_date": "2024-11-18T08:00:00+01:00", "section_type": "html_fragment", "section_title": "Reduktion af udgifter ved indhentning af lægeerklæringer i den beskæftigelsesrettede indsats", "case_number": "24-011477", "agenda_index": 4, "text": "Beslutning Godkendt. Afbud: Brigitte Klintskov Jerkel, Kenneth Jerkel Fremstilling Sagsprocedure Beskæftigelses- og Erhvervsudvalget Resume Sagen handler om, at udvalget skal træffe en beslutning om at reducere udgifterne til indhentning af lægeerklæringer. Dette skal ske som led i den samlede udvikling på beskæftigelsesområdet. Indstilling Administrationen indstiller, a t budgettet til lægeerklæringer og rehabiliteringsteam reduceres med 0, 5 mio. kr. årligt i 2025- 28 Sagsbeskrivelse I budgetaftalen for 2024-27 har forligsgruppen besluttet, at der skal arbejdes for at nedbringe kommunens udgifter til indhentning af lægeerklæringer, og Beskæftigelses- og Erhvervsudvalget har til opgave at arbejde med dette i forbindelse med den samlede udvikling på beskæftigelsesområdet. Udvalget skal således arbejde for at nedbringe kommunens udgifter til lægerklæringer, hvilket skal ske i sammenhæng med kommunens omkostninger til afholdelse af rehabiliteringsmøder. Regler for indhentning af lægeerklæringer Der er ikke et lovbestemt interval for indhentning af lægeerklæringer. Jobcentret har dog pligt til løbende at oplyse om borgerens helbredsmæssige forhold i de enkelte sager. Især for sygemeldte er lægeerklæringerne afgørende dokumentation for, at en borger fortsat er uarbejdsdygtig på grund af egen sygdom. Priserne for de indhentede lægeerklæringer ligger mellem 498 og 1.938 kr., mens journaloplysninger fra sygehusene er gratis. Det er et lovgivningskrav, at der i alle sager, som behandles af kommunens rehabiliteringsteam, skal indhentes aktuelle lægeerklæringer fra den praktiserende læge. Udgiften for disse lovpligtige lægeerklæringer er 2.216 kr. Udgiftsniveauet var I 2023 på omkring 1 million kr. Derudover har Jobcentret pligt til at sikre, at en borgers deltagelse i beskæftigelsesfremmende tilbud ikke forværrer borgerens helbredsmæssige tilstand. Derfor indhentes der lægeerklæringer for at vurdere, om et givent tilbud er foreneligt med borgerens helbred. Regler for afholdelse af rehabiliteringsmøder Hvis en borger, der modtager kontant- eller uddannelseshjælp, selvforsørgelses- og hjemrejseydelse samt overgangsydelse eller sygedagpenge, ikke har haft gavn af de iværksatte indsatser og derfor ikke er kommet tættere på det ordinære arbejdsmarked, skal borgerens sag forelægges kommunens rehabiliteringsteam. Formålet er at vurdere, om borgeren opfylder betingelserne for at blive visiteret til ressourceforløb eller fleksjob, eller om der bør igangsættes en sag om tildeling af førtidspension. Der bruges årligt op mod 1,5 millioner kr. til afholdelse af rehabiliteringsmøder samt indhentning af speciallægeerklæringer fra regionen. Den største udgift på området er for betaling af den sundhedskoordinator (læge), som regionen stiller til rådighed for rehabiliteringsteamet. Analyse af udgiftsudviklingen på området På baggrund af forligsgruppens beslutning om at arbejde for at nedbringe kommunens udgifter til indhentning af lægeerklæringer, iværksatte administrationen i foråret 2024 en analyse af udgifterne til indhentning af lægeerklæringer og afholdelse af rehabiliteringsmøder for perioden 2020-23. I nedenstående tabel ses en opgørelse over udgifterne til lægeerklæringer samt de omkostninger, der er forbundet med Region Sjællands involvering i rehabiliteringsteamets arbejde og møder. Som det fremgår, er der fra 2020 til 2022 sket en stigning af udgifterne på knapt 1,1 millioner kr., svarende til en stigning på 22 %. Imidlertid ses der et fald i udgifterne fra 2022 til 2023. En del af forklaringen på stigningen i udgifterne fra 2020 til 2022 skyldes det stigende antal sager som er behandlet i kommunes rehabiliteringsteam. Dette medførte også en stigning i udgifterne til de lovpligtige lægeerklæringer, der skal indhentes, når en sag behandles på et rehabiliteringsmøde. Desuden har en gennemgang af betalte regninger givet anledning til at forbedre konteringsprocessen. Der er indført en løbende kontrol, som sikrer korrekt registrering af udgifter. Disse initiativer har givet et fald i udgifterne til indhentning af lægeerklæringer. Lovgrundlag Lov om Aktiv Beskæftigelsesindsats Lov om Sygedagpenge Lov om Aktiv Socialpolitik Økonomiske konsekvenser På baggrund af de stigende udgifter til indhentning af lægeerklæringer og afholdelse af rehabiliteringsmøder blev der for 2023 givet en tillægsbevilling på 0,5 mio. kr. For 2024 og frem blev der ligeledes givet en tillægsbevilling på 0,5 kr. som teknisk rettelse. For 2024 forventer administrationen en mindreudgift på 0,5-0,7 mio. kr. og på baggrund af de iværksatte initiativer forventes udgifterne at ligge på niveau med 2023. For 2025 og frem forventer administrationen, at der vil være en mindreudgift på ca. 0,5 mio. kr. til lægeerklæringer og rehabiliteringsteamet. Derudover forventes budgettet til indhentelse af lægeerklæringer og afholdelse af rehabiliteringsmøder at blive reduceret med godt 0,2 mio. kr. fra 2025 og frem. Denne reduktion skyldes et lovforslag på sygedagpengeområdet, der medfører ændrede regler for afholdelse af rehabiliteringsmøder for sygemeldte, som visiteres til jobafklaringsforløb. Der vil ikke længere være pligt til at indhente den nuværende lovpligtige lægeerklæring, som kræves i sager forelagt for rehabiliteringsteamet. De ændrede regler er nærmere beskrevet i sagen på udvalgsmødet ”Aftale om forenkling og målretning af sygedagpengesystemet”. Greve Kommune reduceres med godt 0,2 mio. kr. Bevillingen indarbejdes i 2025 som en del af DUT-programmet. Høring Der er ikke høringspligt i denne sag.", "source_path": "data/greve/raw_dagsordener/Beskæftigelses- og Erhvervsudvalget_2024-11-18T08:00:00+01:00_bab573b4-4343-4333-8fef-e41ffc9af49a.json"}
{"document_id": "bab573b4-4343-4333-8fef-e41ffc9af49a", "committee": "Beskæftigelses- og Erhvervsudvalget", "meeting_date": "2024-11-18T08:00:00+01:00", "section_type": "html_fragment", "section_title": "Lukket: Godkendelse af leverandør til de beskæftigelsesfremmende tilbud i Greve Kommune", "case_number": "24-010541", "agenda_index": 5, "text": "Anbefales idet udvalget ønsker, at kravsspecifikationen godkendt på Byrådets møde den 17. april 2024 vedlægges sagen i det videre forløb. Afbud: Brigitte Klintskov Jerkel, Kenneth Jerkel", "source_path": "data/greve/raw_dagsordener/Beskæftigelses- og Erhvervsudvalget_2024-11-18T08:00:00+01:00_bab573b4-4343-4333-8fef-e41ffc9af49a.json"}
{"document_id": "bab573b4-4343-4333-8fef-e41ffc9af49a", "committee": "Beskæftigelses- og Erhvervsudvalget", "meeting_date": "2024-11-18T08:00:00+01:00", "section_type": "html_fragment", "section_title": "Beskæftigelsesministeriets benchmarking af kommunernes beskæftigelsesindsats for perioden 3. kvartal 2023 - 2. kvartal 2024", "case_number": "24-010635", "agenda_index": 6, "text": "Beslutning 1. Blev taget til efterretning. 2. Godkendt. Afbud: Brigitte Klintskov Jerkel, Kenneth Jerkel Fremstilling Sagsprocedure Beskæftigelses- og Erhvervsudvalget Resume Sagen handler om Beskæftigelsesministeriets halvårlige benchmarking af kommunernes resultater af beskæftigelsesindsatsen. Benchmarkingen af kommunernes resultater er relevant for udvalget, da det viser, om Greve Kommune har flere eller færre borgere som modtager hjælp til forsørgelse end det forventes ud fra kommunens rammevilkår. En lav placering i rangeringen betyder, at kommunen har lavere udgifter til forsørgelse, end det kunne forventes. Greve Kommune har i seneste rangeringsperiode en placering som nummer 19, med 100 ydelsesmodtagere færre og dermed færre udgifter end det kunne forventes ud fra kommunens rammevilkår. Indstilling Administrationen indstiller, at udvalget tager Beskæftigelsesministeriets benchmarking for perioden 3. kvartal 2023 til 2. kvartal 2024 til efterretning at udvalget godkender de opstillede ambitioner i de kommende opgørelsesperioder; A-dagpengeområdet: 0-10 ledige færre, svarende til en rangering som nummer 40-50 Sygedagpengeområdet: 20-40 færre sygemeldte svarende til en rangering som nummer 15-25 Kontanthjælpsområdet: 70-80 borgere færre svarende til en rangering som nummer 11-18 Sagsbeskrivelse Den 1. januar 2020 fik kommunerne en vis grad af frihed til at planlægge beskæftigelsesindsatsen, efter ændringer i Lov om Aktiv Beskæftigelsesindsats. Et flertal i Folketinget besluttede samtidig, at der løbende skal følges op på kommunernes resultater gennem benchmarking, som offentliggøres af Beskæftigelsesministeriet hvert halve år. Benchmarkingen fremgår også af årshjulet som en del af handleplanen for beskæftigelsespolitikken. I benchmarkingen måles kommunerne på, hvor mange borgere den enkelte kommune har på offentlig forsørgelse, sammenlignet med det antal der forventes ud fra kommunes rammevilkår. En lav rangering er udtryk for, at kommunen klarer sig godt og bedre end rammevilkårene tilsiger. En høj rangering er udtryk for, at kommunen klarer sig dårligere end rammevilkårene tilsiger og kan komme under skærpet tilsyn. I sidste ende kan det betyde, at kommunen bliver sat under administration indenfor beskæftigelsesområdet. Den aktuelle benchmarkingrapport Det fremgår af seneste rapport, at Greve Kommune i alt har 100 helårspersoner færre på offentlig forsørgelse end forventet efter kommunens rammevilkår, og har en placering som nummer 19 i denne benchmarkingperiode; Ved sidste benchmarking lå Greve Kommune som nummer 12 med 110 helårspersoner færre på offentlig forsørgelse. Udviklingen i Greve Kommunes placering I tabellen sammenholdes Greve Kommunes placering i den aktuelle benchmarking med placeringen i de seks forrige: Greve Kommune har fået en bedre rangering på a-dagpengeområdet, mens der er sket et fald i rangeringen på sygedagpenge- og kontanthjælpsområdet. A-dagpenge Greve Kommune har i denne opgørelsesperiode et stort fald i forhold til den forrige opgørelsesperiode. I den forrige opgørelse blev Greve Kommune rangeret som nummer 84 og havde 40 flere a-dagpengemodtagere end hvad rammevilkårene tilsiger. I den aktuelle opgørelsesperiode er Greve Kommune rangeret som nummer 55 og har 0 a-dagpengemodtagere mere end rammevilkårene tilsiger (Bilag 1). Dette ligger på niveau med ambitionerne for denne opgørelsesperiode. Sygedagpenge På sygedagpenge- og jobafklaringsområdet har der været et fald i rangeringen, hvor Greve Kommune er gået fra nummer 12 til nummer 16, og Greve Kommune har 30 færre sygedagpengemodtagere end rammevilkårene tilsiger (Bilag 1). Det er på niveau med ambitionen for denne opgørelsesperiode, hvor målet var at opnå en rangering som nummer 15-25 og have 20-40 færre sygedagpengemodtagere, end det forventes ud fra kommunens rammevilkår. Det er administrationens ambition at fastholde rangeringen som nummer 15-25 i de kommende opgørelsesperioder og have 20-40 færre sygedagpengemodtagere, end det forventede ud fra kommunens rammevilkår Kontanthjælp For kontanthjælp (omfatter kontant- og uddannelseshjælp, hjemmelsendelses- og overgangsydelse, revalidering, ressourceforløb- og ledighedsydelse) er der sket et fald i rangeringen fra nummer 11 til nummer 21. I den aktuelle rangering har Greve Kommune 70 helårspersoner færre på kontanthjælpsydelser end forventet, i forhold til kommunens rammevilkår. Dette er 10 færre i forhold til forrige rangering hvor det var 80 (Bilag 1). Ambitionen er at fastholde det lave antal af helårsmodtagere af kontanthjælpsydelser i de kommende opgørelsesperioder. Udviklingen i forventet og faktisk antal helårspersoner på alle ydelseskategorier, fra de otte forrige målinger frem til den aktuelle måling, fremgår af vedlagte bilag 1. Sammenfatning I den aktuelle opgørelsesperiode er Greve Kommune rangeret som nummer 19, hvilket er et fald fra 12 siden forrige opgørelsesperiode. I denne periode har kommunen 100 færre borgere på forsørgelse i forhold til rammevilkårene, mens antallet var 110 færre i den forrige opgørelse. Selvom der er positive resultater inden for a-dagpengeområdet, indgår denne forbedring ikke i den samlede rangering af alle ydelser. Lovgrundlag Lov om Styring af Aktiv Beskæftigelsesindsats Lov om Aktiv Beskæftigelsesindsats Lov om Aktiv Socialpolitik Lov om Arbejdsløshedsforsikring Lov om Sygedagpenge og Barsel mv. Økonomiske konsekvenser Orienteringen har ingen umiddelbare økonomiske konsekvenser. For budget 2024–2027 er indregnet, at Greve Kommune har færre ydelsesmodtagere end rammevilkårene tilsiger. Høring Der er ikke høringspligt i denne sag. Tidsplan En ny rangering for 1. til 4. kvartal 2024 forventes offentliggjort af Beskæftigelsesministeriet i marts eller april 2025. Den vil herefter blive forelagt for Beskæftigelses- og Erhvervsudvalget.", "source_path": "data/greve/raw_dagsordener/Beskæftigelses- og Erhvervsudvalget_2024-11-18T08:00:00+01:00_bab573b4-4343-4333-8fef-e41ffc9af49a.json"}
{"document_id": "bab573b4-4343-4333-8fef-e41ffc9af49a", "committee": "Beskæftigelses- og Erhvervsudvalget", "meeting_date": "2024-11-18T08:00:00+01:00", "section_type": "html_fragment", "section_title": "Evaluering af IPS-projektet og status på indsatsen i Greve Kommune", "case_number": "24-010804", "agenda_index": 7, "text": "Beslutning Orienteringen blev taget til efterretning. Afbud: Brigitte Klintskov Jerkel, Kenneth Jerkel Fremstilling Sagsprocedure Beskæftigelses- og Erhvervsudvalget Resume Greve Kommune har i perioden 2020-2023 deltaget i projektet 'Individuelt Planlagt job med Støtte' (fremadrettet IPS) i samarbejde med 13 andre kommuner og psykiatrien i Region Sjælland. Efter projektets afslutning i 2023 er IPS-indsatsen blevet implementeret i de deltagende kommuner, herunder Greve Kommune. Formålet med denne sag er at præsentere udvalget for resultaterne af evalueringen af IPS-projektet samt give en status på den aktuelle IPS-indsats i Greve Kommune. Indstilling Administrationen indstiller, at orienteringen tages til efterretning. Sagsbeskrivelse På udvalgsmødet den 7. oktober 2024, ønskede Beskæftigelses- og Erhvervsudvalget en orientering om IPS-indsatsen, herunder status på indsatsen i Greve Kommune. I 2020 startede IPS som et projekt med støtte fra den A.P. Møllerske Støttefond. Ved projektets afslutning i 2023 blev IPS implementeret som en indsats i de deltagende kommuner, herunder Greve Kommune. IPS er en evidensbaseret beskæftigelsesindsats, hvor den regionale behandlingspsykiatri og Jobcentret samarbejder for at hjælpe borgere med psykiske lidelser med at opnå og fastholde ordinær beskæftigelse eller uddannelse. IPS er et individuelt tilrettelagt, håndholdt og fleksibelt forløb, der tager udgangspunkt i den enkelte borgers ønsker og behov. Indsatsen er frivillig og bygger på borgerens egen motivation, hvilket gør det muligt at tilpasse indsatsen til den enkelte. Relationen mellem borger og IPS-konsulent er central, og der tages fat på emner som job og uddannelse fra dag ét. IPS-konsulenten fungerer som både myndighedssagsbehandler, mentor og virksomhedskonsulent for borgeren, hvilket giver borgeren én indgang til kommunen. Evaluering af IPS-projektet i Greve Kommune Evalueringen for perioden 2023 havde til formål at undersøge andelen af deltagere, der opnåede ordinær beskæftigelse eller uddannelse efter 6, 12 og 24 måneder. Derudover blev der analyseret på, hvor mange uger deltagerne havde været i beskæftigelse eller under uddannelse i de samme perioder, samt hvordan deltagerne oplevede deres tilfredshed med IPS-indsatsen. Resultaterne fra evalueringen viser positive tendenser for Greve Kommune, især efter 52 uger, hvor 41,7 % af deltagerne var i arbejde eller uddannelse. Samlet set havde 58,3 % af deltagerne været i arbejde eller uddannelse på et tidspunkt, hvilket placerer Greve Kommune over landsgennemsnittet. Resultaterne efter 26 uger var dog mere beskedne, og det lave deltagerantal gør, at selv små udsving kan have en betydelig indflydelse på resultaterne. Status for IPS-indsatsen i Greve Kommune Jobcenter Greve har videreført IPS-indsatsen, som nu er forankret i Ressource- og Afklaringsteamet. En fuldtidsansat IPS-konsulent arbejder med cirka 20 borgere, som alle kommer fra forskellige forløb fx sygedagpenge, jobafklaringsforløb, kontanthjælp, ressourceforløb og a-dagpenge. Optimalt bør en IPS-konsulent have ansvar for cirka 15 borgere, hvilket muliggør en tæt og kontinuerlig kontakt med både virksomheder og uddannelsesinstitutioner. Denne struktur sikrer, at borgeren på sin vej mod job- eller uddannelsesstart får den opmærksomhed og støtte, der er afgørende for et succesfuldt forløb. IPS-konsulenten er fysisk til stede i psykiatrien to dage om ugen for at styrke samarbejdet mellem Jobcentret og psykiatrien. Dette giver konsulenten mulighed for at få indblik i borgerens behandling og livssituation, hvilket har ført til bedre samarbejde og skabt en fælles og tidlig konsensus mellem Jobcentret og psykiatrien. Aktuelt arbejder en medarbejder i Ungecentret med fem borgere, hvor IPS-metoden også anvendes, ud over at arbejde med sine øvrige opgaver. IPS-konsulenten deltager i møder hver anden måned i det regionale IPS-netværk, hvor der deles viden med andre IPS-konsulenter. Netværket formidler også den nyeste viden fra forskning ved fx Professionshøjskolen Absalon, hvilket sikrer, at Greve Kommune er opdateret med de mest aktuelle metoder og erfaringer. Efterværn er en central del af IPS-indsatsen. Når en borger er kommet i arbejde eller uddannelse, fortsætter IPS-konsulenten med at støtte borgeren, indtil der ikke længere er behov for det. Denne opfølgning sikrer, at borgerne får den nødvendige opbakning og fastholdes. Borgeren har mulighed for selv at afslutte kontakten, men kan altid vende tilbage, hvis der opstår udfordringer i arbejdslivet. Denne tilgang sikrer, at borgeren hurtigt kan genoptage arbejdet eller få hjælp til at finde et nyt job, hvis der opstår problemer, og dermed undgå at skulle tilbage i Jobcenter-regi. Status for aktuelle resultater På nuværende tidspunkt er seks borgere i praktik, mens tre borgere er i arbejde eller under uddannelse. Af disse er én i lønnet arbejde, og to er i uddannelse, hvoraf den ene er på vej i voksenlære. Derudover er otte borgere på vej i job eller uddannelse. IPS-ambassadøren for Region Sjælland, Johannes Patursson deltager på mødet for at præsentere IPS-modellens baggrund, herunder hvordan modellen er implementeret, og hvilke erfaringer, kommunerne har gjort sig. Formålet er at give udvalget en indsigt i IPS-tilgangen og de værktøjer, der hjælper borgere med psykiske udfordringer i at opnå og fastholde beskæftigelse eller uddannelse, med fokus på borgernes egne ønsker og behov. Mødet giver mulighed for dialog og spørgsmål. Lovgrundlag Lov om aktiv beskæftigelsesindsats. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag. Øvrige forhold IPS Ambassadør for Region Sjælland, Johannes Juhl Patursson deltager på mødet.", "source_path": "data/greve/raw_dagsordener/Beskæftigelses- og Erhvervsudvalget_2024-11-18T08:00:00+01:00_bab573b4-4343-4333-8fef-e41ffc9af49a.json"}
{"document_id": "bab573b4-4343-4333-8fef-e41ffc9af49a", "committee": "Beskæftigelses- og Erhvervsudvalget", "meeting_date": "2024-11-18T08:00:00+01:00", "section_type": "html_fragment", "section_title": "Aftale om forenkling og målretning i sygedagpengesystemet", "case_number": "24-010538", "agenda_index": 8, "text": "Beslutning Orienteringen blev taget til efterretning. Afbud: Brigitte Klintskov Jerkel, Kenneth Jerkel Fremstilling Sagsprocedure Beskæftigelses- og Erhvervsudvalget Resume Sagen handler om den politiske aftale, der er indgået mellem regeringen og flere partier i Folketinget med henblik på at forenkle sygedagpengeområdet. Formålet med sagen er at orientere udvalget om de specifikke forenklinger af processerne på sygedagpengeområdet. Sagen er relevant, da forenklingen af sygedagpengeprocesserne vil have en direkte indvirkning på de sygemeldte borgere samt Greve Kommunes administration af ordningen. Indstilling Administrationen indstiller, at orienteringen tages til efterretning. Sagsbeskrivelse Regeringen og SF, Radikale Venstre, Liberal Alliance, Det Konservative Folkeparti og Dansk Folkeparti har indgået en aftale om at forenkle og målrette reglerne om sygedagpenge. Aftalen tager udgangspunkt i ”Afdækning af regler for meget alvorlig syge” , udarbejdet af Beskæftigelsesministeriet i 2023, Reformkommissionens anbefalinger samt erfaringer fra de nordjyske frikommuneforsøg. Aftalen træder i kraft den 1. januar 2025 og er det første skridt i en større ændring af beskæftigelsesindsatsen. Større strukturelle ændringer af den aktive indsats for sygedagpengemodtagere afventer reformen af hele beskæftigelsesindsatsen. Formålet med aftalen er at skræddersy indsatsen efter den sygemeldte borgers behov og sikre en mere værdig oplevelse af systemet og et mere smidigt samarbejde mellem kommuner og praktiserende læger. Aftalen medfører konkrete og mærkbare forenklinger af processerne på sygedagpengeområdet, hvilket vil have en direkte indvirkning på de sygemeldte borgere. Som en del af aftalen afskaffes en række formelle krav vedrørende kommunens rehabiliteringsteam, samt kravet om fire samtaler det første halvår for sygemeldte med kortvarige og ukomplicerede sygdomsforløb. Herunder fremhæves de initiativer, som administrationen vurderer, vil have størst betydning for den kommunale indsats på området. De øvrige initiativer fremgår af aftaleteksten, der er vedlagt sagen som bilag. Fleksibel brug af rehabiliteringsteams Kravene til brug af rehabiliteringsteams i sager om jobafklaringsforløb lempes. Kommunerne skal fremover kun inddrage rehabiliteringsteamet, når de vurderer, at borgeren kan have behov for en tværfaglig indsats. I dag er der krav om, at alle sygemeldte i jobafklaringsforløb, skal have deres sag behandlet i rehabiliteringsteamet senest fire uger efter, at de er startet i forløbet. Fleksibel sammensætning af rehabiliteringsteams I dag er der krav til hvilke fagområder, der skal være repræsenteret i rehabiliteringsteamet. Fremover skal kommunen ud fra en konkret vurdering beslutte, hvilke fagområder, der i den enkelte sag skal være repræsenteret. Der vil kun være krav om, at der altid deltager en repræsentant fra beskæftigelsesområdet og en repræsentant fra regionens kliniske funktion, i alle sager der forelægges for rehabiliteringsteamet. Borgeren har altid mulighed for at medbringe en bisidder til møderne. Mestringsforløb skal gives ud fra en faglig vurdering Den generelle ret til at blive tilbudt mestringsforløb for sygemeldte i visitationskategori 2 afskaffes. Sygemeldte, der af kommunen vurderes at have behov, vil fortsat kunne blive tilbudt et mestringsforløb. Forenkling af visitationskategorierne Der er i dag tre visitationskategorier, som anvendes, når sygemeldte borgere visiteres. For at lette kommunernes administration afskaffes kategori 3 (sygemeldte med behov for en tværfaglig indsats). Borgere vil fortsat kunne få en tværfaglig indsats, hvis der er behov for det. Færre krav til sygemeldte fra beskæftigelse Reglerne lempes for sygemeldte, der har et job at vendte tilbage til. Det vigtigste her er, at hvis en sygemeldt, der er i beskæftigelse, forventes at blive raskmeldt og dermed er tilbage i job inden for tre måneder efter den første samtale, er der ikke krav om at deltage i yderligere kontaktforløb. Dog kan både den sygemeldte og arbejdsgiveren stadig ønske kontakt med Jobcentret. Dermed afskaffes kravet om afholdelse af mindst fire samtaler det første halve år for sygemeldte med kortvarige og ukomplicerede forløb. Afskaffelse af krav om lægeattester Kravet om, at der skal indhentes en lovbestemt lægeattest i alle sager, der skal behandles i rehabiliteringsteamet afskaffes. Hvis kommunen vurderer, at de oplysninger, der allerede er tilgængelige i sagen, danner tilstrækkeligt grundlag, kan kommunen undlade at indhente yderligere lægeattester. Undersøge mulighed for at ændre i kommunens anmodning om lægeattester Der iværksættes en undersøgelse af mulighederne for at justere udformningen af de attestblanketter, som jobcentrene bruger til at anmode om oplysninger fra lægen. Formålet er at forbedre samarbejdet og kommunikationen mellem jobcentre og sundhedsvæsen, så læger får nemmere ved at gennemskue, hvad oplysningerne i en lægeattest skal bruges til. Sammenhæng til øvrige aftaler Initiativerne om sammensætning af rehabiliteringsteam samt afskaffelse af kravet om lægeattester vil gælde for alle sager, der behandles i rehabiliteringsteamet. Dette omfatter også sager vedrørende ressourceforløb, førtidspension og fleksjob. Aftalen er således i tråd med den oprindelige aftale om en reform af førtidspension og fleksjob, som blev indgået den 30. juni 2012 Lovgrundlag Lov om Sygedagpenge Økonomiske konsekvenser Aftalen forventes samlet set at reducere kommunernes opgaver, der er forbundet med administrationens sygedagpengesager og tilrettelæggelse af rehabiliteringsteam, med hvad der svarer til 79,6 mio. kr. årligt fra 2025 og frem. Det betyder, at Greve Kommune reduceres med knap 0,7 mio. kr. Bevillingen indarbejdes i 2025 som en del af DUT-programmet. Høring Der er ikke høringspligt i denne sag.", "source_path": "data/greve/raw_dagsordener/Beskæftigelses- og Erhvervsudvalget_2024-11-18T08:00:00+01:00_bab573b4-4343-4333-8fef-e41ffc9af49a.json"}
{"document_id": "bab573b4-4343-4333-8fef-e41ffc9af49a", "committee": "Beskæftigelses- og Erhvervsudvalget", "meeting_date": "2024-11-18T08:00:00+01:00", "section_type": "html_fragment", "section_title": "Orientering fra formanden og gensidig orientering", "case_number": "21-013722", "agenda_index": 9, "text": "Beslutning Orienteringen blev taget til efterretning idet, at udvalget ønsker at tage imod invitationen fra Silkeborg Kommune ift. at fortælle om Greve Kommunes nytteindsats og implementering af arbejdspligt. Mødet finder sted den 2. december fra kl. 12.30 – 13.30, virtuelt. Herudover blev der orienteret om KL's jobCAMP. Afbud: Brigitte Klintskov Jerkel, Kenneth Jerkel Fremstilling Sagsprocedure Beskæftigelses- og Erhvervsudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning. Sagsfremstilling Der orienteres om følgende: - Orientering om henvendelse fra Arbejdsmarkedsudvalget i Silkeborg Kommune.", "source_path": "data/greve/raw_dagsordener/Beskæftigelses- og Erhvervsudvalget_2024-11-18T08:00:00+01:00_bab573b4-4343-4333-8fef-e41ffc9af49a.json"}
{"document_id": "bab573b4-4343-4333-8fef-e41ffc9af49a", "committee": "Beskæftigelses- og Erhvervsudvalget", "meeting_date": "2024-11-18T08:00:00+01:00", "section_type": "html_fragment", "section_title": "Huskeliste og orientering fra administrationen", "case_number": "21-013719", "agenda_index": 10, "text": "Beslutning Orienteringen blev taget til efterretning. Afbud: Brigitte Klintskov Jerkel, Kenneth Jerkel Fremstilling Sagsprocedure Beskæftigelses- og Erhvervsudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil de blive vedlagt som bilag. Indstilling Administrationen indstiller, at orienteringen tages til efterretning. Sagsbeskrivelse Administrationen har følgende til orientering: - Opsamling på virksomhedsbesøg - Ny procedure for høring af råd og særlige udvalg Administrationen har udarbejdet ny procedure for høring af råd og særlige udvalg i kommunen, f.eks. Handicaprådet og Greve Seniorråd. Det betyder, at der fremover vil være et obligatorisk afsnit om ”Høring” i alle sager. Ændringen sker for at sætte fokus på, at der sker høring forud for sagens politiske behandling. - Besøg af Erhvervshus Sjælland - Brev fra beskæftigelsesministeren (bilag 1) - Brev fra KL's Arbejdsmarkeds- og Borgerserviceudvalg angående kommunernes målopfyldelse i forbindelse med skærpet tilsyn og tidlig indsats (bilag 2) - Orientering om årshjul for erhvervsområdet, jfr. det til sagen vedlagte bilag 3. - Orientering om arbejdspligt - Opfølgning på JobCAMP", "source_path": "data/greve/raw_dagsordener/Beskæftigelses- og Erhvervsudvalget_2024-11-18T08:00:00+01:00_bab573b4-4343-4333-8fef-e41ffc9af49a.json"}
{"document_id": "bab573b4-4343-4333-8fef-e41ffc9af49a", "committee": "Beskæftigelses- og Erhvervsudvalget", "meeting_date": "2024-11-18T08:00:00+01:00", "section_type": "html_fragment", "section_title": "Beskæftigelses- og Erhvervsudvalget - mødekalender 2024", "case_number": "21-013723", "agenda_index": 11, "text": "Beslutning Orienteringen blev taget til efterretning. Afbud: Brigitte Klintskov Jerkel, Kenneth Jerkel Fremstilling Sagsprocedure Beskæftigelses- og Erhvervsudvalget. Resume I sagen gives et overblik over Beskæftigelses- og Erhvervsudvalgets møder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Mødekalenderen er vedhæftet som bilag.", "source_path": "data/greve/raw_dagsordener/Beskæftigelses- og Erhvervsudvalget_2024-11-18T08:00:00+01:00_bab573b4-4343-4333-8fef-e41ffc9af49a.json"}
{"document_id": "bab573b4-4343-4333-8fef-e41ffc9af49a", "committee": "Beskæftigelses- og Erhvervsudvalget", "meeting_date": "2024-11-18T08:00:00+01:00", "section_type": "html_fragment", "section_title": "Underskriftsark", "case_number": "21-012521", "agenda_index": 12, "text": "Beslutning Afbud: Brigitte Klintskov Jerkel, Kenneth Jerkel Fremstilling Sagsprocedure Beskæftigelses- og Erhvervsudvalget. Resume Elektronisk underskriftsark", "source_path": "data/greve/raw_dagsordener/Beskæftigelses- og Erhvervsudvalget_2024-11-18T08:00:00+01:00_bab573b4-4343-4333-8fef-e41ffc9af49a.json"}
