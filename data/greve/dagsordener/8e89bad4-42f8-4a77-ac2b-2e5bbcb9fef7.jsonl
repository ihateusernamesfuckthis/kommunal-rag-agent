{"document_id": "8e89bad4-42f8-4a77-ac2b-2e5bbcb9fef7", "committee": "Beskæftigelses- og Erhvervsudvalget", "meeting_date": "2022-04-04T15:30:00+02:00", "section_type": "html_fragment", "section_title": "Godkendelse af dagsorden", "case_number": "21-014448", "agenda_index": 0, "text": "Beslutning Godkendt. Fremstilling Sagsprocedure Beskæftigelses- og Erhvervsudvalget. Resume Godkendelse af dagsorden for ekstraordinært møde den 4. april 2022. Indstilling Center for Politik, Organisation & Borgerbetjening indstiller at dagsordenen godkendes.", "source_path": "data/greve/raw_dagsordener/Beskæftigelses- og Erhvervsudvalget_2022-04-04T15:30:00+02:00_8e89bad4-42f8-4a77-ac2b-2e5bbcb9fef7.json"}
{"document_id": "8e89bad4-42f8-4a77-ac2b-2e5bbcb9fef7", "committee": "Beskæftigelses- og Erhvervsudvalget", "meeting_date": "2022-04-04T15:30:00+02:00", "section_type": "html_fragment", "section_title": "Beskæftigelsesindsatsen for ukrainske flygtninge", "case_number": "22-004797", "agenda_index": 1, "text": "Beslutning Udvalget tog orienteringen til efterretning og godkendte arbejdet efter Integrationslovens fastsatte tidsfrister med mulighed for suspension efter individuel vurdering. Udvalget ønsker endvidere, at der etableres egentlige partnerskabsaftaler med relevante virksomheder i kommunen om at modtage et specifikt antal ukrainske flygtninge i beskæftigelse. Fremstilling Sagsprocedure Beskæftigelses- og Erhvervsudvalget, Økonomiudvalget og Byrådet. Resume Beskæftigelses- og Erhvervsudvalget orienteres om Jobcentrets beskæftigelsesrettede indsats for ukrainske flygtninge i Greve Kommune. En væsentlig del af indsatsen vil bestå af Jobcentrets samarbejde med lokale virksomheder, med henblik på at skabe det rette match mellem virksomheder og ukrainske flygtninge. Jf. Greve Kommunes beskæftigelsespolitik er målet, at de nyankomne ukrainske flygtninge hurtigst muligt bliver selvforsørgende og levere relevant arbejdskraft til kommunens virksomheder. Beskæftigelses- og Erhvervsudvalget orienteres om særlovens betydning for beskæftigelsesindsatsen og muligheden for, at jobcenteret efter en individuel vurdering kan udsætte krav om hurtig aktivering og danskundervisning, der sædvanligvis gælder flygtninge der er omfattet af selvforsørgelses- og hjemrejseprogrammet i integrationsloven. Indstilling Center for Job & Socialservice indstiller, 1. at udvalget tager orienteringen om den beskæftigelsesrettede tilgang og et tæt samarbejde med virksomhederne til efterretning 2. at udvalget træffer beslutning om, at Center for Job & Socialservice som udgangspunkt arbejder efter Integrationslovens fastsatte tidsfrister i programmet, men ud fra en individuel vurdering, kan benytte suspensionsmuligheden. Sagsbeskrivelse Det vides endnu ikke, hvor mange ukrainske flygtninge Danmark kommer til at modtage. Et foreløbigt skøn er, at Danmark skal forberede sig på at modtage over 100.000 ukrainske flygtninge. Fordelingen af de ukrainske flygtninge sker ved en særskilt fordelingsmodel af Udlændingestyrelsen. De forholdsmæssige kommunetal fastsættes for 10.000 personer ad gangen. For Greve Kommune er andelen af de første 10.000 personer på 0,57 %, det vil sige 57 personer. Idet det nationale flygtningeantal forventes at blive betydeligt højere, vil Greve Kommunes andel tilsvarende blive højere. Det er administrationens vurdering, at det primært vil være ukrainske kvinder der kommer til Danmark og at disse kvinder i stort omfang også vil have børn med. Det er desuden administrationens vurdering, at en del af de ukrainske flygtninge vil komme med arbejdsrelaterede kompetencer som efterspørges både i den kommunale opgaveløsning og i kommunens virksomheder. Beskæftigelsesindsatsen Tilgangen i beskæftigelsesindsatsen for ukrainske flygtninge baserer sig på Greve Kommunes beskæftigelsespolitik (2019-2022) og den overordnede vision om, at vi har brug for alle. Formålet er, at borgerne hurtigst muligt bliver selvforsørgende gennem beskæftigelse og virksomhederne får adgang til arbejdskraft. Det betyder, at flygtninge i Greve Kommune mødes med en aktiv indsats, som skal understøtte, at de hurtigst muligt bliver selvforsørgende og oplever at være en del af et fællesskab. De ukrainske flygtninge skal i samarbejde med Jobcentrets medarbejdere hurtigst muligt synliggøre deres ressourcer, erfaringer og kompetencer i forhold til arbejdsmarkedet og aktuelle jobåbninger. Jobcentret vil ligeledes tilbyde opkvalificering til jobs, hvor der mangler arbejdskraft og henvise til danskundervisning. Jobcentret arbejder med at føre det lokale erhvervsliv og de ukrainske flygtninge sammen gennem et tæt samarbejde med virksomhederne. Jobcentret er i løbende dialog og samarbejder med de lokale virksomheder i Greve Kommune som har brug for arbejdskraft og som er interesserede i at hjælpe ukrainske flygtninge ind på det danske arbejdsmarked. Dermed er der allerede på nuværende tidspunkt et godt overblik over, hvilken arbejdskraft der efterspørges og hvilke virksomheder, som vil være i stand til at tage imod den nye arbejdskraft. Det kan desuden oplyses, at Greve Kommune også løbende bliver kontaktet af virksomheder, som tilbyder at tage imod ukrainske flygtninge. Særlovens betydning for den beskæftigelsesrettede indsats Regeringen har vedtaget en særlov for ukrainske flygtninge hvor målet er, at de ukrainske flygtninge hurtigt og effektivt skal kunne fortsætte deres liv og aktivt være en del af det danske samfund. For den beskæftigelsesrettede indsats betyder det, at flygtninge fra Ukraine hurtigst muligt skal have adgang til arbejdsmarkedet og sprogundervisning. Særloven udgør en undtagelse til gældende regelsæt i Integrationsloven og giver fleksibilitet og mulighed for at suspendere krav til virksomhedsrettet aktivering og henvisning til danskundervisning i tre måneder således, at kommunerne kan fokusere på ordinær jobformidling og sikre andre forhold omkring borgerne som fx børnepasning kan komme på plads. Dette skal ses i sammenhæng med den viden der er om, hvilke profiler de ukrainske flygtninge har, herunder at mange af dem er flygtet sammen med deres børn og at der dermed opstår et stort pasningsbehov, som skal afklares inden de voksne flygtninge kan stå til rådighed for arbejdsmarkedet. Det er administrationens vurdering, at pasningsbehovet er størst på dagtilbudsområdet grundet pasningsgarantiens bestemmelser, mens det kan gå hurtigere med at tilbyde plads for skolesøgende børn i kommunens modtagerklasser. Suspenderingsmuligheden ændrer ikke på, at det fortsat vil være udgangspunktet for Jobcentret, at de ukrainske flygtninge skal i ordinær beskæftigelse hurtigst muligt eller henvises til virksomhedsrettet aktivering og danskundervisning inden for de fastsatte tidsfrister i integrationsprogrammet. Beskæftigelsespolitikkens formål om hurtig beskæftigelse skal ses i lyset af ønsket om, at der er brug for alle på arbejdsmarkedet og ønsket om at de ukrainske flygtninge bliver en del af et fællesskab. Herudover betyder en hurtig og effektiv beskæftigelsesindsats også noget for økonomien. Greve Kommune modtager et tilskud på 83.801 kr. pr. flygtning, efter at vedkommende har været i beskæftigelse i seks sammenhængende måneder. En hurtig og effektiv beskæftigelsesindsats betyder således dels, at de ukrainske flygtninge kan bruge deres kompetencer og blive en del af arbejdsfællesskabet, kommunen og kommunens virksomheder kan i højere grad få efterspurgt arbejdskraft. Øvrige forhold Modtagelsen af flygtninge går på tværs af forskellige lovområder og de ukrainske flygtninge kommer til Danmark med forskellige forudsætninger. For at understøtte den enkeltes selvstændige livsførelse og tilknytning til det danske arbejdsmarked hurtigst muligt, vil jobcentret arbejde målrettet med at sikre sammenhæng og progression i de indsatser der iværksættes på tværs, herunder et tæt samarbejde med skole- og dagtilbudsområdet om tilbud til børn i dagtilbudsalderen og modtagerklasser til børn i den skolesøgende alder. Lovgrundlag Integrationsloven, Lovforslag nr. L 60, Folketingsåret 1997/98. Lov om midlertidig opholdstilladelse til personer, der er fordrevet fra Ukraine, Lovforslag nr. L 145, Folketingsåret 2021/22. Økonomiske konsekvenser Udgifterne indenfor beskæftigelsesområdet vil primært være til forsørgelse og til aktivering for at forbedre beskæftigelsesmulighederne. Disse udgifter er omfattet af de almindelige statslige refusionsregler med 20-80 % refusion. Den resterende del af udgifterne finansieres af budgetgarantien, som betyder at kommunerne under ét får den øvrige del af udgifterne dækket. I praksis betyder dette, at Greve Kommune stort set får dækket kommunens udgift til forsørgelse og aktivering. Herudover er der udgifter til administrative opgaver til myndighedsarbejdet med integrationsplanen, de løbende udbetalinger og behandling af enkeltydelser samt tolkning. Til finansiering af administrative omkostninger i forbindelse med boligplacering, social rådgivning, vejledning, tolkning mv. modtager kommunen et grundtilskud på 2.950 kr. om måneden for hver flygtning over 18 år, der får opholdstilladelse i kommunen. Det giver et samlet beløb på 35.400 kr. pr. helårsperson. Herudover modtager kommunerne et tilskud på 83.801 kr. pr. flygtninge, der kommer i beskæftigelse i seks sammenhængende måneder.", "source_path": "data/greve/raw_dagsordener/Beskæftigelses- og Erhvervsudvalget_2022-04-04T15:30:00+02:00_8e89bad4-42f8-4a77-ac2b-2e5bbcb9fef7.json"}
{"document_id": "8e89bad4-42f8-4a77-ac2b-2e5bbcb9fef7", "committee": "Beskæftigelses- og Erhvervsudvalget", "meeting_date": "2022-04-04T15:30:00+02:00", "section_type": "html_fragment", "section_title": "Underskriftsark", "case_number": "21-012521", "agenda_index": 2, "text": "Fremstilling Sagsprocedure Beskæftigelses- og Erhvervsudvalget. Resume Underskriftsark.", "source_path": "data/greve/raw_dagsordener/Beskæftigelses- og Erhvervsudvalget_2022-04-04T15:30:00+02:00_8e89bad4-42f8-4a77-ac2b-2e5bbcb9fef7.json"}
