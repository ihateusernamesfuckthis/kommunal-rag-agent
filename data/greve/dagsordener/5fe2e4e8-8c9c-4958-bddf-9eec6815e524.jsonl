{"document_id": "5fe2e4e8-8c9c-4958-bddf-9eec6815e524", "committee": "Økonomiudvalget", "meeting_date": "2023-02-06T07:00:00+01:00", "section_type": "html_fragment", "section_title": "Godkendelse af dagsorden", "case_number": "21-014439", "agenda_index": 0, "text": "Beslutning Dagsordenen blev godkendt. Fremstilling Sagsprocedure Økonomiudvalget Resume Godkendelse af dagsorden for møde den 06. februar 2023 Indstilling Administrationen indstiller, at dagsordenen godkendes.", "source_path": "data/greve/raw_dagsordener/Økonomiudvalget_2023-02-06T07:00:00+01:00_5fe2e4e8-8c9c-4958-bddf-9eec6815e524.json"}
{"document_id": "5fe2e4e8-8c9c-4958-bddf-9eec6815e524", "committee": "Økonomiudvalget", "meeting_date": "2023-02-06T07:00:00+01:00", "section_type": "html_fragment", "section_title": "Budgetopfølgning 0 for 2023 - Kompenserende besparelser mv.", "case_number": "22-015262", "agenda_index": 1, "text": "Beslutning Økonomiudvalget anbefaler overfor Byrådet, at 1 og 2 tages til efterretning. Mht. indstillingspunkt 3 anbefaler udvalget følgende: - forslag 1 og 3-4, 7-8 og 11-12, 14, 16-27, 29- 31 samt 33-34 og 36 anbefales. - forslag 13 og 28 anbefales ikke - forslag 2 anbefales med bemærkning om at der også fremover opkræves gebyr for de dele af vielsen der er individuelt tilrettelagt. - forslag 5 anbefales med bemærkning om at der skal arbejdes med området i forbindelse med budget 2024 - forslag 6 anbefales men besparelsen reduceres til 1 mio. kr. og udvalget anbefaler at følgende aktiviteter ikke må berøres af besparelsen: på følgende aktiviteter: juletræ ved Rådhus, granulat, fodboldmål, servicering af Greve atletik, vertikalskæring og badebroer. - forslag 9 og 10 anbefales og udvalget anbefaler at såfremt indtægterne ikke opnås ved bogsalg og opkrævning af bøder så implementeres resterende besparelse på øvrig drift på området. - forslag 15 anbefales med bemærkning om at udvalget ønsker sag om konkret udmøntning af besparelsen - forslag 32 anbefales, men udvalget anbefaler at brugerrådet involveres i den konkrete besparelse og eventuel fastsættelse af ændrede åbningstider. - forslag 35 anbefales, men reduceres til besparelse på 300.000 kr. Udvalget bemærker at ovenstående besparelser sikrer besparelser for 20 mio. kr. Besparelsen er lavere end det anbefalede, men udvalget anbefaler at stillingtagen til yderligere besparelser afventer budgetopfølgning 1 hvor der større sikkerhed omkring de forventede merudgifter til ”verdenssituationen”. Mht. indstillingspunkt 4 anbefaler udvalget at Byrådet godkender a, b og d. Mht. punk 4.c anbefaler udvalget der afsættes tre formålsbestemte puljer målrettet det specialiserede voksenområde (23,2 mio. kr.) ældreområdet (5,0 mio. kr.) og verdenssituationen (0,5 mio. kr.) finansieret af et forventet mindreforbrug vedrørende et konkret udbud under Klima-, Teknik- og Miljøudvalget på 8,7 mio. kr. (3,7 mio. kr. på drift og 5,0 mio. kr. på anlæg) samt kompenserende besparelser for 20,0 mio. kr., jf. bilag 1. Mehmet Zeki Dogru (Ø) stemmer imod, da Enhedslisten ikke er med i budgetforlig og Enhedslisten har i flere år fremlagt et budgetforslag, som vil havde skabt bedre økonomisk tilstand i Greve Kommune. Fremstilling Sagsprocedure Økonomiudvalget og Byrådet. Resume Sagen indeholder administrationens forslag til kompenserende besparelsesforslag til endelig godkendelse herunder uddybende beskrivelser af udvalgte forslag og høringssvar fra de høringsberettigede parter. De kompenserende besparelsesforslag skal modgå de økonomiske udfordringer, der er blevet identificeret i Budgetopfølgning 0, og skal dermed sikre budgetoverholdelse i 2023. Såfremt de kompenserende besparelser godkendes, vil de blive implementeret hurtigst muligt af administrationen. Indstilling Administrationen indstiller, at de uddybende beskrivelser for 10 af forslagene til kompenserende besparelser tages til efterretning, jf. bilag 2 at høringssvar vedrørende de udsendte forslag til kompenserende besparelser tages til efterretning, jf. bilag 3 at forslag til kompenserende besparelser for i alt 22,5 mio.kr. godkendes, jf. bilag 1. at der i 2023 meddeles tillægsbevilling til følgende merudgifter vedrørende korrektion af pris- og lønreguleringen under Klima-, Teknik- og Miljøudvalget på 6,4 mio. kr. finansieret af pulje til PL-fremskrivning merudgifter vedrørende pris- og lønregulering af kontrakten på driften af Langagergård under Sundheds- og Omsorgsudvalget på 1,1 mio. kr. finansieret af puljen til PL-fremskrivning tre formålsbestemte puljer under Økonomiudvalget målrettet det specialiserede voksenområde (23,2 mio. kr.), ældreområdet (5,0 mio. kr.) og verdenssituationen (3,0 mio. kr.) finansieret af et forventet mindreforbrug vedrørende et konkret udbud under Klima-, Teknik- og Miljøudvalget på 8,7 mio. kr. (3,7 mio. kr. på drift og 5,0 mio. kr. på anlæg) samt kompenserende besparelser for 22,5 mio. kr., jf. bilag 1 merudgift på de finansielle poster under Økonomiudvalget vedrørende indfrielse af indefrosne feriemidler på 57,6 mio. kr. finansieret af opsparede midler i kassen, jf. besparelsesforslag 10 fra ledelsen i bilag 1, idet det tages til efterretning, at indfrielsen i en periode vil bringe gennemsnitslikviditet under de 200 mio. kr. der er fastsat som mål i den økonomiske politik for Greve Kommune Sagsbeskrivelse Baggrund I forbindelse med fremlæggelsen af Budgetopfølgning 0 for Økonomiudvalget den 23. januar 2023 blev der præsenteret en samlet økonomisk udfordring i indeværende år på 22,5 mio. kr. primært som følge af strukturelle udfordringer på det specialiserede voksenområde og ældreområdet samt i mindre grad af verdenssituationen i form af stigende energipriser. Byrådet bad allerede ved Budgetopfølgning 3 i 2022 administrationen om at fremlægge et katalog med besparelsesforslag, i det tilfælde at udfordringen i 2023 var for stor til at kunne håndteres uden hurtig iværksættelse af kompenserende besparelser. Sammen med Budgetopfølgning 0 blev der derfor fremlagt et katalog med forslag til kompenserende besparelser for i alt 22,5 mio. kr. Økonomiudvalget valgte på mødet den 23. januar 2023 at justere forslag 11 og 13 fra MED-organisationen vedrørende henholdsvis udlån af lydbøger fra Greve Bibliotek og lukning af de uvisiterede tilbud i tilknytning til kommunens Pædagogiske Psykiatriske Vejledningscenter (PPV). Begge justeringer øgede besparelsespotentialet, og der er derfor sendt forslag i høring for 23,1 mio. kr. samlet set, jf. bilag 1. Økonomiudvalget bad endvidere om en uddybende beskrivelse af 10 af de fremlagte besparelsesforslag, og disse fremgår af bilag 2. Høringsberettigede parter havde frist for aflevering af høringssvar den 31. januar 2023 kl. 12.00, og de samlede høringssvar fremgår af bilag 3. Den 6. februar 2023 afholdes ekstraordinære møder i Økonomiudvalget og Byrådet med behandling af de konkrete forslag til kompenserende besparelser på baggrund af de indkomne høringssvar. Vedtagelse af kompenserende besparelser Det indstilles, at Byrådet vedtager kompenserende besparelser for 22,5 mio. kr. med henblik på at modgå den økonomiske udfordring, der blev konstateret ved Budgetopfølgning 0. I første omgang vil de frigjorte midler blive placeret i tre puljer under Økonomiudvalget målrettet de konkrete udfordringer med henblik på senere udmøntning i de løbende budgetopfølgninger. Herudover indstilles det, at en række udfordringer vedrørende korrektion af pris- og lønreguleringen i 2023 tillægsbevilges og finansieres af den afsatte pulje til PL-regulering, og at mindreudgifter under både drift og anlæg vedrørende et konkret udbud tillægsbevilges og anvendes til at finansiere en del af de ovennævnte tre puljer under Økonomiudvalget, jf. beskrivelse i den oprindelige sagsfremstilling for Budgetopfølgning 0. Økonomiske konsekvenser Såfremt tillægsbevillingen af de forventede merforbrug på driften finansieres af midler afsat i en særskilt PL-pulje, mindreforbrug vedrørende et konkret udbud samt kompenserende besparelser, vil den samlede økonomiske konsekvens for Greve Kommune være nul. Der skal dog gøres opmærksom på, at besparelsesforslag 10 fra ledelsen kræver indfrielse af indefrosne feriemidler for 57,6 mio. kr., der søges tillægsbevilget finansieret af opsparede midler i kassen. Indfrielsen vil i en periode bringe gennemsnitslikviditet under de 200 mio. kr., der er fastsat som mål i den økonomiske politik for Greve Kommune, men ikke på et niveau der vurderes kritisk. Kommunikation Såfremt de fremlagte forslag til kompenserende besparelser vedtages, vil administrationen først og fremmest sikre direkte kommunikation gennem linjeorganisation til de medarbejdere, der berøres direkte. Der vil endvidere blive lagt en nyhed på Greve.dk til generel orientering. Tidsplan Administrationen påbegynder implementering af forslag, så snart Byrådet har truffet endelig beslutning.", "source_path": "data/greve/raw_dagsordener/Økonomiudvalget_2023-02-06T07:00:00+01:00_5fe2e4e8-8c9c-4958-bddf-9eec6815e524.json"}
{"document_id": "5fe2e4e8-8c9c-4958-bddf-9eec6815e524", "committee": "Økonomiudvalget", "meeting_date": "2023-02-06T07:00:00+01:00", "section_type": "html_fragment", "section_title": "Underskriftsark", "case_number": "21-014501", "agenda_index": 2, "text": "Fremstilling Sagsprocedure Økonomiudvalget. Resume Elektronisk underskriftsark.", "source_path": "data/greve/raw_dagsordener/Økonomiudvalget_2023-02-06T07:00:00+01:00_5fe2e4e8-8c9c-4958-bddf-9eec6815e524.json"}
