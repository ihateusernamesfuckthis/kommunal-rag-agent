{"document_id": "2b6616de-b90d-4a31-8522-27702c6543af", "committee": "Beskæftigelses- og Erhvervsudvalget", "meeting_date": "2023-08-14T08:00:00+02:00", "section_type": "html_fragment", "section_title": "Godkendelse af dagsorden", "case_number": "21-014448", "agenda_index": 0, "text": "Beslutning Godkendt. Fremstilling Sagsprocedure Beskæftigelses- og Erhvervsudvalget. Resume Godkendelse af dagsorden for mødet den 14. august 2023. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Beskæftigelses- og Erhvervsudvalget_2023-08-14T08:00:00+02:00_2b6616de-b90d-4a31-8522-27702c6543af.json"}
{"document_id": "2b6616de-b90d-4a31-8522-27702c6543af", "committee": "Beskæftigelses- og Erhvervsudvalget", "meeting_date": "2023-08-14T08:00:00+02:00", "section_type": "html_fragment", "section_title": "Fællesmøde den 14. august 2023 mellem bestyrelsen for ErhvervsCentret Greve og Beskæftigelses- og Erhvervsudvalget", "case_number": "23-008364", "agenda_index": 1, "text": "Beslutning Beskæftigelses- og Erhvervsudvalget drøftede input til ErhvervsCentret Greves handlingsplan. Fremstilling Sagsprocedure Beskæftigelses- og Erhvervsudvalget. Resume Bestyrelsen for ErhvervsCentret Greve har udarbejdet handlingsplan for ErhvervsCentret Greve 2023-2024. Handlingsplanen bidrager med konkrete indsatser til indfrielse af Vækst- og Erhvervspolitikkens effektmål indenfor politikkens fire pejlemærker. Bestyrelsen fremlægger handlingsplanen til drøftelse med Beskæftigelses- og Erhvervsudvalget med henblik på at få input inden færdiggørelse af handlingsplanen. Indstilling Administrationen indstiller, at Beskæftigelses- og Erhvervsudvalget giver input til handlingsplan for ErhvervsCentret Greve. Sagsbeskrivelse Det fremgår af selvforvaltningsaftalen mellem ErhvervsCentret Greve og Greve Kommune, at bestyrelsen for ErhvervsCentret Greve skal udarbejde årlige handlingsplaner på baggrund af Vækst- og Erhvervspolitikken 2023-2026 for Greve Kommune. Handlingsplanerne skal forelægges Beskæftigelses- og Erhvervsudvalget. Formålet med handlingsplanen er at skabe grundlag for prioritering af ErhvervsCentret Greves ressourcer, retning og samarbejde på erhvervsområdet i Greve Kommune. Handlingsplanen for ErhvervsCentret Greve er således ikke nødvendigvis dækkende for alle indsatser i forhold til implementering af Vækst- og Erhvervspolitikken. Første handlingsplan for ErhvervsCentret Greve løber i 2023 og 2024. Herefter vil der ske en rullende opdatering af handlingsplanen. Første opdatering vil ske ultimo 2024 for 2025-2026. Der er 19 konkrete indsatser i handlingsplanen. Alle indsatser fokuserer på at udvikle ErhvervsCentret Greve som brobygger mellem alle erhvervspolitiske aktører og Greve Kommune. Indsatserne er prioriteret indenfor de fire politiske pejlemærker i Erhvervs- og Vækstpolitikken 2023-2026: Rammevilkår i fokus Tæt samarbejde om arbejdskraft, opkvalificering og lærlingeforløb Grønt samarbejde om grøn vækst Relevant vedledning om iværksætteri og nystartede virksomheder Indsatserne falder inden for følgende tre hovedområder: Videreførelse af eksisterende kerneopgaver for ErhvervsCentret Greve, herunder funktion som én indgang for virksomhederne til Greve Kommune. Nye indsatser, der skal udvikles i et samarbejde på tværs af centre og med kommunens erhvervspolitiske aktører og virksomheder. Styrkelse af indsatser, der bidrager til at virksomhederne i Greve Kommune får bedre adgang til og maksimal effekt af tilbud i Erhvervshus Sjælland. Ud af ErhvervsCentret Greves samlede budget i 2023 på 3,78 mio. kr. går 1,55 mio. kr. i 2023 til obligatorisk bidrag til Erhvervshus Sjælland. Tidsplan På baggrund af input fra Beskæftigelses- og Erhvervsudvalget beslutter bestyrelsen på bestyrelsesmøde den 17. august 2023 den færdige handlingsplan 2023-2024 for ErhvervsCentret Greve. Beskæftigelses- og Erhvervsudvalget benytter på mødet den 11. september 2023 den færdige handlingsplan for ErhvervsCentret Greve som input til udvalgets drøftelse af Greve Kommunes samlede handlingsplan for beskæftigelses- og erhvervsområdet. Bestyrelsen for ErhvervsCentret Greve ønsker fremadrettet én gang årligt at drøfte fremdrift og justering af handlingsplanen med Beskæftigelses- og Erhvervsudvalget. Det kan ske næste gang på Beskæftigelses- og Erhvervsudvalgets møde i oktober 2024 på baggrund af udkast til handlingsplan 2025-2026. Økonomiske konsekvenser Der er ingen økonomiske konsekvenser for Greve Kommune.", "source_path": "data/greve/raw_dagsordener/Beskæftigelses- og Erhvervsudvalget_2023-08-14T08:00:00+02:00_2b6616de-b90d-4a31-8522-27702c6543af.json"}
{"document_id": "2b6616de-b90d-4a31-8522-27702c6543af", "committee": "Beskæftigelses- og Erhvervsudvalget", "meeting_date": "2023-08-14T08:00:00+02:00", "section_type": "html_fragment", "section_title": "Rådighedssanktioner i Jobcenter Greve i perioden 2. kvartal 2022 – 1. kvartal 2023", "case_number": "23-008375", "agenda_index": 2, "text": "Beslutning Udvalget besluttede at tage orienteringen til efterretning at status på rådighedssanktioner fortsat forelægges udvalget hvert halve år godkendt Fremstilling Sagsprocedure Beskæftigelses- og Erhvervsudvalget. Resume Formålet med sagen er at give Beskæftigelses- og Erhvervsudvalget en status på anvendelsen af sanktioner i Greve Kommune for modtagere af kontant- og uddannelseshjælp, selvforsørgelses- og hjemrejseydelse, overgangsydelse og modtagere af a-dagpenge. For de enkelte forsørgelsesydelser, på nær a-dagpenge, er en større andel i Greve Kommune tildelt en eller flere sanktioner, sammenlignet med gennemsnittet for hele landet. Indstilling Administrationen indstiller, at udvalget tager orienteringen til efterretning at udvalget træffer beslutning om, at den løbende status på rådighedssanktioner ophører at udvalget træffer beslutning om, at de skal orienteres hvis kommunen bliver kontaktet af Styrelsen for Arbejdsmarked og Rekruttering om kommunens sanktionsniveau. Sagsbeskrivelse I 2015 besluttede det tidligere beskæftigelsesudvalg, at udvalget halvårligt skulle orienteres om anvendelsen og tildelingen af sanktioner til kontant- og uddannelseshjælpsmodtagere og ledige a-dagpengemodtagere. Denne status handler om tildelte sanktioner for 2. kvartal 2022 – 1. kvartal 2023 for henholdsvis kontanthjælps- og uddannelseshjælpsmodtagere, selvforsørgelses- og hjemrejseydelsesmodtagere, overgangsydelse (tidligere integrationsydelse) og a-dagpengemodtagere. I de vedlagte bilag fremgår antallet og andelen af de sanktionerede ydelsesmodtagere. Bilag et til fire indeholder en oversigt over sanktioner for den nuværende opgørelsesperiode og for opgørelsesperioden 2. kvartal 2021 - 1. kvartal 2022, som udvalget fik forelagt den 10. oktober 2022. Markeringer med rødt angiver hvor stor en andel indenfor et år på de forskellige ydelsesgrupper, som er blevet tildelt en eller flere sanktioner. Der hvor der i bilagene er angivet en prik, er der ikke skrevet hvor mange personer det vedrører. Af diskretionshensyn opgøres tal under tre ikke. Tildelte sanktioner I forhold til den forrige opgørelse (2. kvartal 2021-1.kvartal 2022), er der for denne opgørelsesperiode for kontant- og uddannelseshjælp og a-dagpenge, sket en stigning i andelen af sanktionerede. For modtagere af selvforsørgelses- og hjemrejseydelse samt overgangsydelse, er der sket et mindre fald. Andelen af sanktionerede kontanthjælpsmodtagere I Greve Kommune har 13,9 procent af alle kontanthjælpsmodtagere for denne opgørelsesperiode, fået tildelt en eller flere sanktioner. Året før var det 9,8 procent (Bilag 1). For gennemsnittet i hele landet er andelen af sanktionerede for denne opgørelsesperiode på 10,6 procent. Greve Kommune har således en højere andel af sanktionerede end gennemsnittet for hele landet. Andelen af sanktionerede uddannelseshjælpsmodtagere Andelen af sanktionerede uddannelseshjælpsmodtagere i Greve Kommune, er i denne opgørelsesperiode på 18,0 procent. Året før var den på 11,7 procent (Bilag 2). For gennemsnittet i hele landet er andelen på 15,7 procent i denne opgørelsesperiode. Greve Kommune har således en højere andel sanktionerede end gennemsnittet for hele landet. Andelen af sanktionerede selvforsørgelses- og hjemrejseydelse- samt overgangsydelsesmodtagere Andelen af sanktionerede selvforsørgelses- og hjemrejseydelse samt overgangsydelsesmodtagere er i denne opgørelsesperiode faldet lidt i forhold til forrige opgørelsesperiode. I denne opgørelsesperiode er andelen af sanktionerede på 18,2 procent, hvor den i forrige periode var på 20,0 procent (Bilag 3). For gennemsnittet i hele landet er andelen på 10,2 procent i denne opgørelsesperiode. Greve Kommune har således en del højere andel sanktionerede end gennemsnittet for hele landet. Selvom der i Greve Kommune er sket et mindre fald i andelen af sanktionerede i forhold til året før, er der sket en stor stigning i antallet af tildelte sanktioner. I forrige opgørelsesperiode blev der tildelt 35 sanktioner, hvor der i denne opgørelsesperiode er tildelt 135 sanktioner. Den store stigning i tildelte sanktioner skyldes den store stigning af ukrainske flygtninge, som kommunen har modtaget det seneste års tid. Andelen af sanktionerede a-dagpengemodtagere Andelen af sanktionerede a-dagpengemodtagere er i denne opgørelsesperiode i Greve Kommune på 13,4 procent. Året før var den på 12,1 procent (Bilag 4). For gennemsnittet i hele landet er andelen på 14,0 procent i denne opgørelsesperiode. Greve Kommune ligger således stort set på niveau med gennemsnittet for hele landet. For a-dagpengemodtagere er det ikke kommunen, men derimod den lediges a-kasse der træffer beslutning om tildeling af sanktion. Kommunen kan dog indberette en ledig a-dagpengemodtager til den pågældendes a-kasse, hvis kommunen vurderer, at den ledige ikke overholder rådighedsforpligtigelsen. Lovgrundlag Lov om Aktiv Socialpolitik, Lov om Integration. Økonomiske konsekvenser Der er ingen økonomiske konsekvenser for Greve Kommune. Øvrige forhold Som bilag til sagen vedlægges en oversigt over de forskellige sanktionsformer (Bilag 5). Udvalget har løbende igennem de seneste 8 år fået en status over tildelingen af rådighedssanktioner i Greve Kommune. I stort set alle årene har Greve Kommune ligget på niveau eller over gennemsnittet for andelen af rådighedssanktioner til modtagere af kontant- og uddannelseshjælp, selvforsørgelses- og hjemrejseydelse samt overgangsydelse og a-dagpenge. I forbindelse med nye sanktionsbestemmelser i 2020 besluttede Folketinget, at Styrelsen for Arbejdsmarked og Rekruttering (STAR) løbende skulle monitorere de enkelte kommuners tildeling af rådighedssanktioner. Hvis nogle kommuner i en periode ligger væsentligt over eller under gennemsnittet for hele landet, har Styrelsen pligt til at kontakte disse kommuner og få en redegørelse for kommunens niveau på tildeling af rådighedssanktioner. Da den løbende status til udvalget ikke har medført nyt om jobcentrets sanktionsniveau, og det fra 2020 er indført, at STAR skal henvende sig til de kommuner, som ligger væsentlig over eller under sanktions-niveauet for hele landet, forslår administrationen at den løbende status til udvalget ophører. Udvalget vil i stedet blive orienteret, hvis jobcentret bliver kontaktet om kommunens sanktionsniveau.", "source_path": "data/greve/raw_dagsordener/Beskæftigelses- og Erhvervsudvalget_2023-08-14T08:00:00+02:00_2b6616de-b90d-4a31-8522-27702c6543af.json"}
{"document_id": "2b6616de-b90d-4a31-8522-27702c6543af", "committee": "Beskæftigelses- og Erhvervsudvalget", "meeting_date": "2023-08-14T08:00:00+02:00", "section_type": "html_fragment", "section_title": "Udviklingen af sygedagpengeforløb efter Coronakrisen", "case_number": "23-008374", "agenda_index": 3, "text": "Beslutning Orienteringen blev taget til efterretning. Fremstilling Sagsprocedure Beskæftigelses- og Erhvervsudvalget. Resume Sagen handler om udviklingen i antallet af sygedagpengemodtagere i perioden februar 2020 til april 2023. Sagen er en løbende status for udvalget, og er relevant, fordi der er sket en stor stigning i antallet af sygedagpengemodtagere og langtidssygemeldte under og efter Coronakrisen. Denne udvikling har stor betydning for kommunens udgifter på sygedagpengeområdet Indstilling Administrationen indstiller, at status på udviklingen af sygedagpengeforløb tages til efterretning. Sagsbeskrivelse Coronakrisen har haft og har stadig en stor betydning for antallet af sygedagpengemodtagere og sygemeldte med forløb på mere end 52 uger. Antallet af sygedagpengemodtagere og langvarige forløb over 52 uger er fortsat på et højt niveau, sammenlignet med antallet før Coronakrisen. Et andet forhold der påvirker den store stigning i antallet af sygedagpengemodtagere efter Coronakrisen, er den høje beskæftigelse og lave arbejdsløshed. Ved en stigning af beskæftigede vil der potentielt være flere, som ved sygdom opfylder betingelserne for at få udbetalt sygedagpenge. I nedenstående tabel vises udviklingen i sygedagpengeforløb i perioden februar 2020 til april 2023. Februar 2020 er før Coronakrisen, hvor samfundet blev delvist nedlukket i marts 2020. Det fremgår af tabellen, at der i februar 2020 var 655 modtagere af sygedagpenge i Greve Kommune, hvor der i april 2023 var 727. Dette svarer til en stigning på 11,0 %. Det er lidt mindre end stigningen for hele landet, som var på 12,6 %. Stigningen fra februar 2020 sammenlignet med april 2023 skyldes både en stigning i antallet sygemeldte og en stigning i antallet af sygedagpengeforløb over 52 uger. Udviklingen i sygedagpengeforløb over 52 uger. Som det fremgår af tabellen, er der i Greve Kommune sket en stigning i antallet af sygedagpengeforløb over 52 uger. I februar 2020 var antallet 90 og i april 2023 på 100. Dette svarer til en stigning på 11,1 % og er på niveau med stigningen i alle sygedagpengeforløb, hvor stigningen har været på 11 %. For hele landet er der sket en større stigning i andelen af sygedagpengeforløb over 52 uger fra februar 2020 til april 2023. Her er stigningen på 31,1 %. Selvom landet har haft en større stigning end Greve Kommune, ligger andelen af sygedagpengeforløb over 52 uger ud af alle sygedagpengeforløb, nogenlunde på samme niveau i Greve Kommune og hele landet. I Greve Kommune var andelen af sygedagpengeforløb over 52 uger i april 2023 på 12,8 %, hvor den for hele landet var på 12,4 %. Lovgrundlag Lov om Sygedagpenge m.v. Økonomiske konsekvenser Det store antal sygedagpengemodtagere under og efter Coronakrisen har betydet øgede udgifter til sygedagpenge. I 2022 var der i Greve Kommune en merudgift på 17,8 mio. kr. i forhold til det oprindelige budget. Da det høje antal sygedagpengemodtagere er fortsat ind i 2023, forventes det, at udgiften til sygedagpenge i Greve Kommune for hele 2023 vil blive 10-12 millioner kr. mere end det budgetterede. Udgiftsstigningen til sygedagpenge er landsdækkende og kommunerne vil blive kompenseret for udgiftsstigningen. I den indgåede økonomiaftale mellem staten og Kommunernes Landsforening i juni 2023, blev det aftalt at kommunerne kompenseres for udgiftsstigningen over bloktilskuddet. Greve Kommunes bliver kompenseret med 10,8 mio. kr. i 2023. Det vil indgå i Budgetopfølgning 2, som forelægges udvalget i oktober. Tidsplan I november 2023 vil Beskæftigelses- og Erhvervsudvalget få forelagt en opdateret status over udviklingen i antallet af sygedagpengemodtagere, herunder sygedagpengeforløb på mere end 52 uger.", "source_path": "data/greve/raw_dagsordener/Beskæftigelses- og Erhvervsudvalget_2023-08-14T08:00:00+02:00_2b6616de-b90d-4a31-8522-27702c6543af.json"}
{"document_id": "2b6616de-b90d-4a31-8522-27702c6543af", "committee": "Beskæftigelses- og Erhvervsudvalget", "meeting_date": "2023-08-14T08:00:00+02:00", "section_type": "html_fragment", "section_title": "Status på aftaler med eksterne leverandører på beskæftigelsesområdet, for borgere på ledighedsydelse der skal i fleksjob og a-dagpengemodtagere", "case_number": "23-007358", "agenda_index": 4, "text": "Beslutning Orienteringen blev taget til efterretning. Fremstilling Sagsprocedure Beskæftigelses- og Erhvervsudvalget. Resume Sagen giver en status på jobsøgningsindsatsen målrettet borgere på ledighedsydelse og a-dagpengemodtagere, som varetages af eksterne leverandører ud fra en delvis ”no cure no pay” model. Indsatsen blev iværksat for at øge antallet af selvforsørgende borgere med længere ledighed. Med denne status får udvalget indblik i, hvorvidt jobsøgningsindsatsen i samarbejde med eksterne leverandører, har bidraget til at flere borgere i de udvalgte målgrupper har fået en tilknytning til arbejdsmarkedet. Indstilling Administrationen indstiller, at orienteringen tages til efterretning. Sagsbeskrivelse Foranlediget af det tidligere Integrations-, Beskæftigelses- og Ungdomsudvalg, har Jobcentret i en årrække haft aftaler med eksterne leverandører om en jobsøgningsindsats, for borgere på ledighedsydelse der skal i fleksjob og a-dagpengemodtagere. A-dagpengemodtagerne som er omfattet af aftalen, er unge mellem 25-29 år og a-dagpengemodtagere med en sammenlagt ledighed på mere end 16 måneder. Fra “no cure no pay” model til delvis “no cure no pay” model Udgangspunktet for aftalerne i ”no cure no pay” modellen var, at leverandørerne kun fik betaling gennem bonus ved opnåelse af beskæftigelse. Da de eksterne leverandører ikke fandt aftalerne rentable under Covid 19-krisen, indgik Jobcentret og de eksterne leverandører i stedet aftale om en delvis ”no cure no pay” model, som blev godkendt af det tidligere Integrations-, Beskæftigelses- og Ungdomsudvalg i december 2021. Med den delte betalingsmodel, får leverandørerne udover bonus for de ledige der opnår beskæftigelse i tre sammenhængende måneder, også en ugepris. Eksterne leverandøraftaler I foråret 2022 har Jobcentret efter forudgående tilbudsanmodning, indgået aftale med tre eksterne leverandører, med udgangspunkt i en delvis ”no cure no pay” model; Samfocus for ledighedsydelsesmodtagere der skal i fleksjob. Ballisager og Jobpiloterne for a-dagpengemodtagere mellem 25-29 år og a-dagpengemodtagere med en samlet ledighed på mere end 16 måneder. Status på de indgåede aftaler i perioden maj 2022 til maj 2023 Ledighedsydelsesmodtagere visiteret til Samfocus I alt har 12 af de henviste borgere til Samfocus opnået et fleksjob, hvoraf halvdelen fortsat er i beskæftigelse efter tre måneder og har derfor udløst bonus til leverandøren. Målgruppen som er henvist til Samfocus er kendetegnet ved at have andre komplekse problemstillinger end ledighed. Det er borgere, der i de første seks måneder af deres ledighedsperiode ikke er kommet i fleksjob, enten ved egen eller Jobcentrets hjælp. A-dagpengemodtagere visiteret til Ballisager og Jobpiloterne I alt har 11 af de henviste a-dagpengemodtagere mellem 25-29 år, opnået selvforsørgelse. Heraf er 6 fortsat i beskæftigelse efter tre måneder og har derfor udløst bonus til leverandøren. I alt har 34 a-dagpengemodtagere med 16 måneders ledighed, opnået selvforsørgelse. Heraf er 21 fortsat i beskæftigelse efter tre måneder og har derfor udløst bonus til leverandøren. Målgruppen som er henvist til både Ballisager og Jobpiloterne, er borgere, der ikke er lykkes med at gå i selvforsørgelse, enten ved egen eller Jobcentrets hjælp. Ud af 139 henvisninger til eksterne leverandører i perioden maj 2022 til maj 2023, er i alt 57 borgere kommet i beskæftigelse, hvoraf 33 fortsat er selvforsørgende. Det er administrationens vurdering, at samarbejdet med Samfocus, Ballisager og Jobpiloterne, understøtter Jobcentrets indsats for ledighedsydelses- og a-dagpengemodtagere. Indsatsen er derfor fortsat et relevant tilbud for de tre målgrupper; For de unge a-dagpengemodtagere mellem 25-29 år, da de har en ledighed der er dobbelt så stor som den almindelige ledighed. For a-dagpengemodtagere med 16 måneders ledighed, som har ret til tilbud om en personlig jobformidler. For borgere på ledighedsydelse der skal i fleksjob, da de har svært ved at komme i fleksjob. Derudover er den delvise ”no cure no pay” model en økonomisk fordelagtig løsning for Jobcentret. Sammenlignet med andre leverandøraftaler, er ugeprisen uagtet bonus, mindre end andre leverandøraftaler. Lovgrundlag Lov om Aktiv Beskæftigelsesindsats. Økonomiske konsekvenser Sagen har ingen økonomiske konsekvenser for Greve Kommune. Opfølgning med den samlede økonomi på området sker i de løbende budgetopfølgninger.", "source_path": "data/greve/raw_dagsordener/Beskæftigelses- og Erhvervsudvalget_2023-08-14T08:00:00+02:00_2b6616de-b90d-4a31-8522-27702c6543af.json"}
{"document_id": "2b6616de-b90d-4a31-8522-27702c6543af", "committee": "Beskæftigelses- og Erhvervsudvalget", "meeting_date": "2023-08-14T08:00:00+02:00", "section_type": "html_fragment", "section_title": "Tryghed i Greve nord - Halvårsstatus 2023", "case_number": "20-010677K", "agenda_index": 5, "text": "Beslutning Orienteringen blev taget til efterretning. Fremstilling Sagsprocedure Plan- og Tryghedsudvalget, Klima-, Teknik- og Miljøudvalget, Kultur- og Fritidsudvalget, Skole-, Børne- og Ungeudvalget, Social- og Handicapudvalget, Beskæftigelses- og Erhvervsudvalget, Økonomiudvalget og Byrådet. Resume I denne sag orienteres der om status medio 2023 på handlingsplanens indsatser i programmet Tryghed i Greve Nord. Indstilling Administrationen indstiller overfor Plan- og Tryghedsudvalget, Klima-, Teknik- og Miljøudvalget, Kultur- og Fritidsudvalget, Skole-, Børne- og Ungeudvalget, Social- og Handicapudvalget og Beskæftigelses- og Erhvervsudvalget, at status på indsatser i forbindelse med Tryghed i Greve Nord - første halvår af 2023 - tages til efterretning. Sagsbeskrivelse Den 12. december 2022 fik Byrådet en orientering om status på de 11 oprindelige indsatser der tilsammen arbejder for et trygt Greve Nord. I forbindelse med denne status blev de 11 indsatser samlet til fremadrettet ni indsatser. De ni indsatser er: Tættere kobling mellem skole og fritidsliv (Indsats to) Koordineret familierettet indsats til de mest udsatte familier (Indsats fire) Kommunikationsindsats der arbejder med fortællingerne (Indsats fem) Fysisk indretning (Indsats seks) Erhvervsuddannelser (Indsats syv) Beboersammensætning (Indsats otte) Tryghedskampagne (Indsats ni) Vagter (Indsats ti) Overvågning (Indsats 11) De besluttede indsatser fordeler sig mellem nye tiltag, og eksisterende tiltag som administrationen allerede har iværksat. I det følgende orienteres udvalg og Byråd om status på arbejdet med indsatserne i første halvår af 2023. Tættere kobling mellem skole og fritidsliv, i ndsats nr. to Status Idræts- og FritidsSekretariatet har de forgangne to år arbejdet for at give flere børn og unge i Greve Nord et aktivt fritidsliv gennem projektet ”Træd ind i fællesskabet”. Indsatsen er nu slut, idet fondsmidlerne fra Trygfonden udløb den 1. august 2023. Vejledning til familier, herunder fritidsvejledning til børn og unge i Greve Nord, betragtes efter to års projektforløb som en driftsopgave hos fondene. Det er derfor ikke lykkes at hente nye fondsmidler til at bevare indsatsen, hvorfor den ikke længere varetages i det omfang, som projektet tillod. Fra august 2021 til august 2023 har 175 børn fået vejledning, hvoraf 83 børn er startet til en ny aktivitet, og for mere end 100 børn har økonomisk støtte fra BROEN Greve været en forudsætning for deres deltagelse i en fritidsaktivitet. Dertil har projektet bidraget til en lang række aktiviteter for børn og unge i samarbejde med foreninger i den nordlige del af Greve samt med helhedsplanen i Greve Nord, ligesom projektet har gjort det muligt at afvikle foreningsaktiviteter på tværs af fire skoler. I projektperioden har 190 elever fra hhv. Krogårdskolen, Hundige Lilleskole, Greve Privatskolen og Arenaskolen mødt hinanden for at prøve kræfter med fritidsaktiviteter på tværs. Ved projektets afslutning er alle involverede foreninger, kommunale institutioner og afdelinger blevet informeret om den fremadrettede situation. Vejledningen er forsøgt lagt ud til foreninger og fagpersoner i Greve Kommune, som i forbindelse med deres kerneopgave møder familierne, børnene og de unge. Håbet er, at foreningerne og medarbejderne i de kommunale institutioner, skoler og øvrige relevante afdelinger kan vejlede, henvise og ansøge om kontingentstøtte fra BROEN Greve til de børn og unge, som har behov. Udliciteringen af opgaven sker velvidende at praksiserfaring på området har vist, at den håndholdte og vedvarende vejledning og kontakt til ubemidlede familier har stor betydning for, om børn og unge har et aktivt fritidsliv. På baggrund af projektets forløb og erfaringer, er det Idræts- og Fritids Sekretariatets faglige vurdering, at koblingen mellem skole og fritidslivet i den nordlige del af Greve Kommune ikke kan vedligeholdes eller udbygges under de nuværende ressourcer og økonomiske vilkår. Koordineret familierettet indsats til de mest udsatte familier, i ndsats nr. fire Status Den 15. november 2022 godkendte Byrådet handlingsplanen for Tryghed i Greve Nord. I denne handlingsplan er et af tiltagene \" Koordineret familierettet indsats til de mest udsatte familier\". På familieområdet er der peget på at etablere individbaserede støttefunktioner for de mest udsatte familier. Der er stærke indikatorer på, at mistrivsel hos børn og unge har en sammenhæng med brugen af rusmidler, risikoadfærd og kriminalitet. Det peger på et behov for en mere koordineret og familierettet indsats, og dermed en bredere koordineret kommunal indsats for de familier hvor børn og unge i familierne udviser en tydelig risiko-adfærd i gadebilledet. Af handlingsplanen fremgår det, at det skal undersøges, hvad der skal til for at hjælpe de mest udsatte familier. I et samarbejde mellem børne- og voksen-området, beskæftigelsesområdet og den boligsociale helhedsplan i Greve Nord, er det afdækket, om der kunne gøres mere inden for lovgivningens rammer og de økonomiske muligheder, for de mest udsatte familier. Det kan konstateres, at alle de mest udsatte familier har modtaget indsatser i form af støtte efter Serviceloven, støtte til at komme i beskæftigelse efter Lov om aktiv beskæftigelsesindsats, eller støtte til misbrugsbehandling. Det vurderes derfor, at der for de mest udsatte familier allerede er tilbudt individrettede indsatser indenfor lovgivningens og Greve Kommunes økonomiske rammer. Det skal her tages i betragtning, at Greve Kommune ikke har forpligtigelser for personer, der ikke er bosiddende i Greve Kommune. Ligeledes har Greve Kommune ikke forpligtigelse overfor borgere, der er førtidspensionister, og som alene modtager ydelser fra Udbetaling Danmark. Der er derfor ikke en lovgivningsmæssig og et økonomisk grundlag for en indsats overfor disse borgergrupper. En intensiveret indsats for de mest udsatte familier vil være mulig, men vil kræve en økonomisk ramme, som ikke er afdækket. Fremadrettet vil administrationen fortsat sikre den tværgående indsats, når der afdækkes behov for familierettede indsatser bl.a. via den boligsociale helhedsplan, og vende tilbage til udvalget, hvis nye muligheder viser sig. Kommunikationsindsats der arbejder med fortællingerne, i ndsats nr. fem Status Efter byrådsmødet i juni 2023 blev pressemeddelelsen ”Byråd skærper kampen mod parallelsamfund” afsendt til lokale og nationale medier. Der er efterfølgende registreret omtale hos Radio 4, DRs P4 og P3, Dagbladet Roskilde (Sjællandske Medier), Berlingske og Tv2Kosmopol. En nyhed med tilsvarende indhold blev publiceret på Greve Kommunes facebookside, hvilket genererede 83 kommentarer, ni delinger, 252 reaktioner og dermed en rækkevidde på 7211 personer, som fik vist nyheden i deres facebook-feed. Hjemmesiden greve.dk/tryghedigrevenord er opdateret med link til pressemeddelelsen, ligesom punktet ”Beboersammensætning” på siden er opdateret. Fysisk indretning, i ndsats nr. seks Status Administrationen fremlægger særskilt sag om forbedringer af tunneller på Klima-, Teknik- og Miljø-udvalgets møde i august 2023. Der har løbende været dialog med DSB om ønsket om og muligheder for renovering af DSB's arealer i området, herunder sikring af fartdæmpende foranstaltninger ved gangbroen over banen, renovering af selve stationsbygningen mv., men der er endnu ikke opnået konkrete aftaler eller løfter om en opgradering af arealerne. Dialogen med DSB om håndtering af konkrete problemstillinger på Hundige Station fortsætter. Erhvervsuddannelser, i ndsats nr. syv Status Skolerne arbejder som hidtil for, at flere elever motiveres til at vælge en erhvervsuddannelse. Der arbejdes på at skabe et fremtidigt samarbejde mellem skoler og virksomheder, der sikrer, at alle elever i kommunen i løbet af deres skolegang møder og arbejder med udfordringer fra en lokal virksomhed. Kommende skoleår 2023/24 Alle elever på 8. årgang fra folkeskoler i Greve Kommune deltager til april i DM i Skills , der er et mesterskab for unge i erhvervsuddannelser og en messe, der præsenterer en lang række fag og erhvervsuddannelser. Mange aktiviteter er særligt målrettet folkeskoleelever i udskolingen. DM i Skills foregår i Roskilde i 2024. Beboersammensætning, i ndsats nr. otte Status Den 1. december 2022 offentliggjorde Regeringen de årlige lister over udsatte boligområder i Danmark. Gersagerparken er på listen over forebyggelsesområder og Askerød er på listen over parallelsamfundsområder. På denne baggrund har der i første halvår 2023 pågået politiske drøftelser om forskellige handlemuligheder. Den 19. juni 2023 besluttede Byrådet at indgå aftaler med Greve Boligselskab og Vridsløselille Andelsboligforening om 100 % kommunal boliganvisning i Gersagerparken og Askerød. Formålet er at forbedre beboersammensætningen med henblik på, at Gersagerparken kommer af listen over forebyggelsesområder og Askerød kommer af listen over parallelsamfundsområder. Sideløbende hermed foregår en proces om indgåelse af nye aftaler om fleksibel udlejning hvad angår de øvrige boligområder i Greve Kommune. Administrationen forventer at forelægge et oplæg til drøftelse på det fælles styringsdialogmøde i september. Der lægges op til en databaseret tilgang til den fleksible udlejning, som har det overordnede sigte, at opnå en balanceret beboersammensætning i alle de almene boligområder i kommunen. Tryghedskampagne, i ndsats nr. ni Administrationen har undersøgt mulighederne for en tryghedskampagne for borgerne i Greve Nord, der gør det muligt for borgerne anonymt at henvende sig til Greve Kommune med mistanke om: Snyd med sociale ydelser Social kontrol Snyd med lejemål Utrygge steder Det skal sagligt begrundes, hvorfor Greve Kommune vælger at iværksætte en kampagne for en begrænset del af Greve Kommune. Hvis der skal gennemføres en Tryghedskampagne er det administrationens vurdering, at der er en risiko for at nogle grupper beboere i Greve Nord kan føle sig udsat for diskrimination. Derfor er det administrationens vurdering at indholdet i en eventuel Tryghedskampagne skal gennemgå en konkret juridisk vurdering når denne er udfærdiget. Snyd med sociale ydelser Greve Kommune kan og modtager allerede i dag anonyme henvendelser. En sag om snyd med social ydelser kan startes på baggrund af en anonym anmeldelse. En anonym anmeldelse kan være anledning til, at kommunen iværksætter en undersøgelse af en borger, men den kan ikke i sig selv indgå som et bevis i sagen. Der skal således flere oplysninger til, som ikke er anonyme for at kommunen kan fortage videre handling i sagen. Kommunen har pligt til at partshøre en borger, inden kommunen træffer afgørelse i den pågældende borgers sag, hvis der i sagen indgår væsentlige faktiske oplysninger, der taler til ugunst for borgeren, og som borgeren ikke kan antages at være bekendt med. Efter omstændighederne bør en sådan partshøring foregå skriftligt. Social kontrol Hvis Greve Kommune modtager oplysninger om social kontrol, skal kommunen reagere på henvendelsen, hvis der er hjemmel. Der vil sandsynligvis ikke være hjemmelsgrundlag i alle sager. Snyd med lejemål Der kan alene gives oplysninger videre til et boligselskab, hvis der er hjemmel dertil, eller hvis den pågældende person, hvis oplysninger videregives, har givet sit udtrykkelige samtykke hertil. Greve Kommune vil i de fleste tilfælde ikke kunne foretage en indsats overfor snyd med lejemål, men må henstille til, at boligselskaberne sikrer, at der ikke snydes med lejemålene. Utrygge steder En tryghedsvandring gennemført i 2022 afdækkede utrygge steder i Greve Nord, og en sag om forbedring af tunneller behandles af Klima-, Teknik- og Miljøudvalgets møde i august 2023. Vagter, i ndsats nr. ti Med virkning fra 15.juni 2023 vedtog Folketinget den 1. juni lov om vagtvirksomhed og kommunale tryghedsvagter. Det betyder, at Byrådet i en treårig periode kan gøre brug af tryghedsvagter, som enten skal være godkendte kommunalt ansatte eller ansatte i autoriserede vagtvirksomheder, som Greve Kommune indgår aftale med. Tryghedsvagter kan udøve vagtvirksomhed på steder, hvortil der er almindelig adgang og vagternes virksomhed sker under kommunens instruktion og ansvar. Tryghedsvagternes ansvarsområder kan jf. loven være følgende: Kan henstille til personer, der forstyrrer den offentlige orden, om at indstille den forstyrrende adfærd Kan foretage foto- og videooptagelse af personer, der befinder sig på offentlige steder, for at dokumentere forstyrrelser af den offentlige orden og lignende og skal på begæring af politiet overdrage sådanne dokumentationsmaterialer til politiet Kan anvende hunde, hvis politiet har givet særlig tilladelse hertil Der er ikke afsat midler til vagter i budgettet for 2023. Overvågning, i ndsats nr. 11 Plan- og Tryghedsudvalget besluttede i oktober 2022, at udvalget skal forelægges en sag, der belyser kommunens muligheder for tryghedsskabende overvågning. Sagen planlægges forelagt i efteråret 2023. Økonomiske konsekvenser Der blev med Budget 2021-2024 afsat årligt 800.000 kr. (i 2020-PL). Det svarer til 828.000 kr. i 2023-PL. Ved Budgetopfølgning BO0 blev bevillingen reduceret med 300.000 kr. i 2023. I forbindelse med indsats 8 – beboersammensætning godkendte Byrådet udgifter til indkøb og drift af it-system til kommunal boliganvisning samt øgede personaleudgifter. Samlet forventes dette at beløbe sig til 415.000 kr. i 2023. Indkøb af it-system og drift i tre måneder i 2023: 290.000 kr. Øgede personaleudgifter i tre måneder i 2023: 125.000 kr. Der resterer således 113.000 kr., hvoraf der skal anvendes ca. 28.000 kr. til gennemførelse af tryghedskampagne. Udgifterne finansieres af midler fra budgettet til Tryghed i Greve Nord, som dermed tilsvarende reduceres. Der udarbejdes en teknisk rettelse til budget 2024-27, hvor der flyttes 600.000 kr. fra Tryghed i Greve Nord budgettet til budgettet for kommunal boliganvisning. De 600.000 kr. skal dække et årsværk i Borgerservice og drift af it-system.", "source_path": "data/greve/raw_dagsordener/Beskæftigelses- og Erhvervsudvalget_2023-08-14T08:00:00+02:00_2b6616de-b90d-4a31-8522-27702c6543af.json"}
{"document_id": "2b6616de-b90d-4a31-8522-27702c6543af", "committee": "Beskæftigelses- og Erhvervsudvalget", "meeting_date": "2023-08-14T08:00:00+02:00", "section_type": "html_fragment", "section_title": "Lukket: Henvendelser til formanden", "case_number": "21-016102", "agenda_index": 6, "text": "Orienteringen blev taget til efterretning.", "source_path": "data/greve/raw_dagsordener/Beskæftigelses- og Erhvervsudvalget_2023-08-14T08:00:00+02:00_2b6616de-b90d-4a31-8522-27702c6543af.json"}
{"document_id": "2b6616de-b90d-4a31-8522-27702c6543af", "committee": "Beskæftigelses- og Erhvervsudvalget", "meeting_date": "2023-08-14T08:00:00+02:00", "section_type": "html_fragment", "section_title": "Orientering fra formanden/gensidig orientering", "case_number": "21-013722", "agenda_index": 7, "text": "Beslutning Der var ingen orienteringer. Fremstilling Sagsprocedure Beskæftigelses- og Erhvervsudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning.", "source_path": "data/greve/raw_dagsordener/Beskæftigelses- og Erhvervsudvalget_2023-08-14T08:00:00+02:00_2b6616de-b90d-4a31-8522-27702c6543af.json"}
{"document_id": "2b6616de-b90d-4a31-8522-27702c6543af", "committee": "Beskæftigelses- og Erhvervsudvalget", "meeting_date": "2023-08-14T08:00:00+02:00", "section_type": "html_fragment", "section_title": "Huskeliste og orientering fra administrationen", "case_number": "21-013719", "agenda_index": 8, "text": "Beslutning Orienteringen blev taget til efterretning. Fremstilling Sagsprocedure Beskæftigelses- og Erhvervsudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil den blive vedlagt som bilag. I ndstilling Administrationen indstiller, at eventuelle orienteringer tages til efterretning. Sagsbeskrivelse Administrationen har følgende til orientering: Udmelding af de beskæftigelsespolitiske mål for 2024 Beskæftigelsesministeren udmelder hvert år et antal beskæftigelsespolitiske mål for jobcentrenes indsats for det kommende år. Beskæftigelsesministeren har for 2024 besluttet at videreføre de fem mål fra 2023, da målene kan bidrage til at skabe kontinuitet i beskæftigelsesindsatsen. Målene peger ind på samme fokusområder som beskæftigelsespolitikken i Greve Kommune. - De beskæftigelsespolitiske mål for 2024 er: 1. Alle ledige skal have en værdig sagsbehandling 2. Flere ledige skal opkvalificeres 3. Flere flygtninge og familiesammenførte skal være selvforsørgende 4. Flere personer med handicap skal i beskæftigelse 5. Virksomhederne skal sikres den nødvendige og kvalificerede arbejdskraft Fælles for målene er, at de alle har til formål at få flere med i arbejdsfællesskabet og dermed sikre danske virksomheder den arbejdskraft, de har behov for. Beskæftigelsesministeren vil fremhæve mål 4 og skærpe fokus på at endnu flere unge med handicap kommer med ind i arbejdsfællesskabet. Målene er ikke en udtømmende liste over fokusområder, men udvalgte og væsentlige aktiviteter, der skal arbejdes med i 2024. Brev fra beskæftigelsesminister Anne Halsboe-Jørgensen vedr. de beskæftigelsespolitiske mål for 2024 vedlagt som bilag 1. Link: Bilag - udmelding-af-de-beskaeftigelsespolitiske-maal-2024.pdf - JobCAMP 23 Kommunernes Landsforening inviterer til JobCAMP 23 som afholdes den 9.-10. november i Aalborg Kongres og Kultur Center. Under overskriften ”Beskæftigelsesindsats i verdensklasse!”, sættes der særligt fokus på; – Dansk økonomi og situationen på arbejdsmarkedet – Fremtidens beskæftigelsesindsats – De unge er fremtiden – Kunstig intelligens vil forandre arbejdsmarkedet – Hvad kan vi lære af nyeste forskning? Tilmeldingsfrist til konferencen er den 31. oktober 2023. Vedhæftet er invitation samt det foreløbige program til jobCAMP 23. Invitation til jobCAMP 23. Mail vedlagt som bilag 2, invitation vedlagt som bilag 3 og program som bilag 4. Link: Invitation til jobCAMP 23 - Medl. beskæftigelsesudvalget.pdf Foreløbigt Program - jobCAMP23 - 280623.pdf jobCAMP 23 (kl.dk) - Evaluering af Erhvervsfremmesystemet er vedlagt som bilag 5. - Ekspertgruppe for fremtidens beskæftigelsesindsats Regeringen ønsker at tænke beskæftigelsesindsatsen forfra og har nedsat en ekspertgruppe, der skal se på, hvordan et nyt beskæftigelsessystem kan se ud. Ekspertgruppen får et år til at lave en samlet afrapportering til regeringen, som dermed skal være klar i juni 2024. Ekspertgruppens opgave er at kortlægge, undersøge og foreslå modeller for en reform af beskæftigelsesindsatsen med fokus på frihed, forenkling og værdighed. Ekspertgruppen skal komme med konkrete modeller, der forenkler indsatsen og tilvejebringer 3 mia. kr. i 2030. Ekspertgruppen består af i alt seks medlemmer, heraf to kommunale repræsentanter – Kommunaldirektør fra Haderslev Kommune og Forvaltningschef fra Aarhus Kommune. Der er derudover nedsat en følgegruppe med ti centrale interessenter, som løbende skal komme med indspark til ekspertgruppen. I følgegruppen er blandt andet Kommunernes Landsforening og Dansk Socialrådgiverforening repræsenteret. Følgegruppen er indkaldt til første møde med ekspertgruppen den 21. august 2023. Ekspertgruppen vil også have en tæt dialog med kommuner, borgmestre, a-kasser, private aktører, borgere og andre interessenter. Link: Ekspertgruppe skal komme med forslag til fremtidens beskæftigelsesindsats (bm.dk) https://bm.dk/media/bpwipb3j/kommissorium.pdf", "source_path": "data/greve/raw_dagsordener/Beskæftigelses- og Erhvervsudvalget_2023-08-14T08:00:00+02:00_2b6616de-b90d-4a31-8522-27702c6543af.json"}
{"document_id": "2b6616de-b90d-4a31-8522-27702c6543af", "committee": "Beskæftigelses- og Erhvervsudvalget", "meeting_date": "2023-08-14T08:00:00+02:00", "section_type": "html_fragment", "section_title": "Beskæftigelses- og Erhvervsudvalget - mødekalender 2023", "case_number": "21-013723", "agenda_index": 9, "text": "Beslutning Orienteringen blev taget til efterretning. Fremstilling Sagsprocedure Beskæftigelses- og Erhvervsudvalget. Resume I sagen gives et overblik over Beskæftigelses- og Erhvervsudvalgets udvalgsmøder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Mødekalenderen er vedhæftet som bilag.", "source_path": "data/greve/raw_dagsordener/Beskæftigelses- og Erhvervsudvalget_2023-08-14T08:00:00+02:00_2b6616de-b90d-4a31-8522-27702c6543af.json"}
{"document_id": "2b6616de-b90d-4a31-8522-27702c6543af", "committee": "Beskæftigelses- og Erhvervsudvalget", "meeting_date": "2023-08-14T08:00:00+02:00", "section_type": "html_fragment", "section_title": "Underskriftsark", "case_number": "21-012521", "agenda_index": 10, "text": "Fremstilling Sagsprocedure Beskæftigelses- og Erhvervsudvalget Resume Elektronisk underskriftsark.", "source_path": "data/greve/raw_dagsordener/Beskæftigelses- og Erhvervsudvalget_2023-08-14T08:00:00+02:00_2b6616de-b90d-4a31-8522-27702c6543af.json"}
