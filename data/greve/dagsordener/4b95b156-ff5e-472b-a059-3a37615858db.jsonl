{"document_id": "4b95b156-ff5e-472b-a059-3a37615858db", "committee": "Kultur- og Fritidsudvalget", "meeting_date": "2022-08-17T18:30:00+02:00", "section_type": "html_fragment", "section_title": "Dialogmøde med bestyrelsen for Greve Museum", "case_number": "", "agenda_index": 0, "text": "Beslutning Der var en drøftelse mellem Kultur- og Fritidsudvalget og bestyrelsen for Greve Museum. Fremstilling Sagsprocedure Kultur- og Fritidsudvalget. Resume Kultur og Fritidsudvalget afholder dialogmøde med bestyrelsen for Greve Museum. Indstilling Der træffes ikke beslutning på dialogmødet. Dialogmødet bruges til orientering, drøftelse og dialog.", "source_path": "data/greve/raw_dagsordener/Kultur- og Fritidsudvalget_2022-08-17T18:30:00+02:00_4b95b156-ff5e-472b-a059-3a37615858db.json"}
{"document_id": "4b95b156-ff5e-472b-a059-3a37615858db", "committee": "Kultur- og Fritidsudvalget", "meeting_date": "2022-08-17T18:30:00+02:00", "section_type": "html_fragment", "section_title": "Godkendelse af dagsorden", "case_number": "21-014482", "agenda_index": 1, "text": "Beslutning Dagsorden blev godkendt Fremstilling Sagsprocedure Kultur- og Fritidsudvalget Resume Godkendelse af dagsorden for mødet den 17. august 2022. Indstilling Center for Politik, Organisation & Borgerbetjening indstiller, at dagsordenen godkendes.", "source_path": "data/greve/raw_dagsordener/Kultur- og Fritidsudvalget_2022-08-17T18:30:00+02:00_4b95b156-ff5e-472b-a059-3a37615858db.json"}
{"document_id": "4b95b156-ff5e-472b-a059-3a37615858db", "committee": "Kultur- og Fritidsudvalget", "meeting_date": "2022-08-17T18:30:00+02:00", "section_type": "html_fragment", "section_title": "Dialogmøde om politikudvikling", "case_number": "22-009176", "agenda_index": 2, "text": "Beslutning 1-2. Godkendt med konkrete input til næste udkast på politikken Fremstilling Sagsprocedure Kultur- og Fritidsudvalget. Resume Der fremlægges et første bud på en revideret Kultur-, Idræts- og Fritidspolitik på baggrund af effektmålene fra den eksisterende politik og Kultur- og Fritidsudvalgets målsætninger. På dialogmødet præsenteres et oplæg om sammenhængen mellem den reviderede Kultur-, Idræts- og Fritidspolitik og Greve Kommunes vision, udfordringer og rammebetingelser. Der lægges op til en drøftelse på baggrund af oplægget. Formålet er at styrke sammenhængen mellem politikken, visionen og de øvrige strategier og rammebetingelser samt revidere Kultur-, Idræts- og Fritidspolitikken. Indstilling Center for Politik, Organisation & Borgerbetjening indstiller, at udvalget drøfter sammenhængen mellem en revideret Kultur-, Idræts- og Fritidspolitik og Greve Kommunes vision, udfordringer og rammebetingelser. at udvalget drøfter første bud på en revideret Kultur-, Idræts- og Fritidspolitik. Sagsbeskrivelse Alle fagudvalg i Greve Kommune skal i den kommende tid arbejde med politikudvikling gennem et dialogmøde. Hensigten er at skabe det bedst mulige afsæt for nye eller reviderede politikker, der er med til at udfolde Greve Kommunes vision og samtidig tage højde for de særlige udfordringer og rammebetingelser, der gør sig gældende. Kultur- og Fritidsudvalget har på møde i februar drøftet behovet for ændringer i den eksisterende politik. Der besluttede udvalget, at der arbejdes videre med den eksisterende politik fordi den fortsat er relevant. Udvalget ønskede et oplæg fra administrationen på med mindre justeringer, som handler om det nye udvalgs supplerende fokusområder. Formålet med dialogmødet er: At præsentere overblik over sammenhængen mellem den nye/reviderede politik, Greve Kommunes vision, Greveudfordringer, eksisterende effektmål, Planstrategi, budgetramme mm. Disse har alle betydning for den kommende Kultur-, Idræts- og Fritidspolitik. At præsentere sammenhængen i temaer, der går på tværs af fagudvalgene og politikker. At diskutere første bud på en revideret Kultur-, Idræts- og Fritidspolitik, der tager udgangspunkt i den eksisterende politiks effektmål og de målsætninger KFU har fundet frem til på deres møder i januar og februar i år og fremlagt på Byrådets Visions- og Budgetseminaret i starten af marts. Lovgrundlag Folkeoplysningsloven, Lov om biblioteksvirksomhed og Museumsloven. Økonomiske konsekvenser Sagen har ingen økonomiske konsekvenser. Tidsplan Tidsplan for temamøder om implementeringskraft for politikken fremlægges på Kultur- og Fritidsudvalget møde i september.", "source_path": "data/greve/raw_dagsordener/Kultur- og Fritidsudvalget_2022-08-17T18:30:00+02:00_4b95b156-ff5e-472b-a059-3a37615858db.json"}
{"document_id": "4b95b156-ff5e-472b-a059-3a37615858db", "committee": "Kultur- og Fritidsudvalget", "meeting_date": "2022-08-17T18:30:00+02:00", "section_type": "html_fragment", "section_title": "Idrætsrådets kommissorium og forretningsorden", "case_number": "22-008488", "agenda_index": 3, "text": "Beslutning 1. Godkendt 2. Taget til efterretning Fremstilling Sagsprocedure Kultur- og Fritidsudvalget. Resume Idrætsrådet har opdateret deres kommissorium og forretningsorden. I sagen er de væsentligste ændringer beskrevet. Udvalget skal tage stilling til, om kommissoriet kan godkendes. Forretningsordenen er til udvalgets orientering. Indstilling Center for Politik, Organisation & Borgerbetjening indstiller, at Idrætsrådets kommissorium godkendes at Idrætsrådets forretningsorden tages til efterretning Sagsbeskrivelse Et nyvalgt idrætsråd har opdateret rådets kommissorium og forretningsorden. Der er tale om mindre sproglige justeringer og tilføjelser. Ændringer i idrætsrådets kommissorium Midlertidig note til punkt 2 om stemmeberettigede medlemmer frem mod kommunalvalg 2021 udgår. Korrektion til punkt 4.3: Før: Idrætsrådets medlemmer og medlemmer udpeget af Idrætsrådet til udvalg er berettiget til diæter og befordringsgodtgørelse jf. gældende regler i Folkeoplysningslovens § 40 Ændret til: Rådets medlemmer kan få diæter med udgangspunkt i de retningslinjer for dette, som Byrådet beslutter. Nyt punkt 6. Budget og udgifter: Udgifter til Idrætsrådets virke i henhold til Folkeoplysningslovens § 35 og § 40 afholdes af Greve Kommune inden for en af Byrådet fastsat ramme. Det opdaterede kommissorium er vedlagt sagen som bilag. Administrationen indstiller, at kommissoriet godkendes. Ændringer i idrætsrådets forretningsorden Tilføjelse til §3, stk. 1 Møderne holdes normalt ved fysisk fremmøde. Hvis formandskabet finder det tilstrækkeligt begrundet, kan et møde holdes virtuelt. Korrektion til §3, stk. 7 Før: Medlemmer af rådet skal underrette sekretæren og formandskabet, såfremt de har forfald til møder. Ændret til: Medlemmer af rådet skal så vidt muligt senest tre dage før rådsmødet underrette sekretæren og formandskabet, såfremt de har forfald til møder. Korrektion til §3, stk. 9 Før: Formanden/henholdsvis fem rådsmedlemmer kan indkalde til ekstraordinært møde med formuleret dagsorden og indstilling til drøftelse og beslutning. Ekstraordinære idrætsrådsmøder skal indkaldelse med minimum én uges varsel. Ændret til: Formanden eller fire rådsmedlemmer kan indkalde til ekstraordinært møde med formuleret dagsorden og indstilling til drøftelse og beslutning. Ekstraordinære idrætsrådsmøder skal indkaldelse med mindst én uges varsel. §5, stk. 2.2 udgår: Alle stemmeberettigede medlemmer af Idrætsrådet udgør ved næste uddeling i november/december 2021 idrætspuljeudvalget, i den udstrækning medlemmerne ønsker at deltage. Alle medlemmer er lige repræsenteret i udvalget, hvorfor der ikke udpeges en formand. Ny § 5, stk. 3 Der er indsat tekst vedrørende procedure for udpegning af medlemmer til de faste udvalg og Idrætsrådet. Den opdaterede forretningsorden er vedlagt sagen som bilag. Administrationen indstiller, at forretningsordenen tages til efterretning. Økonomiske konsekvenser Sagen har ingen økonomiske konsekvenser.", "source_path": "data/greve/raw_dagsordener/Kultur- og Fritidsudvalget_2022-08-17T18:30:00+02:00_4b95b156-ff5e-472b-a059-3a37615858db.json"}
{"document_id": "4b95b156-ff5e-472b-a059-3a37615858db", "committee": "Kultur- og Fritidsudvalget", "meeting_date": "2022-08-17T18:30:00+02:00", "section_type": "html_fragment", "section_title": "Revision af retningslinjer for idrætspuljen", "case_number": "22-008746", "agenda_index": 4, "text": "Beslutning 1. Godkendes med bemærkning om at; der skal indarbejdes et kriterie som åbner for, at foreningerne kan søge midler til materiel i almindelighed. i prioriteringen mellem ansøgningerne kan foreningens udstyrstyngde og medlemssammensætning tages i betragtning. ansøgnings- og afrapporteringskravene skal desuden være proportionale i forhold til det ansøgte beløb og tilskuddets størrelse. 2. Godkendt Fremstilling Sagsprocedure Kultur- og Fritidsudvalget. Resume Idrætsrådet har revideret retningslinjerne for tildeling af støtte fra idrætspuljen. I sagen fremstilles ændringer i forhold til gældende retningslinjer og administrationens bemærkninger og opmærksomhedspunkter. Udvalget skal tage stilling til, om retningslinjerne kan godkendes og dermed anvendes ved kommende puljeuddeling i efteråret 2022. Indstilling Center for Politik, Organisation & Borgerbetjening indstiller, at de reviderede retningslinjer for tildeling af støtte fra idrætspuljen godkendes at der i retningslinjerne tilføjes, at der ikke er klageadgang på afgørelser på ansøgninger til puljen Sagsbeskrivelse Baggrund Der er forskellige muligheder for at søge tilskud som forening eller selvorganiseret gruppe hjemmehørende i Greve Kommune. En af mulighederne for støtte er via puljemidler. Der er årligt afsat et rammebeløb, der udmøntes via en idrætspulje, en fritidspulje og via talent- og elitestøtte. Idrætsrådet har revideret retningslinjerne for tildeling af støtte fra idrætspuljen. Her følger en opsummering af væsentlige ændringer. Ændringer i nye retningslinjer for tildeling af støtte fra idrætspuljen Struktur og overordnet fokus på udvikling Gældende retningslinjer har opstillet en række temaer med forskellige formål, for eksempel at fastholde eller tiltrække medlemmer og frivillige, at yde materialetilskud eller at fremme udviklingen af folkeoplysningsområdet. De reviderede retningslinjer har ændret struktur, så der i stedet er en generel indledning med formål, og herefter er der opstillet rammer, kriterier og krav for tilskud. Det overordnede formål i de reviderede retningslinjer er at støtte udviklingsinitiativer på motions- og breddeområdet. Det overordnede formål skal sikre en videreudvikling af det mangfoldige og varierede idrætsliv i Greve Kommune. Støtten gives med henblik på at fastholde og øge antallet af idrætsaktive i Greve Kommunes idrætsforeninger, ligesom støtten også kan kobles til andre gældende, politiske prioriteringer. Administrationen vurderer, at dette fokus kan gøre det uklart, hvad forskellen er på et partnerskab på foreningsområdet og et tilskud fra idrætspuljen. Snitfladerne til partnerskaber blev drøftet på temamøde med Idrætsrådet den 13. juni 2022. Drøftelsen gik på, at et partnerskab har karakter af en mere omfattende og i visse tilfælde tværgående indsats, hvorimod et udviklingstiltag er rettet mod den konkrete udvikling i foreningen, for eksempel fastholdelse af en særlig målgruppe. Rådet bemærkede, at de ønsker at fastholde et udviklingsfokus i de reviderede retningslinjer for idrætspuljen, men at retningslinjerne skal evalueres løbende med fokus på at skabe et tydeligt tilskudslandskab for foreningerne. Materiel I gældende retningslinjer er ansøgning om materiel beskrevet som et undertema til idrætspuljen. I de reviderede retningslinjer er det fortsat muligt at søge om støtte til materiel, men det skal være som en nødvendig del for at gennemføre et udviklingstiltag. Ved gældende retningslinjer kan der ikke søges om materiel, som forventeligt er en del af den ordinære foreningsdrift. Det har dog vist sig svært at vurdere for puljeudvalget, hvornår materiel kan forventes dækket af ordinær foreningsdrift. Det kan omvendt blive en udfordring for puljeudvalget at vurdere, hvornår materiel er nødvendigt for gennemførslen af et udviklingsinitiativ. På temamødet den 13. juni 2022 drøftede Idrætsrådet, at én til én udskiftning af materiel som udgangspunkt forventes finansieret via foreningens egen drift eller via støtte fra øvrige puljer som for eksempel DIF og DGI's foreningspulje. Greve Kommune giver endvidere et medlemstilskud per foreningsmedlem under 25 år, og disse midler kan også anvendes til køb af materiel. Alle idrætsforeninger får samme tilskud per medlem, men nogle foreninger er for eksempel væsentlig mere udstyrstunge end andre. Idrætsrådet er opmærksom på disse forskelle i foreningernes vilkår, og det skal der ved uddeling være fokus på. Idræts- og FritidsSekretariatet rådgiver foreninger om både ansøgning og øvrige tilskudsmuligheder. Periode I de reviderede retningslinjer er det muligt for foreninger at søge om udviklingsinitiativer, der varer et, to eller tre år. I gældende retningslinjer er det kun muligt at søge om støtte for et år. Opfølgning foregår som hidtil via Idræts- og FritidsSekretariatet. Ansøgning om flerårig støtte giver foreningerne mulighed for at igangsætte tiltag med et længere sigte. Flerårige bevillinger udbetales indenfor samme budgetår, så der ikke forud disponeres af fremtidige puljemidler. Øvrige opmærksomhedspunkter Den øvre grænse for tilskud er uændret på 200.000 kr. Til gengæld var der tidligere et krav om en realistisk medfinansiering på ansøgninger over 50.000 kr. Det er nu ændret til et mere specifikt krav om en medfinansiering på mindst 20 % på ansøgninger over 50.000 kr. Til gengæld er det udspecificeret, at frivilligt arbejde også kan medregnes som medfinansiering. Administrationen anbefaler tilføjelse om klageadgang Administrationen anbefaler, at der i retningslinjerne tilføjes, at der ikke er klageadgang på afgørelser på ansøgninger til idrætspuljen. Det er efter administrationens kendskab praksis i andre kommuner. Der er ingen lovgivning, der forpligter kommunen på at have klageadgang på disse afgørelser. Administrationen indstiller, at de reviderede retningslinjer for tilskud fra idrætspuljen godkendes med en tilføjelse om, at det ikke er muligt at klage over afgørelser. Talent- og Elitestøtte og støtte til handicapaktiviteter I gældende retningslinjer er procedure for anmodning om talent- og elitestøtte inkluderet. Det samme gør sig gældende for støtte til handicapaktiviteter på idrætsområdet. Procedure for at anmode om talent- og elitestøtte bibeholdes men annonceres særskilt. Proces for dette er vedhæftet som bilag til sagen. Ansøgning til handicapaktiviteter er taget ud af puljerne jævnfør beslutning på Kultur- og Fritidsudvalgsmøde den 1. juni 2022 og annonceres derfor også særskilt. Fritidspuljen Fritidsrådet har ikke revideret retningslinjerne for at tildele støtte fra fritidspuljen. Administrationen fjerner information om ansøgning til handicapaktiviteter fra retningslinjerne, og ellers søger foreningerne efter samme retningslinjer som tidligere år. Fritidsrådet vurderer i efteråret, om retningslinjerne på fritidsområdet skal revideres i tråd med retningslinjerne for idrætspuljen. Økonomiske konsekvenser Sagen har ingen økonomiske konsekvenser. Øvrige konsekvenser En godkendelse af reviderede retningslinjer vil give puljeudvalget et øget fokus på foreningsudvikling i forbindelse med vurdering af idrætspuljeansøgninger. Det vil fortsat være muligt at søge materiel fra puljen, men formålet med støtten til materiale bliver i højere grad udviklingstiltag. Én til én udskiftning af materiel forventes som udgangspunkt at finansieres via foreningens egen drift eller via støtte fra øvrige puljer som for eksempel DIF og DGI's foreningspulje. Kommunikation Hvis retningslinjerne godkendes, bliver de annonceret og implementeret i forbindelse med kommende ansøgningsrunde til puljerne, der åbner den 15. september og løber frem til den 31. oktober 2022.", "source_path": "data/greve/raw_dagsordener/Kultur- og Fritidsudvalget_2022-08-17T18:30:00+02:00_4b95b156-ff5e-472b-a059-3a37615858db.json"}
{"document_id": "4b95b156-ff5e-472b-a059-3a37615858db", "committee": "Kultur- og Fritidsudvalget", "meeting_date": "2022-08-17T18:30:00+02:00", "section_type": "html_fragment", "section_title": "Udsættelse af forpagtningsafgift på Cafe Langsiden på grund af tab for forpagter", "case_number": "22-009020", "agenda_index": 5, "text": "Beslutning 4. Taget til efterretning Fremstilling Sagsprocedure Kultur- og Fritidsudvalget, Klima-, Teknik- og Miljøudvalget, Økonomiudvalget og Byrådet. Resume Der blev indgået en aftale med ny forpagter af Café Langsiden på Greve Idrætscenter i april 2022. Den nye forpagter er Grillcateren2020 ApS. I forbindelse med indgåelse af forpagtningsaftalen blev det aftalt, at kommunen renoverer køkkenet, så det lever op til kravene til et produktionskøkken, herunder især udsugning og et nyt køle-/fryserum. På grund af lange leverancetider er renoveringen endnu ikke udført, hvorfor forpagter har haft en række indtægtstab som følge af den manglende renovering. Det anbefales derfor, at forpagter ikke skal betale forpagtningsafgift, indtil renoveringen er udført. Indstilling Center for Teknik & Miljø indstiller overfor Klima-, Teknik- og Miljøudvalget, at den månedlige forpagtningsafgift på 5.416,67 kr. ex moms ikke skal betales i 2022 og frem til renoveringen af køkkenet er gennemført i starten af 2023. at mindreindtægten på 48.750 kr. medtages i BO2 2022. at budgetregulering i 2023 medtages til budgetopfølgningen, når den endelige tilretning er kendt, samt som teknisk rettelse for 2024 og frem Center for Teknik & Miljøudvalget indstiller overfor Kultur- og Fritidsudvalget, 4. at orienteringen tages til efterretning. Sagsbeskrivelse Der blev indgået en aftale med ny forpagter af Café Langsiden på Greve Idrætscenter i april 2022. Den nye forpagter er Grillcateren2020 ApS. I forbindelse med indgåelse af forpagtningsaftalen blev det aftalt, at kommunen renoverer køkkenet, så det lever op til kravene til et produktionskøkken, herunder især udsugning og et nyt køle-/fryserum. På grund af lange leverancetider er renoveringen endnu ikke udført, hvorfor forpagter har haft en række indtægtstab som følge af den manglende renovering. Administrationen anbefaler derfor, at forpagter ikke skal betale forpagtningsafgift, indtil at renoveringen er udført. De indtægtstab som forpagter har haft er blandt andet forårsaget af: - Kassering af madvarer på grund af nedbrud af kølerum . Der har været tre nedbrud, der har kostet forpagter ca. 20-25.000 kr. i kasserede varer. Samtidig har det kostet forpagter omsætning, da de ikke har kunne sælge mad de dage nedbruddet skete, samt dagene efter, idet der skal indkøbes nye forsyninger. Et tab på op mod 10.000 kr. i omsætning pr. gang. For at have sikker kølekapacitet har forpagter i stedet opstillet deres egen køletrailer, som de normalt udlejer om sommeren, hvorfor de taber denne indtægt. - Manglende udsugning : Der er tre steder med udsugning, hvor kun et virker, og det virker ikke som det skal. Derfor kan forpagter ikke altid producere den mad de ønsker, som eksempelvis stegt flæsk med persillesauce. Derudover skal retter som burgere laves på en kipsteger, hvilket tager den dobbelte tid og til en dårligere kvalitet. - Funktionsfejl af frontdisk til opbevaring af sandwich og smørrebrød . Efter at forpagter har startet i Café Langsiden, er det opdaget, at frontdisken ikke holder temperaturen, hvorfor der ikke kan forberedes sandwich og smørrebrød til fremvisning. Dette koster omsætning, fordi kunderne ikke hurtigt kan få en sandwich eller smørrebrød. Dette gør også at forpagter ikke kan leve op til kontrakten, hvor de skal tilbyde frisksmurte sandwich og smørrebrød. Det er svært for forpagter at kapitalisere alle udgifter og tabte indtægter, men et estimat er, at der har været følgende økonomiske konsekvenser: - Kølestop 20-25.000 i alt - Tab af omsætning grundet køledefekt front ca. 3000.- pr. måned - Tab i køkkenet grundet retter der ikke kan laves. Min. 10.000.- pr. mdr. - Tab af indtægt på kølevogn. 1500.- pr. weekend. Lovgrundlag Aftaleloven. Økonomiske konsekvenser Indstillingen medfører, at forpagter ikke skal betale forpagtningsafgift fra 1. april 2022 og resten af 2022, hvilket medfører et samlet indtægtstab for kommunen på 48.750 kr. ex/moms. Ombygningen er planlagt gennemført omkring årsskiftet, så hvis den udføres som planlagt, vil der være et yderligere indtægtstab på 1-2 måneder i forpagtningsafgift i 2023. Det er i forvejen aftalt med forpagter, at de ikke betaler el-udgifter før ombygningen er udført. Øvrigt forbrug er dækket af forpagtningsafgiften. Kommunikation Der kommunikeres med forpagteren om ombygningen af køkkenet, og de løbende driftsudfordringer der opstår. Derudover kommunikeres til foreningerne i Greve Idrætscenter i forhold til de udfordringer forpagteren har. Tidsplan Ombygningen forventes udført omkring januar 2023. Dog vil udskiftning af kølerum allerede kunne gennemføres i efteråret 2022.", "source_path": "data/greve/raw_dagsordener/Kultur- og Fritidsudvalget_2022-08-17T18:30:00+02:00_4b95b156-ff5e-472b-a059-3a37615858db.json"}
{"document_id": "4b95b156-ff5e-472b-a059-3a37615858db", "committee": "Kultur- og Fritidsudvalget", "meeting_date": "2022-08-17T18:30:00+02:00", "section_type": "html_fragment", "section_title": "I/S Hedeland - Regnskab 2021", "case_number": "22-009799", "agenda_index": 6, "text": "Beslutning Anbefales. Fremstilling Sagsprocedure Kultur- og Fritidsudvalget, Økonomiudvalget og Byrådet. Resume I/S Hedeland sender årsregnskab 2021 til interessenternes orientering. Regnskabet blev godkendt af I/S Hedelands bestyrelse den 20. maj 2022. Indstilling Center for Politik, Organisation & Borgerbetjening indstiller, at I/S Hedelands årsregnskab 2021 tages til efterretning. Sagsbeskrivelse Årsberetning 2021 Covid-19 har igen i 2021 præget aktiviteterne i Hedeland, så der har været flere private brugere i Hedeland Naturpark, men færre arrangementer, da de blev aflyst på grund af coronarestriktioner. I I/S Hedeland arbejdes der efter en politisk godkendt udviklingsplan 2017-2030 og handleplan, med tre pejlemærker: Fysik, formidling og forretning. 2021 har budt på følgende initiativer under pejlemærkerne: Forretning Initiativerne har både givet en direkte indtægt for I/S Hedeland og skabt værdig for Hedeland i form af ny infrastruktur og branding af Hedeland Naturpark: Storskala signaturevents: Opera Hedeland blev gennemført og det lykkedes at gennemføre en del motionsløb. Hedelands Veteranjernbane: Lancerede arrangementet Stjernestunder, hvor en astrofysiker fortalte om Hedelands stjernehimmel fra toget. Veteranjernbanen har også samarbejdet med Visit Fjorlandet og Erhvervsforum Roskilde. Skøjteløb: Flintsø frøs til og blev åbnet for skøjteløb. Spejdernes Lejr: Planlægning af infrastruktur omkring lejren, hvoraf noget at det kan bruges til arrangementer og events efterfølgende. Fysik Retablering af Grusgraven i Reerslev til \"The Canyon\" med vandrestier, ridestier, MTB-spor og nye p-områder. Asfaltering af Tranemosevej og ny indkørsel til den nye sekretariatsbygning. Nye ridestier på Gåsesletten (overfor Amfiteatret) Etablering af officielle MTB-spor i de uofficielle piratspor. Formidling Facebooksiden \"Brugere af Hedeland\" har fået 900 nye medlemmer og kom op på 3400 brugere i 2021. Se hele årsberetningen i bilag 1. Årets regnskabsmæssige resultat Totalregnskabet for 2021 udviser i henhold til regnskabsopgørelsen et driftsunderskud på 3.151.671 kr. en aktiv sum på 12.081.180 kr. og en egenkapital på 6.424.971kr. Det samlede underskud er 5.428.053kr. og egenkapitalen er derfor lavere end tidligere år grundet øgede anlægs- og driftsudgifter i forbindelse med Spejdernes Lejr 2022 og øget aktivitet i Hedeland i det hele taget. Revisionen har ikke givet anledning til bemærkninger. Se hele årsregnskabet i bilag 1, s. 13. Driftsregnskabet 2021 Årets driftsresultat udviser et driftsunderskud på 3.151.671 kr. Der var budgetteret med et underskud på driftsområdet, hvor den mest markante udgift er udbetalingen af en bevilling på 2 mio. kr. i henhold til samarbejdsaftalen med Spejdernes Lejr 2022. Der er desuden brugt flere penge på erhvervelse af fast ejendom end planlagt i budgettet. Hedelands ordinære driftsvirksomhed er udover de kommunale tilskud også indtægter fra salg af maskiner og udlejning af blandt andet amfiteatret, Naturhytten og arealer m.v. Kommunale driftstilskud fra Greve, Høje Taastrup og Roskilde 3.802.600 kr. Lejeindtægter 961.165 kr. Diverse indtægter (salg af maskiner) 297.087 kr. Indtægter i alt 5.060.852 kr. Lejeindtægterne er stigende efter et fald i 2020 grundet coronanedlukningen men også i forhold til tidligere år, hvor lejeindtægten har været på omkring 750.000 kr. Anlægsregnskabet 2021 Anlægsbudget 2021 er på 1.675.716 kr. men med et merforbrug på 2.276.382 kr. Hele forbruget er primært disponeret til jordkøb og til at anlægge gang-, ride- og MTB-stier. Regnskabet indeholder en fortegnelse over igangværende og afsluttede anlægsarbejder pr. 31. december 2021 (Bilag 1, note 10 og 11). Lovgrundlag Vedtægter for I/S Hedeland, hvor det fremgår af §12 at regnskabet skal godkendes af bestyrelsen og interessentkommunerne skal orienteres. Årsregnskabet er udarbejdet efter kravene i bekendtgørelsen om kommunernes budget og regnskabspraksis. Økonomiske konsekvenser Sagen har ingen økonomiske konsekvenser. I henhold til vedtægten for I/S Hedeland betragtes interessenternes indskud som en nettobevilling, hvorfor der ikke sker refusion/opkrævning af eventuel difference mellem budgettet og regnskabet.", "source_path": "data/greve/raw_dagsordener/Kultur- og Fritidsudvalget_2022-08-17T18:30:00+02:00_4b95b156-ff5e-472b-a059-3a37615858db.json"}
{"document_id": "4b95b156-ff5e-472b-a059-3a37615858db", "committee": "Kultur- og Fritidsudvalget", "meeting_date": "2022-08-17T18:30:00+02:00", "section_type": "html_fragment", "section_title": "I/S Hedeland - Budget 2023", "case_number": "22-009799", "agenda_index": 7, "text": "Beslutning Anbefales. Fremstilling Sagsprocedure Kultur- og Fritidsudvalget, Økonomiudvalget og Byrådet Resume I/S Hedeland sender forslag til budget 2023 til interessenternes godkendelse. Budgetforslaget blev godkendt af I/S Hedelands bestyrelsen den 20. maj 2022. Indstilling Center for Politik, Organisation & Borgerbetjening indstiller at I/S Hedelands budget 2023 godkendes. Sagsbeskrivelse Bestyrelsen for I/S Hedeland godkendte på bestyrelsesmødet den 20. maj budget for 2023. På baggrund af bestyrelsens beslutning, er budgettet blevet omfordelt i forhold til tidligere år, så der med budget 2023 flere penge til driften af Hedeland Naturpark og færre penge til anlæg. Driftsbudgettet er øget med omkring 550.000 kr. som primært skal anvendes til at finansiere en ekstra stilling i sekretariatet. Dette skal ses i lyset af, at I/S Hedeland i de sidste år har anlagt mange nye faciliteter, at der er flere besøgende og afholdt Spejdernes Lejr 2022 i naturparken, og at det har medført et øget driftsbehov. Det totale budgetforslag er på 5.688.471 kr. og fordeler sig således: Indtægter af momsregistreret virksomhed kr. 121.622 Indtægter ordinær drift udgør kr. 931.370 Udgifter ordinær drift udgør kr. 5.975.962 og renteudgift på kr. 35.000 kr. Anlægsudgifter kr.730.500 Af den totale finansiering på 5.688.471 kr. bidrager de tre interessentkommuner Greve, Høje Taastrup og Roskilde med en andel på 1.860.802 kr. fra hver kommune. Lovgrundlag I/S Hedelands vedtægter, herunder § 12 om anmodning af interessekommunernes godkendelse af budgetforslaget. Økonomiske konsekvenser Greve Kommunens tilskud er på niveau med tidligere år. Budgettets udgiftsposter er fremskrevet med Kommunernes Landsforenings generelle skøn over prisudviklingen fra 2022 til 2023. Ligeledes er der generelt foretaget en tilsvarende fremskrivning af øvrige poster i budgettet.", "source_path": "data/greve/raw_dagsordener/Kultur- og Fritidsudvalget_2022-08-17T18:30:00+02:00_4b95b156-ff5e-472b-a059-3a37615858db.json"}
{"document_id": "4b95b156-ff5e-472b-a059-3a37615858db", "committee": "Kultur- og Fritidsudvalget", "meeting_date": "2022-08-17T18:30:00+02:00", "section_type": "html_fragment", "section_title": "FrivilligCenter Greve årsregnskab 2021 og årsberetning 2021", "case_number": "22-009789", "agenda_index": 8, "text": "Beslutning Taget til efterretning Fremstilling Sagsprocedure Kultur- og Fritidsudvalget. Resume FrivilligCenter Greve har udarbejdet årsregnskab og årsberetning for 2021, der er godkendt af bestyrelsen og som sendes til orientering i Kultur- og Fritidsudvalget. Indstilling Center for Politik, Organisation & Borgerbetjening indstiller, at FrivilligCenter Greves årsregnskab og årsrapport for 2021 tages til efterretning. Sagsbeskrivelse Årsberetningen 2021 Med genåbningen efter coronanedlukningen i foråret 2021 blev det igen muligt at afholde arrangementer. Derfor har FrivilligCenter Greve i 2021 afholdt følgende arrangementer. Frivillig Fredag, hvor Greve Kommunes mange frivillige fejres. 50 personer mødte op til workshop og fællesspisning. Julemarked, som blev afholdt for første gang og arrangeret i samarbejde med Greve Kultur-Base, Greve Borgerhus brugerråd og de mange foreninger som holder til i borgerhuset. Julemarkedet var en stor succes for foreningerne og der var mange besøgende. Julemarked skal derfor afholdes igen i 2022. Frivilligdag med Greve Gymnasium, hvor alle 313 elever i 1.g. besøger en forening eller kommunal institution og lærer om frivilligt arbejde. FrivilligCenter Greve har som følge af coronanedlukningerne i 2020 og 2021 været nødt til at ændre i mange af deres projekter, men har i 2021 arbejdet med seks eksternt finansierede projekter: Borgerens Valg , hvor FrivilligCenter Greve i samarbejd med Greve Kommune har kortlagt kommunens fritids- og foreningstilbud til borgere 80+ og bidraget til at udvikle og udbrede aktiviteter. Det har blandt andet ført til etableringen af en rollatorklub ved Strandcenteret Plejecenter og i beboelsesområdet Bøgehegnet med rollatorklubben i Tune som forbilledet. Projekt Borgerens Valg afsluttes sommeren 2022. Projekt Q , der hjalp kvinder med etnisk minoritetsbaggrund til at blive en del af et frivilligt fællesskab, blev afsluttet i 2021. 22 kvinder har været tilknyttet projektet, og mange af dem har fortsat deres netværksaktiviteter i projekt RUMBA. RUMBA er en afløber af Projekt Q og er hovedsageligt drevet af de frivillige som blev engageret i Projekt Q. De arrangerer netværksaktiviteter så som madlavning og yoga. Projektet Tank Op hjælper frivillige socialt udsatte borgere med etnisk minoritetsbaggrund med hverdagsadministration, jobrådgivning og dansktræning. Projektet kom for alvor i gang med genåbningen i 2021. Tank Op har fået forlænget projektperioden med et år til sommeren 2022, da der var uforbrugte midler fra coronanedlukningen. Tank Op har gennemført 304 rådgivninger med 104 personer, og der har været 24 deltagere i sprogcaféen. Gang i Greve - Gåfællesskaber er startet i slutningen af 2021 i et samarbejde med DGI, Bevæg dig for livet, Idræts- og Fritidssekretariatet og Greve Kommune. Formålet er at skabe gåfællesskaber geografisk spredt over hele Greve Kommune. Målet er at få etableret 15 gåfællesskaber. UngeSkaber , havde en svær opstart under coronanedlukningen. Men i april 2021 startede FriRum op igen. Det er et socialt og aktivt mødested for unge. Der har været meget en overvældende søgning. Projektet har affødt endnu en indsats for FGU-elever, hvor de engageres i frivilliggrupper. Projekt UngeSkaber er blevet forlænget af TrygFonden indtil juli 2023. Herud over har FrivilligCenter Greve varetaget en lang række kerneopgaverne, som blandt andet omfatter at rekruttere frivillige til lokale foreninger og initiativer, vejledning af frivillige og foreninger og fundraising. FrivilligCenter Greve arbejder i perioden 2020-2022 med et særligt fokus på målgrupperne 1) unge der føler sig ensomme, 2) socialt udsatte borgere med etnisk minoritetsbaggrund og 3) seniorer, som skal hjælpes med at blive en del af frivillige fællesskaber. Se årsrapporten i bilag 1. Årsregnskab 2021 FrivilligCenter Greve opfylder betingelserne for at modtage tilskud. Tilskuddene er anvendt til formålet. FrivilligCenter Greve har opbygget en stor opgaveportefølge og det forventes, at alle planlagte aktiviteter kan gennemføres i 2022. Det er derfor besluttet af bestyrelsen, at egenkapital der grundet coronanedlukningen er uforbrugte midler fra 2020 og 2021, skal bruges til at forlænge studentermedhjælperne, så de kan bidrage til at varetage de mange projektbevillinger. Grundet de uforbrugte midler fra 2020 og 2021 har FrivilligCenteren i regnskabet for 2021 en egenkapital på 424.818 kr., som overføres til 2022. Aktiver og passiver balancerer og beløber sig til 787.128 kr.. Indtægter Tilskud fra Greve Kommune 374.396 kr. Greve Kommune (Borgerens Valg, Tank Op og Projekt Q) 33.276 kr. Tilskud fra Socialministeriet* 350.000 kr. I alt offentligt tilskud 757.672 kr. Øvrige sponsorer, fonde og indtægter** 640.358 kr. Medlemskontingenter 4.500 kr. Indtægter i alt 1.402.530 kr. * FrivilligCenter Greve er optaget i den statslige grundfinansiering, der sikrer FrivilligCenter Greve et tilskud på 350.000 kr. årligt under forudsætning af minimum et tilsvarende kommunalt tilskud. **Midler fra fonde periodiseres over flere år. Derudover er der for projekt UngeSkaber og Projekt Q overført 258.955 kr. fra 2020. Udgifter Lønninger mv. 625.077 kr. Møder og aktiviteter 728.808 kr. Kontorudgifter i alt 82.858 kr. Udgifter i alt 1.233.959 kr. Se årsregnskabet i bilag 2. Lovgrundlag Årsregnskabet er aflagt i overensstemmelse med tilsagnsskrivelsen fra Socialstyrelsen og årsregnskabsloven i tilnærmet form. Årsregnskab og årsberetning 2021 er fremsendt i henholdt til tilskudsaftalen mellem Greve Kommune og FrivilligCenter Greve 2020-2022. FrivilligCenter Greve udfører deres opgaver i henhold til centerets vedtægter, kvalitetsmodel samt samarbejds- og tilskudsaftalen med Greve Kommune. Økonomiske konsekvenser Sagen har ingen økonomiske konsekvenser.", "source_path": "data/greve/raw_dagsordener/Kultur- og Fritidsudvalget_2022-08-17T18:30:00+02:00_4b95b156-ff5e-472b-a059-3a37615858db.json"}
{"document_id": "4b95b156-ff5e-472b-a059-3a37615858db", "committee": "Kultur- og Fritidsudvalget", "meeting_date": "2022-08-17T18:30:00+02:00", "section_type": "html_fragment", "section_title": "Budget 2023-26 - Finansieringsbehov, muligheder og forberedelse til forhandling", "case_number": "22-002274", "agenda_index": 9, "text": "Beslutning 1.-2. Udvalget drøftede punkterne som afsæt for de kommende budgetforhandlinger. Fremstilling Sagsprocedure Alle fagudvalg og Økonomiudvalget. Resume Nærværende sag danner rammen for fagudvalgenes drøftelse og konkretisering af prioriteringsmuligheder frem mod Byrådets workshops den 20. og 24. august 2022 samt budgetforhandlingerne den 1. og 2. september 2022. I sagen fremlægges som baggrundsmateriale udvalgsbeskrivelse, nøgletal fra Kend din kommune 2022, sammenfattende slides, oversigt over mulige effektiviseringsforslag indenfor udvalget samt den nuværende investeringsoversigt indeholdende allerede besluttede anlægsprojekter. Indstilling Center for Økonomi & HR indstiller, at udvalget, med udgangspunkt i sagsfremstillingen og baggrundsmaterialet, drøfter konkrete input og forslag til finansieringsmuligheder til budget 2023-26 at udvalget, med udgangspunkt i den nuværende investeringsoversigt, kommer med konkrete anbefalinger til prioritering af allerede besluttede anlægsprojekter herunder udskydelse og/eller annullering Sagsbeskrivelse Nærværende sag fungerer som forberedelse til Byrådets workshops om Budget 2023-26 den 20. og 24. august 2022 samt budgetforhandlingerne den 1. og 2. september 2022 og udvalget bedes drøfte og komme med konkrete input til, hvordan de vil prioritere mellem de forskellige forslag samt komme med eventuelle øvrige forslag til finansieringsmuligheder, der skal bringes i spil. Udvalget bedes ligeledes i den forbindelse, med udgangspunkt i den nuværende investeringsoversigt, komme med konkrete anbefalinger til prioritering af allerede besluttede anlægsprojekter herunder udskydelse og/eller annullering. Nedenstående afsnit samt det vedhæftede materiale skal læses som baggrundsinformation i forhold til den samlede økonomiske situation. Finansieringsbehov i 2023 På nuværende tidspunkt ligger økonomiaftalen for 2023 fast og som forventet er der rent finansieringsmæssigt ikke en aftale om tilførsel af midler udover 10,6 mio. kr. til demografi. Der ligger derfor heller ingen tilførsel af midler til de specialiserede områder, som er under et markant pres. Der er hen over sommeren derudover blevet regnet på hele indtægtssiden, skønskataloget, DUT (tilpasning af kommunernes økonomi til det statslige lovprogram), investeringsoversigten samt de endelige tekniske rettelser, der til sammen danner rammen for, hvad det er muligt at fremme af bruttoanlægsforslag og udvidelsesforslag på driften. De samlede tekniske rettelser indeholder områder, hvor der er sket ændringer i lovgivning, justeret skøn eller andre forhold, der påvirker udgiftsniveauet og som vurderes at være nødvendige som følge af ændrede forudsætninger. Samlet set viser opgørelsen af tekniske rettelser et stort økonomisk pres på driften med et samlet udgiftsniveau på omkring 62 mio. kr. i 2023 primært som følge af stigende udgifter på det specialiserede voksen- og børneområde (med et håb om tilførsel via økonomiaftalen), PPR, kommunal medfinansiering, personlig assistance, hjælpemidler, hjemmesygeplejen og plejehjem, Langagergård, særligt dyre enkeltsager samt IT-systemer/-aftaler. Dertil kommer en række øvrige justeringer med fremadrettede økonomiske konsekvenser for kommunen. Der er samlet set tale om et uforholdsmæssigt højt niveau, som kræver gennemgribende justeringer og tilpasninger for at kunne balancere. Der er blevet foretaget en opdateret vurdering af forventningerne til den demografiske udvikling for 2023-26, som er indarbejdet i Direktionens samlede budgetforslag. I 2023 er der øgede udgifter på omkring 17 mio. kr., mens beløbet stiger betydeligt i 2026, som bør tilføres områderne. Disse korrektioner vil udover tilførslen af midler via økonomiaftalen (de 10,6 mio. kr.) indgå i de samlede forventninger til økonomien for 2023-26. Der er herudover i udgangspunktet ikke afsat midler til deciderede udvidelsesforslag og nye indsatser og det nuværende niveau for tekniske rettelser og demografisk udvikling, som bør håndteres, indikerer i udpræget grad ringe mulighed for udvidelsesforslag. Finansiering vil skulle skabes gennem de besluttede budgetanalyser og implementeringen af omfangsrige effektiviserings- og besparelsesforslag. I sidste ende kan kravet om et budget i balance imidlertid nødvendiggøre indarbejdelsen af nogle af de \"gamle\" effektiviserings- og besparelsesforslag samt stoppe op for eller helt undlade tidligere politisk besluttede aktiviteter fra de sidste par års budgetvedtagelser. Direktionen fremmer et samlet budgetforslag for 2023-26 i økonomisk balance, som samtidigt indeholder de nødvendige mer-/mindreudgifter, som Direktionen anbefaler at håndtere i forbindelse med budgetvedtagelsen. Oplægget vil indeholde forslag til løsning af de udfordringer, der er konstateret i de løbende budgetopfølgninger i 2022 samt behov for ekstra økonomi til eventuelle udvidelser og forventet demografisk udvikling, tekniske rettelser samt skøn. Investeringsoversigt for 2023-26 Investeringsoversigten indeholder de samlede anlægsudgifter/-projekter med forslag, der allerede er vedtaget tidligere, og som derfor allerede er politisk godkendt, jf. vedlagte bilag. I beløbene indgår en eventuel ændret periodisering som følge af de foreløbige budgetopfølgninger i indeværende budgetår. Køb og salg af jord og ejendomme indgår desuden også. Oversigten er for nu baseret på oprindeligt budget + BO1 + forventet BO2 (fodboldhuset og springhallen) + Indeksering af igangværende projekter (Sundhedshuset og Strandskolen). I forbindelse med økonomiaftalen for 2023 er der udsendt vejledende rammer og nøgletal på anlæg, hvor Greve Kommune er tildelt en teknisk anlægsramme på 130,6 mio. kr. På nuværende tidspunkt ligger det samlede og eksisterende anlægsbudget på ca. 210,4 mio. kr. i 2023 (er ikke et udtryk for Direktionens budgetforslag og er eksklusiv nye bruttoanlægsforslag) og der er derfor en umiddelbar manko ned til den tekniske anlægsramme på ca. 79,8 mio. kr. Det skal i den forbindelse nævnes, at der som en konsekvens af det store finansieringsbehov og de stigende priser på anlægsarbejde vil være behov for at komme med konkrete anbefalinger til prioritering af de allerede besluttede anlægsprojekter herunder udskydelse og/eller annullering. Kend din kommune 2022 I januar måned udsender KL nøgletalsrapporten ”Kend din kommune – Brug nøgletal i styringen” og udgaven for 2022 er vedlagt som bilag. KL’s nøgletalsrapport indeholder en lang række nøgletal indenfor forskellige kommunale områder. Nøgletallene indeholder fortællinger af både økonomisk og servicemæssig karakter. Ligeledes er der for de enkelte nøgletal en lang række forbehold, som fx forskelle i rammevilkår, befolkningssammensætning, konteringspraksis m.v., som alle kan være med til at forklare en given årsag for en kommunes placering. Der kan være særlige geografiske, socioøkonomiske og demografiske årsager bag kommunernes placering. F.eks. er der forhold som gør, at i visse opgørelser vil nordjyske kommuner være overrepræsenteret i ”top 10”, mens i andre nøgletal vil kommunerne nord for København typisk være at finde i top 10. Udvalgsbeskrivelser Som en del af sagsfremstillingen er udvalgsbeskrivelserne, som også tidligere er blevet publiceret, vedlagt som bilag. De i alt otte udvalgsbeskrivelser tager udgangspunkt i det vedtagne budget for 2022-25 og indeholder en kort introduktion til udvalgets ansvarsområde efterfulgt af et overblik over udvalgets opdeling i budgetområder, som er det primære bevillingsniveau i Greve Kommune, efterfulgt af en grafisk præsentation af fordelingen af udvalgets budget på disse budgetområder. Herefter følger en gennemgang af de enkelte budgetområder, der er opbygget med et kort indledende afsnit omkring lovgrundlag efterfulgt af en beskrivelse af, hvad budgettet på det enkelte budgetområde anvendes til og endelig et afsnit omkring væsentlige budgetforudsætninger på området. Afslutningsvist fremgår en økonomioversigt, der angiver de væsentligste udgifts- og indtægtsposter på de enkelte budgetområder opdelt i en oversigt med serviceudgifter og en efterfølgende oversigt med driftsudgifter udenfor servicerammen. Workshops og budgetforhandlinger Der afholdes to workshops med Byrådet og Direktionen henholdsvis den 20. og 24. august 2022 á tre timers varighed. Udgangspunktet er Direktionens budgetforslag og der vil være en gennemgang af sammensætningen af hele budgettet på både indtægts- og udgiftssiden - herunder også konkret i forhold til forhandling og samlet balance. Formålet er i fællesskab at blive skarpere på behov, muligheder, risici og konsekvenser og skal ses som forberedelse til budgetforhandlingerne den 1. og 2. september. Selve den politiske behandling af budgettet påbegyndes på et budgettemamøde den 10. august 2022, hvor Direktionen fremmer et forslag til budget i balance. Herefter er der 1. behandling af budgettet i Økonomiudvalget den 29. august 2022 (baseret på Direktionens budgetforslag) og der afholdes budgetforhandlinger fra den 1. til den 2. september 2022, hvorefter der er 1. behandling af budgettet i Byrådet den 5. september 2022. Både Direktionens budgetforslag samt et eventuelt budgetforlig vil kunne blive oversendt til 2. behandlingen. Økonomiske konsekvenser Sagen har ingen økonomiske konsekvenser. Tidsplan Der henvises til den overordnede tidsplan for Budget 2023-26. Derudover er der følgende nedslag i august og september. Temadrøftelse med Byrådet, Direktionen og HovedMED den 10. august kl. 16.00-18.30. Workshops med Byrådet og Direktionen den 20. august kl. 10.00-13.00 og 24. august kl. 16.00-19.00. Budgetforhandlinger den 1. og 2. september. 2. behandling i Byrådet den 26. september. Sagens forløb 15-08-2022 Beskæftigelses- og Erhvervsudvalget Udvalget drøftede punkterne som afsæt for de kommende budgetforhandlinger. 15-08-2022 Sundheds- og Omsorgsudvalget Udvalget drøftede punkterne som afsæt for de kommende budgetforhandlinger. 15-08-2022 Social- og Handicapudvalget Udvalget drøftede punkterne som afsæt for de kommende budgetforhandlinger Udvalget finder det særligt vigtigt at; Det aftales i budgetforhandlingerne, at der skal arbejdes videre med botilbudsanalysen med henblik på at få tilvejebragt boligmuligheder i Greve Kommune i stedet for at købe dyre tilbud udenbys. Udvalget ønsker herunder en drøftelse af om den nuværende procentsats for kommunalanvisning til almene boliger skal hæves efter drøftelse med boligforeningerne Udvalget ønsker, at udformningen af Freyas Kvarter bruges som inspiration til fremtidige indsatser Udvalget opfordrer byrådet til at bakke op om, at flere indsatser skal ske i almenmiljøet med den rette hjælp og støtte og at der i højere grad arbejdes med midlertidighed i tilbuddene til borgerne 16-08-2022 Skole-, Børne- og Ungeudvalget Udvalget drøftede de respektive analyser og kataloger. 16-08-2022 Plan- og Tryghedsudvalget 1.-2. Drøftet", "source_path": "data/greve/raw_dagsordener/Kultur- og Fritidsudvalget_2022-08-17T18:30:00+02:00_4b95b156-ff5e-472b-a059-3a37615858db.json"}
{"document_id": "4b95b156-ff5e-472b-a059-3a37615858db", "committee": "Kultur- og Fritidsudvalget", "meeting_date": "2022-08-17T18:30:00+02:00", "section_type": "html_fragment", "section_title": "Mødekalender 2023 for Kultur- og Fritidsudvalget", "case_number": "22-006555", "agenda_index": 10, "text": "Beslutning 1. Godkendt 2 Godkendt med ændring af til mødestart kl. 17.00. Fremstilling Sagsprocedure Kultur- og Fritidsudvalget. Resume Kultur- og Fritidsudvalget skal tage stilling til udvalgets mødekalender for 2023 på baggrund af den godkendte mødekalender for Byrådet og Økonomiudvalget i 2023. Udkast til udvalgets mødekalender er udarbejdet, så der tages hensyn til sagernes videre forløb i Økonomiudvalget og Byrådet. Indstilling Center for Politik, Organisation & Borgerbetjening indstiller, at den foreslåede mødekalender for Kultur- og Fritidsudvalget godkendes at den faste mødedag bliver onsdag, og det faste mødetidspunkt bliver kl. 16.30. Sagsbeskrivelse Den 20. juni 2022 godkendte Byrådet mødedatoerne for Økonomiudvalget og Byrådet i 2023. Det blev besluttet, at afholde ni årlige møder i henholdsvis Byrådet og Økonomiudvalget i lighed med 2022. Kultur- og Fritidsudvalgets møder i 2023 foreslås placeret på onsdage med mødetidspunkt kl. 16.30 (i lighed med 2022). Møderne foreslås holdt: 11. januar 8. februar 15. marts 26. april 24. maj 16. august 13. september 11. oktober 15. november Økonomiske konsekvenser Udgifterne til mødeforplejning med videre holdes inden for udvalgets budgetramme. Kommunikation Den godkendte mødekalender vil blive offentliggjort på kommunens hjemmeside og mødedagene vil blive skrevet ind i kalender for Byrådets medlemmer.", "source_path": "data/greve/raw_dagsordener/Kultur- og Fritidsudvalget_2022-08-17T18:30:00+02:00_4b95b156-ff5e-472b-a059-3a37615858db.json"}
{"document_id": "4b95b156-ff5e-472b-a059-3a37615858db", "committee": "Kultur- og Fritidsudvalget", "meeting_date": "2022-08-17T18:30:00+02:00", "section_type": "html_fragment", "section_title": "Orientering fra formanden/gensidig orientering", "case_number": "21-014479", "agenda_index": 11, "text": "Beslutning Formanden orienterede om: Besøg på Spejdernes Lejr 2022 Besøg på fodboldsskole Get2Sport i Hundige Boldklub At der afholdes møde tirsdag den 23. august 2022 om motorikprojektet. Fremstilling Sagsprocedure Kultur- og Fritidsudvalget Resume Udvalgsformanden og udvalgets medlemmer orienterer om eventuelle aktuelle emner. Indstilling Center for Politik, Organisation & Borgerbetjening indstiller, at eventuelle orienteringer tages til efterretning.", "source_path": "data/greve/raw_dagsordener/Kultur- og Fritidsudvalget_2022-08-17T18:30:00+02:00_4b95b156-ff5e-472b-a059-3a37615858db.json"}
{"document_id": "4b95b156-ff5e-472b-a059-3a37615858db", "committee": "Kultur- og Fritidsudvalget", "meeting_date": "2022-08-17T18:30:00+02:00", "section_type": "html_fragment", "section_title": "Huskeliste og orientering fra administrationen", "case_number": "21-013714", "agenda_index": 12, "text": "Beslutning Taget til efterretning. Fremstilling Sagsprocedure Kultur- og Fritidsudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil den blive vedlagt som bilag. Indstilling Center for Politik, Organisation & Borgerbetjening indstiller, at eventuelle orienteringer tages til efterretning. Sagsbeskrivelse Administrationen har følgende til orientering: Optælling af brugere i Greve Idrætscenter Greve idrætscenters forretningsudvalg har igangsat indkøb af et system, der ved hjælp af kamerateknologi tæller antal brugere i hallerne i Greve idrætscenter. Data kobles via en analysesoftware sammen med bookinger i bookingsystemet, og hensigten er at opnå en bedre udnyttelse af hallerne. En undersøgelse fra IDAN viser, at data kan anvendes som dialogværktøj med foreninger og en bevægelse væk fra at booke ”som man plejer”. Det giver en mere realistisk booking, hvilket skaber ledige tider til andre aktive borgere. Analysesoftwaren hedder Optimeter, og kamerateknologien hedder HallMonitor og anvendes i mere end 45 kommuner i landet. Brugerrådet er orienteret om sagen, og de har haft mulighed for at komme med indsigelser, hvilket de ikke har gjort. Areal til fjernvarmeværk i Tune I forbindelse med etablering af et fjernvarmeværk i Tune, er administrationen i Center for Teknik og Miljø ved at screne relevante områder i Tune. Heri indgår et areal, som ligger på Tunehallens boldbane. For at vurdere om området er relevant at arbejde videre med, er der opstartet en dialog med Tune IF om muligheden for at bruge arealet til Fjernvarmeværk, og at Tune IF vil blive kompenseret med et andet areal som også ligger i forlængelse af deres boldbaner. Hvilket areal, der skal bruges til Fjernvarmeselskabet besluttes af xxx", "source_path": "data/greve/raw_dagsordener/Kultur- og Fritidsudvalget_2022-08-17T18:30:00+02:00_4b95b156-ff5e-472b-a059-3a37615858db.json"}
{"document_id": "4b95b156-ff5e-472b-a059-3a37615858db", "committee": "Kultur- og Fritidsudvalget", "meeting_date": "2022-08-17T18:30:00+02:00", "section_type": "html_fragment", "section_title": "Kultur- og Fritidsudvalgets mødekalender 2022", "case_number": "21-014480", "agenda_index": 13, "text": "Beslutning Taget til efterretning. Fremstilling Sagsprocedure Kultur- og Fritidsudvalget. Resume I sagen gives et overblik over Kultur- og Fritidsudvalgets udvalgsmøder og møder i tilknytning til udvalget. Indstilling Center for Politik, Organisation & Borgerbetjening indstiller, at orienteringen tages til efterretning. Sagsbeskrivelse Kalenderen er vedhæftet som bilag.", "source_path": "data/greve/raw_dagsordener/Kultur- og Fritidsudvalget_2022-08-17T18:30:00+02:00_4b95b156-ff5e-472b-a059-3a37615858db.json"}
{"document_id": "4b95b156-ff5e-472b-a059-3a37615858db", "committee": "Kultur- og Fritidsudvalget", "meeting_date": "2022-08-17T18:30:00+02:00", "section_type": "html_fragment", "section_title": "Underskriftsark", "case_number": "21-014481", "agenda_index": 14, "text": "Fremstilling Sagsprocedure Kultur- og Fritidsudvalget. Resume Elektronisk underskriftsark.", "source_path": "data/greve/raw_dagsordener/Kultur- og Fritidsudvalget_2022-08-17T18:30:00+02:00_4b95b156-ff5e-472b-a059-3a37615858db.json"}
