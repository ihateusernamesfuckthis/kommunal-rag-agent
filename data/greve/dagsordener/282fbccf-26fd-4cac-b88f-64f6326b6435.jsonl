{"document_id": "282fbccf-26fd-4cac-b88f-64f6326b6435", "committee": "Beskæftigelses- og Erhvervsudvalget", "meeting_date": "2024-10-07T08:00:00+02:00", "section_type": "html_fragment", "section_title": "Godkendelse af dagsorden", "case_number": "21-014448", "agenda_index": 0, "text": "Beslutning Godkendt. Afbud: Kenneth Jerkel, Liselott Blixt Fremstilling Sagsprocedure Beskæftigelses- og Erhvervsudvalget. Resume Godkendelse af dagsorden for mødet den 7. oktober 2024. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Beskæftigelses- og Erhvervsudvalget_2024-10-07T08:00:00+02:00_282fbccf-26fd-4cac-b88f-64f6326b6435.json"}
{"document_id": "282fbccf-26fd-4cac-b88f-64f6326b6435", "committee": "Beskæftigelses- og Erhvervsudvalget", "meeting_date": "2024-10-07T08:00:00+02:00", "section_type": "html_fragment", "section_title": "Budgetopfølgning 2 (2024) - Beskæftigelses- og Erhvervsudvalget", "case_number": "23-013405", "agenda_index": 1, "text": "Beslutning Sagen blev taget til efterretning. Afbud: Kenneth Jerkel, Liselott Blixt Fremstilling Sagsprocedure Beskæftigelses- og Erhvervsudvalget Resume I denne sag orienteres fagudvalget om indholdet i budgetopfølgning 2 2024 inden for eget udvalgsområde. Budgetopfølgning 2 2024 blev behandlet i Byrådet den 2. oktober 2024. Indstilling Administrationen indstiller, at sagen tages til efterretning. Sagsbeskrivelse Denne sag skal ses i sammenhæng med den samlede budgetopfølgning 2 2024, som er udarbejdet pr. 31. juli 2024 og er behandlet i Byrådet den 2. oktober 2024. Det korrigerede budget på drift for Beskæftigelses- og Erhvervsudvalget var pr. 31. juli 2024 på 746,0 mio. kr., hvoraf 10,1 mio. kr. ligger inden for servicerammen. Afvigelser på udvalgets område gennemgås nedenfor. Områder under Beskæftigelses- og Erhvervsudvalget Samlet set forventes der inden for udvalgets området et merforbrug på 1,8 mio. kr. inkl. negativ regulering ved midtvejsregulering og DUT på 6,6 mio. kr.. Drift inden for servicerammen Indenfor servicerammen forventes der samlet mindreudgifter på -1,1 mio. kr. Heraf -0,6 mio. kr. på ”En Pose Penge” på Erhvervscenteret. Mindreforbruget skyldes overførsel af mindreforbrug fra 2023, som ikke forventes forbrugt i 2024. Herudover mindreforbrug på -0,5 mio. kr. på lægeerklæringer efter ændring af kontering. Drift uden for servicerammen Uden for servicerammen forventes der et samlet merforbrug /mindreindtægt på 2,9 mio. kr. De væsentligste afvigelser er følgende: Enkeltudgifter og boligydelse: 2,8 mio. kr. forventet merudgift Dagpenge og kontant- og uddannelseshjælp: 6,7 mio. kr. merudgift Ressourceforløb og løntilskud: -4,2 mio. kr. mindreudgift . Seniorpension: -1,3 mio. kr. mindreudgift . Sygedagpenge: -1,4 mio. kr. mindreudgift Den samlede merudgift på 6,8 mio. kr. vedr. midtvejsregulering af overførsler finansieres indenfor arbejdsmarkedsområdet. Fordrevne fra Ukraine Budgetopfølgning 2 viser, at der forventes en samlet merudgift vedrørende fordrevne fra Ukraine på 4,1 mio. kr. Heraf er 8,2 mio. kr. indenfor servicerammen og --4,1 mio. kr. udenfor servicerammen. Merudgiften finansieres med kompensationen på -7,7 mio. kr., hvilket medfører et samlet mindreforbrug til fordrevne fra Ukraine på -3,6 mio. kr. På Beskæftigelse- og Erhvervsudvalgets område er der tale om en samlet merindtægt ift. fordrevne fra Ukraine på -7,8 mio. kr. (heraf -3,7 mio. kr. på service og -4,1 mio. kr. udenfor servicerammen). Det positive resultat er en følge af merindtægt fra Integration - Selvforsørgelses- og Hjemrejseprogram, samt forventet merindtægt for Grundtilskud og Resultattilskud, som skyldes, at Greve Kommune er lykkes med at få en høj andel af udlændinge i uddannelse og beskæftigelse. Alle afvigelser inden for udvalgets område kan ses i bilag 1. Økonomiske konsekvenser Sagen har ingen selvstændige økonomiske konsekvenser, da disse ligger i bevillingssagen til budgetopfølgning 1, som blev behandlet af Byrådet den 2. oktober 2024.", "source_path": "data/greve/raw_dagsordener/Beskæftigelses- og Erhvervsudvalget_2024-10-07T08:00:00+02:00_282fbccf-26fd-4cac-b88f-64f6326b6435.json"}
{"document_id": "282fbccf-26fd-4cac-b88f-64f6326b6435", "committee": "Beskæftigelses- og Erhvervsudvalget", "meeting_date": "2024-10-07T08:00:00+02:00", "section_type": "html_fragment", "section_title": "Nøgletal for udviklingen af forsørgelsesydelser", "case_number": "24-009957", "agenda_index": 2, "text": "Beslutning Sagen blev taget til efterretning. Afbud: Kenneth Jerkel, Liselott Blixt Fremstilling Sagsprocedure Beskæftigelses- og Erhvervsudvalget. Resume Med denne sag vil administrationen give udvalget indblik i nøgletal på forsørgelsesområdet. Nøgletallene sammenlignes med hele landet og Region Sjælland og viser udviklingen på de enkelte forsørgelsesydelser i en måned sammenlignet med samme måned året før. Formålet med rapporteringen af nøgletallene er at kvalificere udvalgets drøftelser i forhold til de ønskede effekter i beskæftigelsespolitikken og give udvalget mulighed for at identificere områder, som eventuelt ønskes uddybet på kommende møder. Indstilling Administrationen indstiller, at udvalget tager de opstillede nøgletal til efterretning. Sagsbeskrivelse På udvalgsmødet den 22. april 2024 (pkt. 5) godkendte Beskæftigelses- og Erhvervsudvalget en plan for løbende rapportering af nøgletal på beskæftigelsesområdet, som skal følge budgetopfølgning 1 og 2. Rapporteringen skal understøtte udvalgets indblik og drøftelser af den beskæftigelsesrettede indsats samt opfyldelsen af de ønskede effekter i Beskæftigelsespolitikken. Rapportering af nøgletal tager udgangspunkt i seks vedlagte bilag. Indhold i de seks bilag Bilag 1 er en læsevejledning der bidrager til forståelsen af nøgletallenes kontekst og betydning. Den introducerer og forklarer indholdet i bilag 2 til 6, for at give en grundlæggende forståelse af nøgletallene. Bilag 2 til 6 understøtter nøgletallene ved at præsentere og illustrere de data, der er anvendt i analysen. Administrationen vil i det følgende give en kort opsummering af de tendenser, som nøgletallene viser for hvert bilag. Aktuelle ledighedsprocent og beskæftigelses- og erhvervsfrekvens for 2022 (Bilag 2) Beskæftigelses-og erhvervsfrekvens offentliggøres kun en gang om året i november måned for det forudgående år. Derfor anvendes tal for 2022, som er offentliggjort i november 2023. Tal for 2023 vil først blive offentliggjort af Danmarks Statistik i november 2024 I juli 2024 (som er det seneste tal fra Danmarks Statistik) var ledigheden i Greve Kommune på 2,1%, hvilket er lavere end landsgennemsnittet på 2,8% og Region Sjælland på 2,4%. Beskæftigelses- og erhvervsfrekvensen for alle i alderen 16-66 år i 2022 var i Greve Kommune cirka 4 procentpoint højere end landsgennemsnittet og Region Sjælland. Dette gælder både mænd og kvinder. Desuden ligger beskæftigelses- og erhvervsfrekvensen for indvandrere fra ikke-vestlige lande i Greve Kommune 5 til 6 procentpoint højere, sammenlignet med landsgennemsnittet og Region Sjælland. Udviklingen af midlertidige ydelsesmodtagere (Bilag 3) I august 2024 var antallet af midlertidige ydelsesmodtagere i Greve Kommune 0,7% lavere end i august 2023. Til sammenligning har der været et større fald i antallet på landsplan med 3,3% og i Region Sjælland med 3,2%. I august 2024 sammenlignet med august 2023, har der i Greve Kommune været en stigning på de fleste forsørgelsesydelser, undtagen sygedagpenge og ressourceforløb, hvorimod gennemsnittet for hele landet og Region Sjælland kun har haft en stigning på A-dagpenge og ledighedsydelse. Andelen af midlertidigt forsørgede mellem 16-66 år udgjorde i august 2024, 6,1% i Greve Kommune, mens det tilsvarende tal var 7,4% for hele landet og 7,6% for Region Sjælland. Dermed har Greve Kommune en mindre andel af 16-66-årige på midlertidige ydelser. Udviklingen af midlertidige ydelsesmodtagere fra ikke-vestlige lande (Bilag 4) Udviklingen viser en stigning i Greve Kommune, i modsætning til et fald for gennemsnittet i hele landet og Region Sjælland. I Greve har der været en stigning på 5,5%, hvor der for gennemsnittet i hele landet og Region Sjælland har været et fald på henholdsvis 5,8 og 4,6%. Denne stigning i Greve Kommune skyldes primært en øget tilgang af borgere på A-dagpenge og ledighedsydelse, hvilket er højere end gennemsnittet for både landet og regionen. Stigningen svarer til 22 flere borgere. I august 2024 udgør andelen af 16-66-årige på midlertidige ydelser for borgere fra ikke-vestlige lande i Greve Kommune en større andel end landsgennemsnittet og Region Sjælland. I Greve Kommune udgør de 1,3%, mens det tilsvarende tal for hele landet og Region Sjælland er henholdsvis 1,2% og 0,8%. Årsagen til, at Greve Kommune har en større andel af borgere fra ikke-vestlige lande på midlertidige ydelser, skyldes forskelle i befolkningssammensætningen. I tredje kvartal 2024 udgjorde andelen af borgere fra ikke-vestlige lande mellem 16-66 år 12,5% i Greve Kommune, mens det tilsvarende tal for hele landet var 9,5% og for Region Sjælland 7,5%. Udviklingen i Ungecentrets ydelsesmålgrupper (Bilag 5) Udviklingen for disse ydelsesmålgrupper har heller ikke været lige så gunstig i Greve Kommune som på landsplan og Region Sjælland. I Greve Kommune har der været en stigning på 8,0%, mens gennemsnittet i hele landet og Region Sjælland har oplevet et fald på henholdsvis 3,9 og 2,9 %. Stigningen i Greve Kommune skyldes primært en vækst på 17,7% blandt uddannelseshjælpsmodtagere, svarende til 18 flere unge. Til sammenligning har hele landet og Region Sjælland haft et fald i denne gruppe på henholdsvis 3,6% og 2,0%. Selvom Greve Kommune ikke har haft samme gunstige udvikling det seneste år, har kommunen en lavere andel af ydelsesmodtagere, som Ungecentret varetager indsatsen for. I Greve Kommune udgør de 0,6%, mens andelen for hele landet er 0,8% og 0,9% i Region Sjælland. Udviklingen af modtagere af varige ydelser (Bilag 6) Udviklingen i antallet af modtagere af varige ydelser viser en stigning både i Greve Kommune, på landsplan og i Region Sjælland. I Greve steg antallet med 4,5%, hvilket er højere end stigningen på 3,4% på landsplan og 2,9% i Region Sjælland. Den største forskel ses blandt modtagere af førtidspension, hvor Greve Kommune har oplevet en stigning på 7,2%, sammenlignet med 2,9% på landsplan og 2,7% i Region Sjælland. Omvendt har Greve Kommune haft et fald på 3,2% i antallet af borgere i fleksjob, mens både hele landet og Region Sjælland har haft en stigning på henholdsvis 2,8% og 1,7%. Selvom Greve Kommune har haft en større stigning i antallet af modtagere af varige ydelser, udgør de stadig en mindre andel af Greve Kommunes befolkning i aldersgruppen 16-66 år, sammenlignet med landsgennemsnittet og Region Sjælland. I Greve Kommune udgør modtagerne 8,6% af befolkningen mellem 16-66 år, mens det tilsvarende tal er 10,0% for hele landet og 11,7% for Region Sjælland. Opsamling Greve Kommune har ikke haft samme gunstige udvikling når august 2024 sammenlignes med august 2023. I den forrige nøgletalsopgørelse, som sammenlignede marts 2024 med marts 2023, havde Greve Kommune en mere gunstig udvikling, der lå over både landsgennemsnittet og Region Sjælland. Denne opgørelsesperiode viser derimod, at hele landet og Region Sjælland har haft en gunstigere udvikling end Greve Kommune. En del af Greve Kommunes mindre gunstige udvikling kan tilskrives, at vi i forvejen ligger lavt i statistikkerne, hvilket gør udsvingene mere markante. Særligt for midlertidige ydelsesmodtagere fra ikke-vestlige lande og unge på uddannelseshjælp har Greve Kommune oplevet en stigning, mens landsgennemsnittet og regionen har oplevet et fald. For varige ydelser har Greve Kommune haft en større stigning i førtidspension end resten af landet, men samtidig et fald i antallet af fleksjobmodtagere, hvor både landsplan og regionen har oplevet vækst. På trods af disse udfordrende tendenser har Greve Kommune stadig en lavere andel af befolkningen på midlertidige og varige ydelser sammenlignet med både landsplan og Region Sjælland. Lovgrundlag Lov om aktiv socialpolitik Lov om arbejdsløshedsforsikring Lov om sygedagpenge Lov om social pension mv. Økonomiske konsekvenser Sagen har ingen økonomiske konsekvenser for Greve Kommune.", "source_path": "data/greve/raw_dagsordener/Beskæftigelses- og Erhvervsudvalget_2024-10-07T08:00:00+02:00_282fbccf-26fd-4cac-b88f-64f6326b6435.json"}
{"document_id": "282fbccf-26fd-4cac-b88f-64f6326b6435", "committee": "Beskæftigelses- og Erhvervsudvalget", "meeting_date": "2024-10-07T08:00:00+02:00", "section_type": "html_fragment", "section_title": "Dansk Industris erhvervsvenlighedsanalyse 2024", "case_number": "24-009986", "agenda_index": 3, "text": "Beslutning Orienteringen blev taget til efterretning. Afbud: Kenneth Jerkel, Liselott Blixt Fremstilling Sagsprocedure Beskæftigelses- og Erhvervsudvalget. Resume Dansk Industri offentliggjorde den 5. september deres erhvervsvenlighedsundersøgelsen for 2024. Greve Kommune går samlet set tilbage primært drevet af dårligere resultater end sidste år inden for kategorierne infrastruktur og transport, grøn udvikling og brug af private leverandører. Der er pæne fremgange indenfor kategorierne uddannelse og information og dialog med Greve Kommune. Indstilling Administrationen indstiller, at orienteringen tages til efterretning. Sagsbeskrivelse Erhvervsvenlighedsundersøgelsen bygger på statistiske indikatorer og svar på spørgeskema fra 90 virksomheder ud af Greve Kommunes ca. 2.600 skattepligtige virksomheder. Den samlede placering er faldet til nr. 78 fra en placering som nummer 72 sidste år. Greve Kommune klarer sig en del bedre på de statistiske indikatorer end på svarene fra spørgeskemadelen. Erhvervsvenlighedsundersøgelsen er i bilag 1. Den mest positive del af undersøgelsen er, at der er fremgang på uddannelsesområdet. Her stiger Greve Kommune til en placering som nummer 26 i 2024 fra nummer 39 i 2023. I 2023 tog under en femtedel af unge i Greve Kommune en erhvervsuddannelse, mens det i år er en fjerdedel. I forhold til information og dialog med erhvervslivet stiger Greve Kommune til en placering som nummer 57 i 2024 fra nummer 86 i 2023. Dansk Industri bemærker i den forbindelse Vækst- og Erhvervspolitikken 2023-2026 og at ErhvervsCentret Greve det seneste år har haft fokus på øget samarbejde og dialog med erhvervslivet. Dansk Industris pressemeddelelse om Greve Kommune er i bilag 2. Greve Kommunes Vækst- og Erhvervspolitik har som et af de politiske pejlemærker fokus på erhvervslivets rammevilkår, herunder information, dialog og én indgang til Greve Kommune gennem ErhvervsCentret Greve. Bestyrelsen for ErhvervsCentret Greve har med handlingsplanen for 2023-2024 opprioriteret indsatsen i forhold til videnspredning gennem sociale medier og nyhedsbrev, informationsmøder og virksomhedsbesøg. ErhvervsCentet Greves flytning til Greve Rådhus har medført en tættere dialog med administrationen, f.eks. Jobcenter Greve og Byg og Klima. Dansk Industris erhvervsvenlighedsundersøgelse viser en tilbagegang på områderne infrastruktur og transport på baggrund af mindre investeringer i vejnettet, grøn udvikling på baggrund af at en lavere del af energiforbruget dækkes af vedvarende energi samt brug af private leverandører, hvor der er mindre tilfredshed med Greve Kommunes udbudsprocesser. I forhold til virksomhedernes samarbejde med Jobcentret Greve opnås en placering som nummer 80. Det står i kontrast til Kommunernes Landsforenings store undersøgelse, hvor Jobcentret Greve scorer topkarakterer i virksomhedsservice. Dansk Erhvervs analyse \"Forudsætninger for regional vækst 2024\" viser, at Greve Kommune i kategorien \"arbejdskraft\" er nummer to ud af de 17 kommuner i Region Sjælland. IRIS Groups årlige analyse \"Lokale Erhvervspræstationer\" offentliggøres i starten af året og blev senest orienteret om på mødet i Beskæftigelses- og Erhvervsudvalget i marts 2024. Analysen er udelukkende baseret på statistisk data. Her klarer Greve Kommune sig bedre end i Dansk Industris erhvervsvenlighedsundersøgelse. Erhvervs- og Beskæftigelsesudvalget fik erhvervsvenlighedsundersøgelsen tilsendt fra Dansk Industri den 5. september 2024. Økonomiske konsekvenser Sagen har ingen økonomiske konsekvenser for Greve Kommune.", "source_path": "data/greve/raw_dagsordener/Beskæftigelses- og Erhvervsudvalget_2024-10-07T08:00:00+02:00_282fbccf-26fd-4cac-b88f-64f6326b6435.json"}
{"document_id": "282fbccf-26fd-4cac-b88f-64f6326b6435", "committee": "Beskæftigelses- og Erhvervsudvalget", "meeting_date": "2024-10-07T08:00:00+02:00", "section_type": "html_fragment", "section_title": "Orientering fra formanden og gensidig orientering", "case_number": "21-013722", "agenda_index": 4, "text": "Beslutning Orienteringen blev taget til efterretning. Afbud: Kenneth Jerkel, Liselott Blixt Fremstilling Sagsprocedure Beskæftigelses- og Erhvervsudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning. Sagsfremstilling Formanden orienterede om: - Orientering om borgerhenvendelse", "source_path": "data/greve/raw_dagsordener/Beskæftigelses- og Erhvervsudvalget_2024-10-07T08:00:00+02:00_282fbccf-26fd-4cac-b88f-64f6326b6435.json"}
{"document_id": "282fbccf-26fd-4cac-b88f-64f6326b6435", "committee": "Beskæftigelses- og Erhvervsudvalget", "meeting_date": "2024-10-07T08:00:00+02:00", "section_type": "html_fragment", "section_title": "Huskeliste og orientering fra administrationen", "case_number": "21-013719", "agenda_index": 5, "text": "Beslutning Orienteringen blev taget til efterretning. Afbud: Kenneth Jerkel, Liselott Blixt Fremstilling Sagsprocedure Beskæftigelses- og Erhvervsudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil de blive vedlagt som bilag. Indstilling Administrationen indstiller, at orienteringen tages til efterretning. Sagsbeskrivelse Administrationen har følgende til orientering: - Status på mobilitetsprojekt - Eventuelt besøg i Erhvervshus Sjælland 2025 - Temamøde i november om Individuelt planlagt job med støtte", "source_path": "data/greve/raw_dagsordener/Beskæftigelses- og Erhvervsudvalget_2024-10-07T08:00:00+02:00_282fbccf-26fd-4cac-b88f-64f6326b6435.json"}
{"document_id": "282fbccf-26fd-4cac-b88f-64f6326b6435", "committee": "Beskæftigelses- og Erhvervsudvalget", "meeting_date": "2024-10-07T08:00:00+02:00", "section_type": "html_fragment", "section_title": "Beskæftigelses- og Erhvervsudvalget - mødekalender 2024", "case_number": "21-013723", "agenda_index": 6, "text": "Beslutning Orienteringen blev taget til efterretning. Afbud: Kenneth Jerkel, Liselott Blixt Fremstilling Sagsprocedure Beskæftigelses- og Erhvervsudvalget. Resume I sagen gives et overblik over Beskæftigelses- og Erhvervsudvalgets møder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Mødekalenderen er vedhæftet som bilag.", "source_path": "data/greve/raw_dagsordener/Beskæftigelses- og Erhvervsudvalget_2024-10-07T08:00:00+02:00_282fbccf-26fd-4cac-b88f-64f6326b6435.json"}
{"document_id": "282fbccf-26fd-4cac-b88f-64f6326b6435", "committee": "Beskæftigelses- og Erhvervsudvalget", "meeting_date": "2024-10-07T08:00:00+02:00", "section_type": "html_fragment", "section_title": "Underskriftsark", "case_number": "21-012521", "agenda_index": 7, "text": "Beslutning Afbud: Kenneth Jerkel, Liselott Blixt Fremstilling Sagsprocedure Beskæftigelses- og Erhvervsudvalget. Resume Elektronisk underskriftsark", "source_path": "data/greve/raw_dagsordener/Beskæftigelses- og Erhvervsudvalget_2024-10-07T08:00:00+02:00_282fbccf-26fd-4cac-b88f-64f6326b6435.json"}
