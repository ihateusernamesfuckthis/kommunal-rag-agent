{"document_id": "a872ee29-d3d0-47e4-8674-6f0a5549fb8e", "committee": "Klima-, Teknik- og Miljøudvalget", "meeting_date": "2024-11-21T08:00:00+01:00", "section_type": "html_fragment", "section_title": "Godkendelse af dagsorden", "case_number": "21-014454", "agenda_index": 0, "text": "Beslutning Godkendt. Fremstilling Sagsprocedure Klima-, Teknik- og Miljøudvalget. Resume Godkendelse af dagsorden for møde den 21. november 2024. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Klima-, Teknik- og Miljøudvalget_2024-11-21T08:00:00+01:00_a872ee29-d3d0-47e4-8674-6f0a5549fb8e.json"}
{"document_id": "a872ee29-d3d0-47e4-8674-6f0a5549fb8e", "committee": "Klima-, Teknik- og Miljøudvalget", "meeting_date": "2024-11-21T08:00:00+01:00", "section_type": "html_fragment", "section_title": "Ejendomsstrategi - handleplan for 2024-26", "case_number": "23-009933", "agenda_index": 1, "text": "Beslutning 1.-4. Godkendt. Fremstilling Sagsprocedure Klima-, Teknik- og Miljøudvalget Resume Administrationen har udarbejdet en handleplan for Ejendomsstrategien, i perioden fra 2024 til 2026. Handleplanen beskriver relevante indsatser, indhold og frekvens af de opfølgninger, der præsenteres overfor fagudvalg og Byrådet. Der skal tages stilling til, om der skal igangsættes en analyse for bygninger og lokaler på kultur- og fritidsområdet, der anvendes af én forening, og om der skal afholdes et temamøde om bæredygtig renovering af kommunens bygninger. Indstilling Administrationen indstiller: at handleplanen for Ejendomsstrategi for 2024-2026 tages til efterretning at det godkendes, at der igangsættes en analyse vedr. bygninger og lokaler der primært anvendes af én forening jf. handleplanens punkt 2.b. at det godkendes, at der arbejdes videre med budgetaftalens mål om at reducere 500 m 2 fritliggende bygning jf. indsats 1a og 2b som beskrevet i Handleplanen og i sagen. at det godkendes, at der i foråret 2025 afholdes et temamøde om, hvordan der arbejdes med bæredygtighed i kommunens anlægsprojekter jf. handleplanens punkt 3.b. Sagsbeskrivelse Byrådet godkendte den 6. november 2023 (pkt. 13) Ejendomsstrategi 2023. Strategien tager udgangspunkt i Greve Kommunes vision og skal medvirke til, at de fysiske rammer i kommunen understøtter kommunens vision og politikker. Det betyder, at bygninger og udearealer skal indrettes, så de bedst muligt opfylder nuværende og forventede fremtidige krav til og behov for kommunal service på kommunale kerneområder. Strategien understøtter flere andre politikker (fx. Børn- og Ungepolitik samt Kultur-, Idræts- og Fritidspolitik) i Greve Kommune, og administrationen vil løbende følge op i forhold til de indsatser, der skal indfri strategiens ønskede effekter. Handleplan 2024-2026 Arbejdet med strategien styres ligesom kommunens andre politikker gennem handleplaner som giver overblik og status på fremdriften i arbejdet. Handleplanen (jf. bilag 1), omhandler Ejendomsstrategiens pejlemærker og ønskede effekter. I indsats-kolonnen fremgår de handlinger, som administrationen enten gennemfører eller planlægger at gennemføre. I kolonnen for politisk behandling fremgår, hvornår administrationen påtænker at lægge sager op til drøftelse og beslutning i Klima-, Teknik- og Miljøudvalget. Opfølgning på temamøde om pejlemærke 2 og 5 På baggrund af Ejendomsstrategien blev der den 25. april 2024 (pkt. 2) afholdt møde med Kultur- og Fritidsudvalget om de to pejlemærker i Ejendomsstrategi 2023: \" Kloge m 2 – optimering af ejendomsporteføljen \" og \" Fælles ansvar og brugerinddragelse \", da Byrådet 6. november 2023 (pkt. 13) besluttede, at disse to pejlemærker skal have et særligt fokus i de næste to år. Input fra drøftelsen fremgår af indsatser under de to pejlemærker i handleplanen (jf. bilag 1). Klima-, Teknik- og Miljøudvalget besluttede den 25. april 2024 (pkt. 3), at de ønskede et overblik over bygninger, der primært anvendes af én forening. Administrationen udarbejdede overblikket som en del af budgetmaterialet til budget 2025-28 (jf. bilag 2). Der er 15 klubber som har egne bygninger eller lokaler i kommunale ejendomme, og derudover ti foreninger der får lokaletilskud til private lokaler. Administrationen anbefaler, at der arbejdes videre med en analyse med det formål, at fremlægge forslag, der kan reduceres i den kommunale bygningsmasse eller i lokaletilskud ved at foreninger bruger samme lokale som andre, for herved at opnå driftsbesparelser. I første omgang vil der være tale om en foranalyse, som viser hvilket potentiale der kan være, før der kan træffes beslutning om at arbejde videre med konkrete løsninger. Analysen er beskrevet som indsats 2b i handleplanen. Analysen vil kræve en del brugerinddragelse og indarbejdelse af data om vedligeholdelsesefterslæb, vurdering af energimærker jf. indsats 3.a. i handleplanen og øvrige krav i bygningsreglement. Reduktion af 500 m 2 fritliggende bygninger inden 2027 I budgetaftalen for 2025-28 har forligsparterne forpligtet sig på, at sætte et særligt fokus på ejendomsstrategiens pejlemærke om kloge m 2 ved at fastsætte et mål at afhænde minimum 500 m 2 i grundplan fritliggende bygninger inden 2027 for herved at opnå en driftsbesparelse, der indregnes i kommende budgetopfølgninger og for at reducere efterslæb på bygningsmassen. Administrationen anbefaler, at dette indarbejdes i handleplanen på følgende måder: Indsats 1a . Indsatsen vedrører 10-årsplanen for skoler og dagtilbud, hvor der i forvejen reduceres i m 2 ved at samle Tune Skole. Det vil være et mål i 10-årsplanen at finde yderligere reduktioner i m 2 i kommende projekter. Indsats 2b. Indsatsen vedrører som beskrevet ovenfor en analyse for bygninger eller lokaler med kun én forening, som bruger. Her vil derfor også være potentiale for at afhænde bygninger. Temamøde om bæredygtighed Store dele af arbejdet med bæredygtighed i kommunens bygninger er i forvejen beskrevet i kommunens klimahandlingsplan. Der blev givet en status for dette i sag for Klima-, Teknik- og Miljøudvalget den 10. oktober 2024 (pkt. 17). For at styrke arbejdet med bæredygtighed i udbud af kommunale byggeprojekter, planlægger administrationen at udarbejde en håndbog, der kan anvendes i udbuddene, og tilpasses det konkrete projekt jf. også klimahandleplanens indsats 3.4.1. Administrationen anbefaler, at der i foråret 2025 afholdes et temamøde i Klima-, Teknik- og Miljøudvalget om emnet, før der forelægges et endeligt udkast til håndbog til politisk godkendelse. Lovgrundlag Bygningsreglementet. Økonomiske konsekvenser Sagen har ingen økonomiske konsekvenser for Greve Kommune. Opfølgningen på arbejdet med Ejendomsstrategien, bliver koordineret med budgetprocessen, så eventuelle økonomiske prioriteringer til indfrielse af ønskede effekter med videre, kan fremsættes politisk frem mod budget 2027. Høring Der er ikke høringspligt i denne sag. Kommunikation Kommunikation håndteres konkret i de forskellige indsatser. Tidsplan Tidsplanen for indsatserne fremgår af bilag 1.", "source_path": "data/greve/raw_dagsordener/Klima-, Teknik- og Miljøudvalget_2024-11-21T08:00:00+01:00_a872ee29-d3d0-47e4-8674-6f0a5549fb8e.json"}
{"document_id": "a872ee29-d3d0-47e4-8674-6f0a5549fb8e", "committee": "Klima-, Teknik- og Miljøudvalget", "meeting_date": "2024-11-21T08:00:00+01:00", "section_type": "html_fragment", "section_title": "Midtvejsstatus på politikker og strategier 2024, Klimahandlingsplan 2023 - 2026", "case_number": "24-011052", "agenda_index": 2, "text": "Beslutning 1. Udvalget ønsker udover temamøde om \"Mobilitet\" også et temamøde om status for kystbeskyttelse i forhold til stormflod. 2. Godkendt. Fremstilling Sagsprocedure Klima-, Teknik- og Miljøudvalget. Resume Administrationen giver på alle fagudvalg i november 2024 en midtvejsstatus på Greve Kommunes politikker og strategier, som gælder fra 2023 til 2026. Midtvejsstatussen gives mundtligt på møderne af administrationen (jf. bilag 4) og giver et overblik over hvilke indsatser, der er arbejdet med. Status på implementeringen af Klimahandlingsplan, Roadmap 2023-2026 blev behandlet af Klima-, Teknik- og Miljøudvalget den 10. oktober 2024 (pkt. 17), herunder hvor der særligt er udfordringer. Status fra 10. oktober 2024 udgør midtvejsstatus på klimahandlingsplanen, men her gives et kort overblik. Indstilling Administrationen indstiller, at udvalget beslutter, om der ønskes andre oplæg om udvalgte indsatser primo 2025 end \"Mobilitet og muligheden for at prioritere indsatsen\" at det godkendes, at orienteringen fra 10. oktober 2024 (pkt.17) udgør midtvejsstatus på Klimahandlingsplanen. Sagsbeskrivelse Byrådet vedtog den 23. maj 2022 (pkt. 17) visionen for Greve Kommune Naturligvis Greve - gennem helhedssyn og fællesskaber (jf. bilag 3). Til visionen blev der den 15. maj 2023 godkendt otte politikker. Den 15. maj 2023 (pkt. 31) godkendte byrådet også Klimahandlingsplan 2050: Roadmap 2023-2026 og tiltagslisten (jf. bilag 1 og 2). Sammen med politikkerne sætter Ejendomsstrategi, Klimahandlingsplan og Planstrategi retningen for Greve Kommunes planlægning, borgerrettede indsatser og øvrige virke. Klimahandlingsplanen tager derfor også udgangspunkt i Greve Kommunes vision. Hvert år skal der gøres status på implementeringen af klimahandlingsplanen i overensstemmelse med den internationale metode, som kommunernes klimaplaner skal udarbejdes efter. I forbindelse med den samlede status på kommunens politikker og strategier henvises der derfor til denne. Den årlige status blev behandlet den 10. oktober 2024 (pkt. 17), hvilket derfor udgør midtvejsstatus på klimahandlingsplanen svarende til midtvejsstatus på øvrige politikker og strategier. På Klima-, Teknik- og Miljøudvalgets møde 10. oktober 2024 (pkt. 17) blev status på implementeringen af Klimahandlingsplan, Roadmap 2023-2026 fremlagt. Herunder også hvor der særligt er udfordringer. Kort opsummering for planens fem områder ses nedenfor. Indsatsområde 1 \"Klimainformation, -inddragelse, -partnerskaber og -handling\" består af 31 handlinger, hvor otte endnu ikke er igangsat. 16 er i drift og syv er i gang. Det er særligt interne tiltag, der kræver involvering af flere end to centre på tværs af kommunens organisation, der ikke er igangsat, hvilket kræver særskilt fokus. Indsatsområde 2 \"Bæredygtig livsstil med indkøb, forbrug og affald\" består af 14 handlinger, hvor tre endnu ikke er igangsat. To er afsluttet/i drift og ni i gang. Indsatsområde 3 \"Bæredygtige bygninger og tilknyttede udearealer\". 21 ud ad 54 handlinger, er endnu ikke igangsat. 11 er afsluttet/i drift, 21 er i gang, og én er forsinket. Det er særligt inden for varme og energisektoren, der er tiltag, der ikke er igangsat endnu, men hvor der dog forventes prioritering og fremdrift det kommende år. Indsatsområde 4 \"Bæredygtige forbindelser med grøn mobilitet for natur og mennesker\" har 16 ud af 31 handlinger, der endnu ikke er igangsat. Syv er afsluttet/i drift, og otte er i gang. Det er særligt inden for mobilitet for borgere, at der mangler igangsættelse, da der mangler ressourcer, hvilket blev besluttet på mødet d. 10. oktober vil blive fremlagt til politisk drøftelse i foråret 2025. Indsatsområde 5 \"Bæredygtig arealanvendelse med fremsynet og multifunktionel brug af arealer\" har otte ud af 24, der endnu ikke er igangsat. Fem er afsluttet/i drift, ti er i gang, og en er forsinket. Administrationen arbejder på baggrund af den fremlagte status videre med implementeringen, hvorunder udfordringerne på indsatsområde 4 vil få særligt fokus. Oplæg i 2025 Klima-, Teknik- og Miljøudvalget blev i forbindelse med afrapporteringen lovet et oplæg om Mobilitet og muligheden for at prioritere indsatsen. Udvalget kan også vælge at få oplæg om andre indsatsområder. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag. Tidsplan Der fremlægges oplæg om mobilitet i 2025. Der er mulighed for andre mundtlige oplæg på udvalgte indsatser januar - april 2025.", "source_path": "data/greve/raw_dagsordener/Klima-, Teknik- og Miljøudvalget_2024-11-21T08:00:00+01:00_a872ee29-d3d0-47e4-8674-6f0a5549fb8e.json"}
{"document_id": "a872ee29-d3d0-47e4-8674-6f0a5549fb8e", "committee": "Klima-, Teknik- og Miljøudvalget", "meeting_date": "2024-11-21T08:00:00+01:00", "section_type": "html_fragment", "section_title": "Midtvejsstatus på politikker og strategier 2024, Ejendomsstrategi 2023", "case_number": "24-011069", "agenda_index": 3, "text": "Beslutning 1.-2. Godkendt. Fremstilling Sagsprocedure Klima-, Teknik- og Miljøudvalget. Resume Administrationen giver på alle fagudvalg i november 2024 en midtvejsstatus på Greve Kommunes politikker og strategier, som gælder fra 2023- 2026. Midtvejsstatussen gives mundtlig på møderne af administrationen og giver overblik over udvalgte indsatser, der er arbejdet med. Oplægget på mødet er vedlagt denne sag (jf. bilag 3). Klima-, Teknik- og Miljøudvalget får på dette møde første status på Ejendomsstrategien. Indstilling Administrationen indstiller, at udvalget beslutter, om der ønskes andre oplæg om udvalgte indsatser primo 2025 end \"B æredygtighed i kommunens byggerier\" a t status for Ejendomsstrategien tages til efterretning. Sagsbeskrivelse Byrådet vedtog den 23. maj 2022 (pkt. 17) visionen for Greve Kommune Naturligvis Greve - gennem helhedssyn og fællesskaber (jf. bilag 2). Til visionen blev der 15. maj 2023 godkendt otte politikker. Den 6. november 2023 (pkt. 13) godkendte byrådet Ejendomsstrategien 2023 (jf. bilag 1). Sammen med politikkerne sætter Ejendomsstrategien, Klimahandlingsplanen og Planstrategien retningen for Greve Kommunes planlægning, borgerrettede indsatser og øvrige virke. Ejendomsstrategien tager således også udgangspunkt i Greve Kommunes vision. Arbejdet med strategien Ejendomsstrategien har fem pejlemærker, som hver især har en række ønskede effekter. Håndtere efterslæb Kloge m 2 - optimering af ejendomsporteføljen Klima og bæredygtighed Den udbyggede by - plads til kommende behov Fælles ansvar og brugerinddragelse Byrådet besluttede den 6. november 2024 (pkt. 13), at arbejdet med \" Kloge m 2 - optimering af ejendomsporteføljen\" samt Fælles ansvar og brugerinddragelse \" skal prioriteres i den første handleplan. Parallelt med denne sag skal udvalget tage stilling til handleplanen for Ejendomsstrategien for 2024-26. Oplæg i 2025 I handleplanen er der lagt op til, at der i 2025 bliver holdt et oplæg om bæredygtighed i kommunale bygninger som input til en håndbog om bæredygtighed. Målet er at styrke arbejde med bæredygtighed i forbindelse med udbud af kommunale byggeprojekter. Udvalget kan også vælge, at der skal holdes oplæg om andre indsatsområder. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag. Tidsplan Der planlægges et oplæg om bæredygtighed i kommunale byggerier i foråret 2025. Der er mulighed for andre mundtlige oplæg på udvalgte indsatser januar - april 2025.", "source_path": "data/greve/raw_dagsordener/Klima-, Teknik- og Miljøudvalget_2024-11-21T08:00:00+01:00_a872ee29-d3d0-47e4-8674-6f0a5549fb8e.json"}
{"document_id": "a872ee29-d3d0-47e4-8674-6f0a5549fb8e", "committee": "Klima-, Teknik- og Miljøudvalget", "meeting_date": "2024-11-21T08:00:00+01:00", "section_type": "html_fragment", "section_title": "Rottehandlingsplan 2025 - 2027, vedtagelse", "case_number": "24-011237", "agenda_index": 4, "text": "Beslutning Godkendt, idet udvalget ønsker at sikre, at der er et samarbejde med KLAR Forsyning A/S om opgaven. Fremstilling Sagsprocedure Klima- Teknik og Miljøudvalget. Resume I henhold til lovgivningen skal alle kommuner lave en rottehandlingsplan, der gælder for tre år ad gangen. Planen skal opstille mål og strategier for, hvordan kommunen vil bekæmpe rotter i planperioden under hensyntagen til Miljøstyrelsens bekæmpelsesstrategi og gældende lovgivning. Administrationen fremlægger derfor rottehandlingsplan for planperioden 2025-2027 til godkendelse. Indstilling Administrationen indstiller, at Handlingsplan for forebyggelse og bekæmpelse af rotter 2025 - 2027 (jf. bilag 1) godkendes. Sagsbeskrivelse Jf. gældende rottebekendtgørelse er kommunalbestyrelsen forpligtet til at udarbejde en handleplan om forebyggelse og bekæmpelse af rotter. Handleplanen skal revideres minimum hvert 3. år. Greve Kommunes nuværende handleplan løber fra januar 2022 til og med 2024, og planen står derfor til revision i indeværende år. Der er nu udarbejdet en ny handlingsplan, med meget de samme fokusområder som tidligere (jf. bilag 1). Den reviderede plan beskriver de lovbestemte rammer og indsatser, samt hvad kommunen særligt vil sætte fokus på i de kommende år. Desuden er antallet af rotteanmeldelser opgjort for de seneste år, hvor der generelt er sket et fald. Fokusområder i rottehandlingsplan 2025 - 2027: Kildeopsporing med henblik på at kunne bekæmpe rotterne, der hvor de kommer fra. Forebyggelse med henblik på at nedsætte risikoen for at rotter genetablere sig efter bekæmpelse. Bekæmpelse med fælder frem for bekæmpelse med gift med henblik på at nedsætte risikoen for at rotter udvikler resistens. Information og vejledning til borgere om rottesikring og renholdelse af ejendomme. Fokusområderne denne gang er de samme som i sidste handlingsplan, da de har fungeret godt i forbindelse med bekæmpelse og forebyggelse af rotter. Serviceniveauet i Greve Kommune ligger erfaringsmæssigt som i andre kommuner, og fokusområderne er stort set de samme. Greve Kommune har indgået en kontrakt med Kiltin A/S, som gennemfører de lovpligtige besøg og foretager bekæmpelse af rotter, når der er modtaget en digital anmeldelse. Der er lavet få ændringer i forhold til den rottehandlingsplan der gælder nu, eks: At information og vejledning der tidligere har været skrevet om, nu er blevet udarbejdet. At den måde at rottegebyret bliver udregnet på er blevet ændret, jf. lovgivningen. Lovgrundlag Bekendtgørelse om forebyggelse og bekæmpelse af rotter nr. 991 af 21. august 2024. Økonomiske konsekvenser Rottebekæmpelsen er 100 % brugerfinansieret. I taksten er der indlagt finansiering til de opgaver, administrationen skal udføre for at gennemføre handleplanen. Høring Der er ikke høringspligt i denne sag. Kommunikation Rottehandlingsplanen skal offentliggøres på Greve Kommunes hjemmeside. Tidsplan Rottehandlingsplanen er gældende i perioden 2025 – 2027.", "source_path": "data/greve/raw_dagsordener/Klima-, Teknik- og Miljøudvalget_2024-11-21T08:00:00+01:00_a872ee29-d3d0-47e4-8674-6f0a5549fb8e.json"}
{"document_id": "a872ee29-d3d0-47e4-8674-6f0a5549fb8e", "committee": "Klima-, Teknik- og Miljøudvalget", "meeting_date": "2024-11-21T08:00:00+01:00", "section_type": "html_fragment", "section_title": "Vangeleddet - omdannelse af fire boliger til midlertidige boliger efter servicelovens § 107", "case_number": "24-011268", "agenda_index": 5, "text": "Beslutning 1.-3. Anbefales. Udvalget takker for det indkomne høringssvar. Høringssvar fra Handicaprådet vedlægges. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Sagen lægger op til beslutning om at omdanne fire af de 24 boliger på Bostedet Vangeleddet til midlertidige boliger efter servicelovens § 107. Omdannelsen er vedtaget i Budget 2025-28. Ifølge lovgivningen skal omdannelse af boliger opført efter almenboligloven til boliger efter serviceloven, besluttes af Byrådet, og sagens indstillingspunkter konkretiserer de forhold, som Byrådet skal træffe beslutning om. Indstilling Administrationen indstiller til Klima-, Teknik- og Miljøudvalget, 1. at det godkendes, at de nuværende tre ledige boliger på Vangeleddet (stuen lejlighed 6, 1. sal lejlighed 1 og 1. sal lejlighed 10) omdannes til midlertidige boliger efter servicelovens § 107. 2. at det godkendes, at den næste ledige bolig på Vangeleddet ligeledes omdannes til en midlertidig bolig efter servicelovens § 107. 3. at det godkendes, at administrationen jævnfør budgetforliget for Budget 2025-28 vurderer, om efterfølgende ledige boliger på Vangeleddet med fordel kan omdannes til midlertidige boliger efter servicelovens § 107, og at der i bekræftende fald forelægges sag herom for fagudvalg og Byråd. Administrationen indstiller til Økonomiudvalget, 4. at administrationen bemyndiges til at foretage delvis indfrielse af Kommunekredit lånet på Vangeleddet i overensstemmelse med det vedtagne Budget 2025-28. Bemyndigelsen omfatter indfrielse til den gældende obligationskurs på indfrielsestidspunktet. Sagsbeskrivelse I det vedtagne budget for 2025-28 har Byrådet besluttet at omdanne fire af de i alt 24 boliger på Vangeleddet til midlertidige boliger efter servicelovens § 107. Byrådet har desuden besluttet, at en omdannelse til midlertidige boliger skal overvejes hver gang, der fremadrettet opstår en ledig bolig på Vangeleddet, og at eventuelle besparelser i den sammenhæng medtages i kommende budgetopfølgninger. Sagen forelægges for Klima-, Teknik- og Miljøudvalget, da udvalget ifølge styrelsesvedtægten har ansvaret for brug, drift og vedligeholdelse af kommunens ejendomme med tilhørende udearealer. Baggrunden for budgetforslaget om at foreslå omdannelse af boliger på Vangeleddet Greve Kommune råder ikke selv over boliger til midlertidigt ophold, hvorfor borgere i den målgruppe kun kan visiteres til midlertidige botilbud uden for kommunen. Knapt halvdelen af samtlige udenbys botilbud, kommunen betaler for, er midlertidige botilbud. Den aktuelle gennemsnitspris for kommunens borgere i udenbys, midlertidigt botilbud er 1,046 mio. kr. pr. borger årligt. Baggrunden for budgetforslaget om at omdanne nogle af boligerne på Vangeleddet er således dels et fagligt begrundet behov for at kunne tilbyde borgere et midlertidigt botilbud lokalt i kommunen, dels et økonomisk begrundet behov for at få en mere bæredygtig økonomi på botilbudsområdet. De fire midlertidige pladser er til borgere inden for samme målgruppe som Vangeleddet rummer nu, men hvor behovet forventes at være midlertidigt. Om Vangeleddet Bostedet Vangeleddet ligger på Vangeleddet i Hundige, og består af i alt 24 et-rums boliger fordelt på to etager med fællesrum på begge etager. Boligerne ejes af Greve Kommune, og er opført af kommunen som ældreboliger efter almenboligloven, herunder med lånefinansiering i Kommunekredit. Der er aktuelt tre ledige boliger, en i stueetagen og to på første sal. Tidligere i år var der på et tidspunkt fire ledige boliger, hvilket også fremgår af bilag 2 til budgetforliget. Undervejs i løbet af budgetprocessen var der imidlertid en visitationsproces i gang med visitering af en borger til Vangeleddet, som resulterede i en indflytning. Lovgivningsmæssigt er der stor forskel på boliger etableret efter almenboligloven og boliger etableret efter serviceloven. Det gælder både drift, økonomi, husleje og beboernes retsstilling. Forskellene kan resumeres sådan her: Botilbud med boliger efter almenboligloven I almene boliger gælder lejeloven. Det betyder bl.a., at beboerne er beskyttet mod opsigelse, også selv om deres behov for støtte eventuelt ændrer sig, og de reelt ikke længere har brug for den støtte, botilbuddet leverer. Beboerne betaler omkostningsbestemt husleje, der svarer til de faktiske udgifter i ejendommen (forrentning og afdrag på kreditforeningslån, vedligeholdelse, fællesudgifter, vicevært mv.). Botilbud med midlertidige boliger efter servicelovens § 107 Her gælder lejeloven ikke, og kommunen kan under visse betingelser visitere borgeren ud af botilbuddet, hvis behovet for støtte ændrer sig. Kommunen betaler den fulde udgift til boligernes drift, ligesom kommunen betaler alle eventuelle anlægsudgifter (opførelse/ombygning/renovering). Beboerne betaler ikke en egentlig husleje, men der skal fastsættes en egenbetaling efter regler fastsat i serviceloven, og som bl.a. afhænger af beboerens privatøkonomiske forhold. Egenbetalingen indbetales til kommunen. Juridiske forhold og socialtilsyn vedrørende omdannelsen Det er juridisk kompliceret at omdanne almene boliger til boliger efter serviceloven. I korte træk gælder følgende: Omdannelsen skal besluttes af Byrådet. Omdannelsen skal indberettes til Udbetaling Danmark, der afgør, om forudsætningerne for ydelsesstøtten til lånet er ændret, sådan at støtten helt eller delvis skal bortfalde for fremtiden. Kommunen skal her forvente, at restgælden på obligationslånet på Vangeleddet delvis skal indfries med et beløb, der svarer til den relative andel af det antal boliger, der omdannes. I dette tilfælde omdannes fire af de i alt 24 boliger, hvorfor indfrielsen forventes at blive 4/24 af restgælden. Den forventede udgift er indregnet i det vedtagne budget. De omdannede boligers drift og økonomi skal adskilles helt fra økonomien i de tilbageværende almene boliger, og de skal adskilles matrikulært fra de øvrige boliger, enten ved udstykning eller ejerlejlighedsopdeling. Arbejdet hermed skal udføres af en landinspektør. Proceduren med matrikulær adskillelse ved en landinspektør skal gentages hver gang, kommunen ønsker en ledig bolig omdannet. Vangeleddet er i forvejen omfattet af Lov om Socialtilsyn, og modtager løbende tilsyn. Omdannelsen af boliger til midlertidige servicelovsboliger betragtes imidlertid som en væsentlig ændring, og derfor skal omdannelsen godkendes af Socialtilsyn Øst, før de omdannede boliger kan sættes i drift. Administrationen har undersøgt hos Socialtilsyn Øst, om det er muligt at få en forhåndsgodkendelse til en efterfølgende løbende omdannelse af et nærmere angivet antal boliger på Vangeleddet, sådan at der ikke skal søges om godkendelse hver gang, en bolig ønskes omdannet. Det har Tilsynet imidlertid afvist. Der skal søges godkendelse hver gang. Lovgrundlag Lovbekendtgørelse nr. 1343 af 24. november 2023 om almene boliger (Almenboligloven). Bekendtgørelse nr. 14 af 19. januar 2020 om støtte til almene boliger (Støttebekendtgørelsen). Bekendtgørelse nr. 1642 af 7. december 2023 om drift af almene boliger (Driftsbekendtgørelsen). Servicelovens § 107 om midlertidige boliger. Økonomiske konsekvenser I det vedtagne budgetforslag om omdannelse af de fire boliger er det forudsat, at Vangeleddets drift på Sundheds- og Omsorgsudvalgets budget samlet set vil være uændret – men blot skal fordeles på en anden måde end i dag. Derimod er det forudsat, at omdannelsen vil medføre en besparelse på Social- og Handicapudvalgets budget til eksterne botilbud. Besparelsen er i budgettet estimeret til 1,2 mio. kr. i 2025 stigende til 2,8 mio. kr. i 2026 og 3,2 mio. kr. fra 2027 og fremefter. Der er tale om et skøn, og økonomien vil blive fulgt i Budgetopfølgningen. Som nævnt skal der påregnes en udgift til delvis indfrielse af Kommunekreditlånet på Vangeleddet. I det vedtagne budget indgår derfor følgende finansposter: Finansposter (beløb i 1.000 kr.) 2025 2026 2027 2028 Afdrag på lån / delvis indfrielse 5.100 -226 -234 -242 Sparet renteudgift 0 -21 -20 -20 I alt 5.100 -247 -254 -262 Note: + er lig merudgifter, - er lig mindreudgifter Beløbet til delvis lånindfrielse på 5,1 mio. kr. i 2025 er estimeret af Kommunekredit i november 2023, og det præcise indfrielsesbeløb kendes først, når Kommunekredit handler de bagvedliggende obligationer. Med budgetvedtagelsen har Byrådet godkendt indfrielsen, men da beløbet altså kan ændre sig, søger administrationen jævnfør indstillingspunkt 4 om bemyndigelse til at indfri med det beløb, der afspejler den gældende obligationskurs på indfrielsestidspunktet. En eventuel afvigelse medtages i Budgetopfølgningen i 2025. Høring Sagen er sendt i høring i Handicaprådet. Eventuelt høringssvar vil foreligge på mødet. Tidsplan Administrationen indberetter omdannelsen af de fire boliger til Udbetaling Danmark snarest muligt efter Byrådets godkendelse den 11. december. Tidsplanen afhænger herefter af sagsbehandlingstiden i Udbetaling Danmark og efterfølgende i Kommunekredit samt processen med selvstændig udmatrikulering af de aktuelt tre ledige boliger. Sideløbende udarbejdes ansøgning til Socialtilsyn Øst om godkendelse af ændringen med de omdannede boliger. Ifølge Socialtilsynets hjemmeside er der en forventet sagsbehandlingstid på op til 24 uger, når det drejer sig om godkendelse af nye tilbud. Da der imidlertid her er tale om ændringer i et eksisterende tilbud, der i forvejen er kendt af Socialtilsyn Øst, forventer administrationen, at Tilsynets sagsbehandlingstid vil være noget kortere. Indflytning i de omdannede, midlertidige boliger forventes at ske i løbet af 3. kvartal 2025.", "source_path": "data/greve/raw_dagsordener/Klima-, Teknik- og Miljøudvalget_2024-11-21T08:00:00+01:00_a872ee29-d3d0-47e4-8674-6f0a5549fb8e.json"}
{"document_id": "a872ee29-d3d0-47e4-8674-6f0a5549fb8e", "committee": "Klima-, Teknik- og Miljøudvalget", "meeting_date": "2024-11-21T08:00:00+01:00", "section_type": "html_fragment", "section_title": "Dahliahuset på Hedebo - omdannelse af to boliger til serviceareal", "case_number": "24-009775", "agenda_index": 6, "text": "Beslutning 1. Anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Sagen lægger op til beslutning om at nedlægge to af de otte boliger i Dahliahuset på Hedebo , da de to boliger skal omlægges til kommunalt serviceareal i forbindelse med etablering af botilbud for multihandicappede borgere i Dahliahuset. Etablering af botilbud i Dahliahuset indgår i det vedtagne budget for 2025-28, og omlægningen til serviceareal er en forudsætning for at kunne drive botilbud for målgruppen. Ifølge lovgivningen skal nedlæggelse af boliger opført efter almenboligloven, besluttes af Byrådet. Indstilling Administrationen indstiller til Klima-, Teknik- og Miljøudvalget, 1. at det godkendes at nedlægge to boliger i Dahliahuset på Hedebo , og at boligerne i stedet anvendes som kommunalt serviceareal i et botilbud for multihandicappede borgere. Administrationen indstiller til Økonomiudvalget, 2. at det godkendes, at administrationen bemyndiges til at foretage delvis indfrielse af Kommunekredit lånet i Dahliahuset i overensstemmelse med det vedtagne Budget 2025-28. Bemyndigelsen omfatter indfrielse til den gældende obligationskurs på indfrielsestidspunktet. Sagsbeskrivelse Tidligere sagsforløb Botilbudsanalysen i Budget 2023-26 konkluderede, at der i forhold til både borgerunderlag og økonomi er basis for at arbejde videre med en konkret plan for etablering af flere lokale botilbud på det specialiserede voksenområde. I analysen blev bl.a. peget på de nuværende plejeboliger i Dahliahuset på Hedebo som mulig lokalitet for et botilbud, og Byrådet besluttede i forbindelse med vedtagelsen af Budget 2023-26, at der skal arbejdes videre med planerne om at omlægge Dahliahuset til et botilbud på det specialiserede voksenområde. Efterfølgende har Byrådet i juni 2023 besluttet at stoppe for visitation af plejekrævende ældre til ledige plejeboliger i Dahliahuset, og i februar 2024 besluttede Sundheds- og Omsorgsudvalget, at der skal arbejdes videre videre med planer for et kommunalt botilbud for multihandicappede unge i Dahliahuset, herunder afklaring af de økonomiske, planmæssige og juridiske forhold. Denne afklaring er sket som led i administrationens arbejde med Budget 2025-28, og i det vedtagne budget er det besluttet at etablere botilbud med seks pladser for multihandicappede borgere i Dahliahuset. Beslutningen indebærer, at to af de otte boliger i Dahliahuset skal omdannes til kommunalt serviceareal. Sagen forelægges derfor for Klima-, Teknik- og Miljøudvalget, da udvalget ifølge styrelsesvedtægten har ansvaret for brug, drift og vedligeholdelse af kommunens ejendomme med tilhørende udearealer. En sag med nærmere beskrivelse af indhold, økonomi, tidsplan mv. for selve botilbuddet i Dahliahuset behandles i denne møderække i Social- og Handicapudvalget og Sundheds- og Omsorgsudvalget. Om Dahliahuset Dahliahuset er en selvstændigt beliggende bygning i Rehabiliteringscentret Hedebos have i Greve landsby. Boligerne ejes af Greve Kommune, og er opført som ældreboliger efter almenboligloven. Dahliahuset består af otte et-rums lejligheder med et bruttoareal på 63 m 2 inkl. fællesarealer, og med en lille have. Selve boligerne er på cirka 39 m 2. Der er store handicapvenlige badeværelser, mens køkkenfaciliteterne er minimale. Der er køkkenvask, men ikke kogeplade/komfur. Dette er dog uden betydning, da borgerne i målgruppen ikke selv kan lave eller anrette mad. Boligerne ligger ud til et stort fællesrum (køkken-alrum) med gode køkkenfaciliteter og med udgang til fælles udendørs terrasse. Pr. 1. oktober 2024 er tre af de otte boliger ledige. Huslejen er 5.461 kr. om måneden plus forbrug. Der er ikke serviceareal til boligerne, men det skal nødvendigvis etableres, da Dahliahuset skal rumme en stor personalegruppe inkl. vågen nattevagt (i alt cirka 22 årsværk til at dække døgnets 24 timer alle årets dage). Desuden skal der skaffes plads til et aktivitetstilbud for beboerne, da Dahliahuset skal være et heldagstilbud, sådan at borgerne ikke skal køres til et aktivitets- og samværstilbud uden for kommunen. Derfor er det nødvendigt at nedlægge to af boligerne og anvende dem til kommunalt serviceareal. Planforhold Dahliahuset/ Hedebo ligger inden for den bevarende lokalplan for Greve landsby. Lokalplanen udlægger det delområde C, som Hedebo ligger i, til offentlige formål (herunder bl.a. plejehjem og pensionistboliger). Planforholdene giver derfor ingen forhindringer. I forbindelse med indretning af de to nedlagte boliger kan der eventuelt vise sig behov for tiltag relateret til brandsikkerheden. Det er dog endnu for tidligt i forløbet til at sige noget sikkert om. Juridiske forhold og socialtilsyn Dahliahusets ældreboliger er opført af Greve Kommune som støttet byggeri efter almenboligloven, herunder med lånefinansiering i Kommunekredit. Det er juridisk kompliceret at omdanne almene boliger til andet formål. I korte træk gælder følgende: Omdannelsen skal besluttes af Byrådet. Omdannelsen skal indberettes til Udbetaling Danmark, der afgør, om forudsætningerne for ydelsesstøtten til lånet i Kommunekredit er ændret, sådan at støtten helt eller delvis skal bortfalde for fremtiden. Kommunen skal her forvente, at restgælden på obligationslånet i Dahliahuset delvis skal indfries med et beløb, der svarer til den relative andel af det antal boliger, der nedlægges. I dette tilfælde nedlægges to af de i alt otte boliger, hvorfor indfrielsen forventes at blive 2/8 af restgælden. Den forventede udgift er indregnet i det vedtagne budget. Servicearealets drift og økonomi skal adskilles fra økonomien i de tilbageværende boliger. Der er dog ikke krav om, at servicearealet skal udmatrikuleres i en selvstændig enhed, når boligerne skal bruges til serviceareal. Dahliahuset vil blive omfattet af Lov om Socialtilsyn. Det betyder, at før Dahliahuset kan sættes i drift, skal stedet godkendes af Socialtilsyn Øst som botilbud for den nye målgruppe, og at stedet efterfølgende vil modtage løbende socialtilsyn. Lovgrundlag Lovbekendtgørelse nr. 1343 af 24. november 2023 om almene boliger (Almenboligloven) Bekendtgørelse nr. 14 af 19. januar 2020 om støtte til almene boliger (Støttebekendtgørelsen) Bekendtgørelse nr. 1642 af 7. december 2023 om drift af almene boliger (Driftsbekendtgørelsen) Økonomiske konsekvenser De økonomiske konsekvenser relateret til botilbuddets drift og de tilknyttede besparelser på eksterne tilbud er beskrevet i separat sag i denne møderække i Social- og Handicapudvalget og Sundheds- og Omsorgsudvalget. Med hensyn til ejendomsudgifter i Dahliahuset kan det supplerende oplyses, at der i det vedtagne budgetforslag er indregnet et årligt budget på 79.800 kr. til bygningsdrift af det kommunale serviceareal. Beløbet er fastsat med udgangspunkt i ejendomsudgifterne på Hedebo . Desuden er indregnet engangsudgifter på 450.000 kr. til indretning og inventar. Herudover kan der som nævnt eventuelt blive tale om udgifter relateret til brandsikkerhed i de to nedlagte boliger. En eventuel udgift hertil vil i videst mulige omfang blive afholdt inden for eksisterende budgetter. Udover udgifter til drift og etablering skal der som nævnt påregnes delvis indfrielse af Kommunekreditlånet i Dahliahuset. I det vedtagne budget indgår følgende finansposter vedrørende Dahliahuset): Finansposter (beløb i 1.000 kr.) 2025 2026 2027 2028 Afdrag på lån / delvis indfrielse 1.150 -45 -47 -49 Sparet renteudgift 0 -24 -23 -23 I alt 1.150 -69 -70 -72 Note: + er lig merudgifter, - er lig mindreudgifter Beløbet til delvis lånindfrielse på 1,150 mio. kr. i 2025 er estimeret af Kommunekredit i november 2023. Ifølge Kommunekredit handles de bagvedliggende obligationsserier meget sjældent, og det præcise indfrielsesbeløb kendes først, når Kommunekredit handler de bagvedliggende obligationer. Med budgetvedtagelsen har Byrådet godkendt indfrielsen, men da beløbet altså kan ændre sig, søger administrationen jævnfør indstillingspunkt 2 bemyndigelse til at indfri med det beløb, der afspejler den gældende obligationskurs på indfrielsestidspunktet. En eventuel afvigelse medtages i Budgetopfølgningen i 2025. Høring Sagen er sendt til høring i Handicaprådet. Eventuelt høringssvar vil foreligge på mødet. Tidsplan Administrationen indberetter nedlæggelsen af de to boliger til Udbetaling Danmark snarest muligt efter Byrådets godkendelse den 11. december. Tidsplanen afhænger herefter af sagsbehandlingstiden i Udbetaling Danmark og efterfølgende i Kommunekredit. Sideløbende udarbejdes ansøgning til Socialtilsyn Øst om godkendelse af botilbuddet med en forventet sagsbehandlingstid på op til 24 uger. Indretning af serviceareal og indflytning af de første borgere forventes at ske i løbet af 3. kvartal 2025.", "source_path": "data/greve/raw_dagsordener/Klima-, Teknik- og Miljøudvalget_2024-11-21T08:00:00+01:00_a872ee29-d3d0-47e4-8674-6f0a5549fb8e.json"}
{"document_id": "a872ee29-d3d0-47e4-8674-6f0a5549fb8e", "committee": "Klima-, Teknik- og Miljøudvalget", "meeting_date": "2024-11-21T08:00:00+01:00", "section_type": "html_fragment", "section_title": "Anlægsportefølje - eksekvering og prioritering af anlægsprojekter", "case_number": "24-010860", "agenda_index": 7, "text": "Beslutning Udvalget prioriterer følgende opgaver som de vigtigste: 586+604 om kunstgræsbane i Hundige 603 om kunstgræsbane i Karlslunde. Administrationen skal rette henvendelse til KIF om samarbejde om udbud og etablering for at fremme processen. Foranalyser og klimaskærme på skoler 529 Holmeager, Forundersøg tag på hal 573 Karlslunde skole - tagrenovering 582 Krogårdsskolen - murrenovering 583 Hedelyskolen - tagrenovering Derudover prioriterer udvalget 38 Vej og landskab - nye anlæg til fordeling 331 Pulje til genopretning o.l. 358 GIC renov. af gl. forboldhus/omklædning 549 Støjindsats 551 Trafiksikkerhed i Greve Kommune 590 10-årsplan for renovering af veje og stier 592 Tune Skole, samling - trafikale tiltag 600 Greve Centervej - Cykelsti og fortov 601 Karlslunde Centervej - 2 i 1-vej 602 Mosede Klimapark - inkl. fondsmidler (anlægsmåltal) Øvrige projekter, der er naturlige følge af allerede igangsatte projekter. Udvalget bemærker, at dette er under hensyn til, at der kan være behov for at prioritere sikkerhed og sundhed højest. Fremstilling Sagsprocedure Klima-, Teknik- og Miljøudvalget. Resume Greve Kommune har en stor anlægsportefølje og med vedtagelse af budget 2025-28 er den blevet større. Forligsparterne for budget 2025-28 har derfor aftalt, at der skal ske en prioritering/omprioritering af de mange projekter. Klima-, Teknik- og Miljøudvalget har fået til opgave at sikre sammenhæng mellem anlægsporteføljen og eksekveringskraften. Indstilling Administrationen indstiller, at udvalget beslutter, hvilke anlægsprojekter der har højst prioritet i 2025, og hvilke der pt. kan nedprioriteres. Sagsbeskrivelse Med budgetaftale 2025-28 er anlægsporteføljen for de kommende år blevet større. I de forrige budgetår er der i gennemsnit eksekveret for ca. 120 mio. kr. om året, uanset at budgetrammen har været højere. Der fremgår derfor af budgetforliget: ”En stor anlægsportefølje Greve Kommune har en stor anlægsportefølje og med vedtagelse af budgettet er den blevet endnu større. Forligsparterne er enige om, at der skal ske en prioritering/omprioritering af de mange projekter. Klima-, Teknik- og Miljøudvalget får til opgave at sikre sammenhæng mellem anlægsporteføljen og eksekveringskraften .” Til brug for Klima,- Teknik- og Miljøudvalgets prioritering af anlægsporteføljen er følgende beskrevet til baggrund: Overblik over anlægsporteføljen (jf. bilag 1) Sammenhæng mellem medarbejderressourcer og eksekveringskraft Opdeling i kategorier som oplæg for prioritering Processen for et anlægsprojekt og hvad der kan påvirke eksekveringen Administrationens arbejde med tiltag der kan øge eksekveringskraften 1. Overblik over anlægsporteføljen Af bilag 1 fremgår alle anlægsprojekter. Af oversigten fremgår blandt andet: Hvilken budgetforligsperiode projektet er besluttet i, og hvilke partier der indgik i forliget. Om der tale om en årlig pulje, eller projektet er udmøntet fra en pulje. Status på projektet med følgende farvemarkering: Rød: Ikke påbegyndt Orange: Rådgiveraftale er indgået Gul: Under udførelse eller aftalebelagt Grøn: Tæt på afsluttet Blå: Pulje, kan være aftalebelagt Inddeling i syv forskellige kategorier: Skoler og Dagtilbud Vedligehold og genopretning Byen omkring os Klima Kultur og Idræt Ældre, social og sundhed Administration (inkl. IT og køb) 2. Sammenhæng mellem medarbejderressourcer og eksekveringskraft I forbindelse med eksekvering af anlægsprojekter indgår tre typer af medarbejderressourcer, som eksekveringen afhænger af: Projektledere på de faglige områder der bygges for (skoler og dagtilbud, Kultur & Fritid og Sundhed & Pleje ), som for de mest komplekse projekter står for programstyring, interessentinddragelse og kvalitet ift. det faglige indhold. Projektledere på det tekniske område, som udarbejder udbud, indgår kontrakter, fører tilsyn i forbindelse med gennemførelse af projektet og sikrer, at det holder sig indenfor den aftalte økonomi, tid og kvalitet. Sagsbehandlere på myndighedsområderne, som behandler byggetilladelse, vejadgang, evt. lokalplan, gravetilladelser, udledningstilladelser, håndtering af byggeaffald med videre. I budget 2025-28 er der aktuelt tilført yderligere ressourcer til: Projektledelse til 10-årsplanen for skoler og dagtilbud både på det tekniske område (ét årsværk) og til skoler og dagtilbud (ét årsværk). Ét årsværk til infrastruktur som følge af flere byudviklingsprojekter. Ressourcer til myndighedsområdet som følge af stigende byggesagsbehandlingstider I nedenstående tabel ses en oversigt over anlægsbudget, overførsler, korrigeret budget og forbrug de seneste fire år og forventningen for 2024. Det fremgår, at der historisk set er eksekveret for i gennemsnit 120 mio. kr. om året (men med store udsving) og foretaget overførelser mellem årene for relativt store beløb. Mulige årsager til manglende eksekvering er beskrevet i pkt. 4. I mio. kr. 2020 2021 2022 2023 2024 Vedtaget budget 145,4 178,2 140,4 136,4 137,6 Overførsler mv. 25,8 32,7 60,7 32,1 93,0 Korrigeret budget 171,2 210,9 201,1 168,5 230,5 Årsregnskab (eksekveret) 124,4 147,9 120,7 88,5 120 *) Mindreforbrug 46,8 63,0 80,4 79,9 110,5*) *) Jf. erfaringstal. Da 2024 endnu ikke er endelig opgjort. For 2025 er der vedtaget et anlægsbudget på 177 mio. kr. og der forventes pt. overført ca. 110 mio. kr. fra 2024. Med udgangspunkt i ovenstående erfaringer, og de to nye projektlederstillinger er det et bud, at der rundt regnet kan eksekveres for ca. 130 mio. kr. i 2025. Det forventes, at der overføres for ca. 20 mio. kr. til 2025 af de projekter der er i gang i 2024 (hvis alle andre udskydes). Samtidig er der for ca. 100 mio. kr. i 2025 som allerede er i gang . Der er derfor ca. 10 mio. kr. til prioritering i 2025, blandt alle projekter, der ikke allerede er under udførelse. Det skal bemærkes, at tallet er meget usikkert. 3. Opdeling i kategorier til overblik for prioritering Anlægsprojekterne er opdelt i syv forskellige kategorier med henblik på at give overblik over de forskellige behovsområder i forbindelse med prioriteringen. De projekter der ikke er igangsat, og de projekter, hvor der kun er indgået rådgiveraftale er vist opdelt i de forskellige kategorier (jf. bilag 2). Kategorierne er: Skoler og Dagtilbud ,- ti-årsplan for renovering og kapacitetstilpasning Vedligehold og genopretning , som typisk består af puljer til bygningsområdet Byen omkring os - infrastruktur, veje og grønne områder Klima - effektuering af klimahandleplanen og lovpligtige klimarelaterede opgaver Kultur og Idræt - opgradering af bygninger og anlæg Ældre, social og sundhed - hjemmepleje og plejecentre Administration (inkl. IT og køb) 4. Processen for et anlægsprojekt og hvad der kan påvirke eksekveringen U dover medarbejderressourcer så afhænger eksekvering af et anlægsprojekt af, den proces det kræver at gennemføre projektet. Det handler blandet andet om: Foranalyse , herunder forundersøgelser (miljø, geoteknik mv.), udvikling af scenarier ift. forskellige indretninger og tekniske løsninger, estimering af økonomi, vurdering af krav ift. plangrundlag, byggesagsbehandling, miljøforhold mv. Bruger- og borgerinddragelse. Herunder tilpasning til den rette årstid, driften, brugernes behov ol. Myndighedsbehandling, herunder især tid til lokalplanlægning (1 år) og byggesagsbehandling (pt. syv måneder). Udbud, hvor tidsfrister for udbud er fastlagt i udbudsloven og tilbudsloven og afhænger af størrelsen på økonomien. Evt. omprojektering eller anden revision af projektet fx for at kunne holde sig indenfor økonomien. Behov for genhusning, som ofte kræver en del tid til ned og udpakning og som skal ske i respekt for den fortsatte drift af opgaven for brugerne. Klima-, Teknik- og Miljøudvalget fik den 14. februar 2022 (pkt. 3) et oplæg om anlægsstyring, der uddyber ovenstående punkter. Et anlægsprojekt på op til 10 mio. kr., som indeholder brugerinddragelse, rådgiver, entreprenør og myndighedstilladelse vil normalt tage minimum ca. 1,5-2 år. Mange anlægsprojekter vil dog tage længere tid pga. kompleksitet ift. bruger- og borgerinddragelse, planlægning eller politisk stillingtagen til forskellige scenarier. Det er derfor altid nødvendigt at tilrette periodiseringen af budgettet over årene, efterhånden som faserne i et anlægsprojekt skrider frem. Periodiseringen bliver normalt flyttet første gang i forbindelse med, at projektet bliver igangsat (bevillingssagen) og reperiodiseres typisk i BO1 og i forbindelse med budgetlægningen. Anlægsprojekter på under 1 mio. kr. som ikke kræver rådgiver eller byggetilladelse vil ofte kunne gennemføres på under et år, hvis der er afsat ressourcer til det. Eksekveringskraften kan yderligere blive påvirket af: Akutte driftsopgaver, som ikke kan nedprioriteres (akut fare, påbud fra arbejdstilsynet, vandindtrængning, brandsynsrapporter, indbrud mv.) Andre politisk prioriterede opgaver jf. fx prioriteringssagen for Vej- og Landskabsopgaver, som fremlægges parallelt med denne sag, opgaver i Klimahandlingsplanen og Ejendomsstrategien, ønskede analyser ol. Markedsvilkår. Herunder mangel på arbejdskraft, stigende priser og leveranceproblemer. Vakancer og stigende kompleksitet i opgaven, der kræver nye kompetencer 5. Administrationens arbejde med tiltag der kan øge eksekveringskraften Administrationen arbejder med en række tiltag for at øge eksekveringskraften. Det er dog de samme medarbejdere, der skal udføre tiltagene, som skal udføre anlægsprojekterne, hvorfor det fortsat er vanskeligt at afsætte tid til at prioritere dette arbejde. Fx: Indgåelse af rammeaftaler med rådgivere og entreprenører. Ved indgåelse af rammeaftaler kan administrationen mindske tid i udbudsprocessen . Rammeaftalerne vil være underlagt reglerne om EU-udbud, som i sig selv udgør en tidskrævende proces . Professionalisering af projektledere. Dette ved at gennemføre kompetenceudvikling i projektledelse, udbud, kontraktstyring samt nye krav til bæredygtighed. Samtidig arbejdes der med at minimere mængden af driftsopgaver, som den enkelte projektleder også skal løse. Anden politisk prioritering af øvrige opgaver, så som Vej- og Landskabsopgaver, opgaver i Ejendomsstrategi, Klimahandleplan mv. Lovgrundlag Udbuds- og tilbudsloven, bygningsreglementet, planloven, vejloven, miljøbeskyttelsesloven. Økonomiske konsekvenser Greve Kommunes budget indeholder anlægsinvesteringer for 609 mio. kr. i perioden 2025-28. Udvalgets drøftelse sigter på en p rioritering af de anlægsprojekter, der har højst betydning i 2025. På baggrund af udvalgets drøftelse fremlægger administrationen ifm. BO1 en revideret investeringsplan for 2025-28 . Bilag 1 indeholder en oversigt over alle kommunens anlægsprojekter, og bilag 2 indeholder en oversigt over de projekter, der ikke er igangsat, samt de projekter hvor der kun er indgået rådgiveraftale. Begge bilag indeholder øverst en sum af udgifter afholdt før 2024 og budget 2024-34. Sammentællingen er således en sum af både regnskabs- og budgettal. Høring Der er ikke høringspligt i denne sag.", "source_path": "data/greve/raw_dagsordener/Klima-, Teknik- og Miljøudvalget_2024-11-21T08:00:00+01:00_a872ee29-d3d0-47e4-8674-6f0a5549fb8e.json"}
{"document_id": "a872ee29-d3d0-47e4-8674-6f0a5549fb8e", "committee": "Klima-, Teknik- og Miljøudvalget", "meeting_date": "2024-11-21T08:00:00+01:00", "section_type": "html_fragment", "section_title": "Mosede Fort - tilpasning og restfinansiering", "case_number": "24-009923", "agenda_index": 8, "text": "Beslutning 1. Anbefales. 2.-3. Anbefales ikke. Udvalget anbefaler, at Fortmesterboligen nedrives, og at funktionerne heri indgår i den nye museumsbygning. projektet følger der oprindelige prospekt med 800 m2 museumsbygning og en restaurant på 200 m2 (brutto). Byrådet godkender en hensigtserklæring om øget underskudsgaranti for projektet på 28,3 mio. kr. inkl. indekseringspulje på 4,7 mio. kr., der fremlægges som bruttoanlægsforslag i forbindelse med vedtagelsen af budget 2027-2031, og at kommunens udgifter søges mindsket ved øget fondsfinansiering jf. bilag 2 og anden fundraising. Endelig ønsker udvalget, at der til sagen frem mod møderne i Økonomiudvalget og Byrådet vedlægges et nyt uddybende notat med opstilling af økonomi jf. udvalgets indstilling. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Byrådet besluttede den 15. maj 2023 (pkt. 37) en endelig finansiering af udviklingsprojektet på Mosede Fort, hvor der skal etableres ny museumsbygning inklusiv en restaurant indenfor et budget på 63,7 mio. kr. eksklusive moms. Byrådet blev den 2. juli 2024 orienteret om, at bygherrerådgiver har gennemgået projekt og budget og vurderet, at projektet ikke kan realiseres inden for den nuværende økonomiske ramme. Det skal besluttes, hvordan udfordringen løses. Indstilling Administrationen indstiller: at orienteringen tages til efterretning at scenarie 1 godkendes, hvorved Fortmesterboligen nedrives, museumsbygning reduceres fra ca. 800 m 2 til ca. 650 m 2 inkl. restaurant som udgør ca. 126 m 2 , samt at øvrige reduktioner på indretning af læringsmiljø, renovering af Fortgården og udearealer udgør 4 mio. kr. at det godkendes, at byrådet godkender en hensigtserklæring om øget underskudsgaranti for projektet på 14 mio. kr. inkl. indekseringspulje på 4 mio. kr., der fremlægges som bruttoanlægsforslag i forbindelse med vedtagelse af budget 2027-2031 og at kommunens udgifter søges mindsket ved øget fondsfinansiering jf. bilag 2 og anden fundraising. Sagsbeskrivelse Beskrivelse af økonomisk udfordring Der er afsat 63,7 mio. kr. til en ny museumsbygning inkl. restaurant på Mosede Fort. Heraf er 51 mio. kr. finansieret af eksterne bevillingsgivere, 14,7 mio. kr. finansieret af Greve Kommune og 5 mio. kr. af Staten. Af de 14,7 mio. kr. finansieret af Greve Kommune er de 7,5 mio. kr. givet som underskudsgaranti (Byråd 15. maj 2023, pkt.17). Der er således givet i alt 70,7 mio. kr. i bevilling, men da der skal fratrækkes fondsmoms, giver det en nettobevilling på 63,7 mio. kr. Se også under økonomiafsnit. Projektet og kravene til den nye bygning er beskrevet i prospektet, som er vedhæftet (jf. bilag 1). I prospektet fremgår, at der skal etableres en ny museumsbygning på 800 m 2 , hvoraf 203 m 2 udgør restaurant og anretterkøkken til kold og varm servering (jf. bilag 5). Derudover er i prospektet inkluderet en renovering af eksisterende bygninger og faciliteter på Mosede Fort, herunder Fortmesterboligen som udgør 116 m 2 . Der blev i maj 2024 tilknyttet en bygherrerådgiver ( Arkitema ) til projektet, som har kvalificeret økonomien. Bygherrerådgiver har på baggrund af prospektet udregnet, at budgettet til det beskrevne projekt vil udgøre et samlet budget på ca. 93 mio. kr. og derved 30 mio. kr. mere end budget. Dette skyldes primært, at byggeindekset er steget siden projektets oprindelige beskrivelse, samtidig med at kvadratmeterprisen er sat ud fra generel kvadratmeterpris i det oprindelige projekt. Det er dog dyrere end gennemsnitligt at få selve udstillingsdelen af bygningen til at leve op til de gældende sikringskrav for museumsgenstande, og at få restauranten til at leve op til gældende hygiejnekrav. Det betyder, at hvor administrationen normalt regner med en m 2 pris på ca. 25-30.000 kr./ m 2 ved etablering af almindeligt offentligt byggeri (for eksempel ved etablering af de nye daginstitutioner i kommunen), skal der til udstillingsareal og køkken regnes med en udgift på 55-65.000 kr./ m 2 , mens resten af bygningen kan etableres for en udgift på ca. 30.000 kr./ m 2 . Løsningsmuligheder Der er to mulige måder at arbejde videre med at gøre projektet realiserbart: Scenarie 1 – Reducere i omfanget af projektet Scenarie 2 – Fastholde prospekt og øge finansieringen Scenarie 1: Reduktion af projektet Administrationen har i samarbejde med rådgiver og i samråd med fondene arbejdet med et scenarie for at reducere i omfanget af projektet. Scenarie 1 udgør følgende reduktioner: A. Nedrive Fortmesterboligen (reduktion på 0,82 mio. kr.) Fortmesterboligen er en bygning på ca. 116 m 2 som indeholder kontorer, billetsalg og øvrige personalefaciliter. I det oprindelige prospekt var det planlagt at Fortmesterboligen skulle renoveres for et beløb på ca. 750 tkr . (prisfremskrevet til 820 tkr .). Beløbet skal finansieres af Genopretningspuljen (Byråd, 15. maj 2023 pkt. 37). Det har dog de seneste måneder vist sig, at Fortmesterboligen har fået så meget vandindtrængning, at der er betydelige mængder af skimmelsvamp, jf. orientering af Klima-, Teknik- og Miljøudvalget den 5. september 2024 (pkt. 10). Bygningen kan derfor ikke længere anvendes. Billetsalg, kontorer og depotopbevaring i bygningen er flyttet til andre steder på Mosede Fort og Grevegård. Administrationen har ikke gennemført en fuld miljøundersøgelse af bygningen, men vurderer, at udgifterne til renovering af bygningen ikke længere kan holdes indenfor de ca. 820 tkr ., men at der ved en fuld renovering af bygningen skal anvendes tættere på 4-5 mio. kr. I scenarie 1 foreslås det at nedrive bygningen og i stedet inkludere funktionerne i den nye museumsbygning svarende til de m 2 , der er inkluderet til kontor, personalerum, toiletter og billetsalg i bilag 5. En nedrivning vil kræve en godkendelse fra Slots- og Kulturstyrelsen, da bygningen er dækket af fortidsmindefredningen, som derfor vil skulle reduceres. Dette vurderes muligt efter dialog med styrelsen og på baggrund af den seneste revision af museumsloven, da dette vil give en bedre samlet løsning for museet. Der vil fortsat være en udgift til nedrivning af bygning, som er indeholdt i scenariet. Derved reduceres udgiftsbehovet med 820 tkr . ift. scenarie 2. Som beskrevet ovenfor ville en renovering af Fortmesterboligen udgøre en større udgift på 4-5 mio. kr. I det reducerede budget er der afsat midler til nedrivning af Fortmesterboligen og reetablering af arealet. Behov for reetablering afhænger af, om området eventuelt inddrages som en del af den nye bygning. B. Museumsbygningen reduceres fra 800 m 2 til 650 m 2 (reduktion på 10,9 mio. kr.) I scenarie 1 reduceres udstillingsområdet med 66 m 2 (brutto). Derudover reduceres areal til billetsalg, ankomst, kontorer mv. med 8 m 2 . Reduktionerne fremgår af bilag 5. Reduktionerne kan ske ved at arbejde med en samlet flexzone hvor flere funktioner tænkes sammen som illustreret i vedhæftede bilag 3 (funktions- og relationsdiagram ). I scenarie 1 reduceres arealet til restaurant med 77 m 2 (brutto). Restauranten udgør 126 m 2 (brutto) med et anretterkøkken til kold mad (sandwich, salater, kage mv.) og mindre varme retter. Dette medfører jf. bilag 4 et anretterkøkken på ca. 42 m 2 og 84 m 2 til spisende med plads til ca. 30 spisende (eksklusiv multirum). Med multirum vil området dog kunne rumme ca. 50-60 siddende gæster til spisning. I højsæsonen for museet om sommeren vil der også være plads til spisende udenfor. Forskellen imellem netto og brutto er plads til adgangsveje, teknik og installationer samt ydervægge. Det bemærkes i den forbindelse at fondene, der har givet midler til projektet har meldt ud, at de synes, at den fremlagte tilpasning af størrelsen på restaurant og bygning er rimelige. Det er muligt at reducere antallet af m 2 i museumsbygningen og fastholde prospektets oprindeligt afsatte m 2 til restaurant. Jf. bilag 4 vil en restaurant af den størrelse være 4,4 mio. kr. dyrere end forslaget indregnet i scenariet 1. Det skal bemærkes at fondene finder at en reduktion af antallet museumskvadratmeter og en fastholdelse af det oprindelige antal m 2 til restaurant vil give en ubalance i det samlede museumsrum, som de ikke finder hensigtsmæssig. Reduktionen i m 2 til museumsbygningen og restaurant medfører en reduktion i afledte omkostninger til honorar, indeksering og øvrige omkostninger. C. Øvrige budgetreduktioner på i alt ca. 4 mio. kr. Scenarie 1 indeholder derudover en række øvrige reduktioner: - Mindske budget på udearealer og renovering af Fortgården med 1,9 mio. kr. (fra 13,3 til 11,4 mio. kr.). Se bilag 1 side 26 for illustration af Fortgården . - Fjerne indretning af læringscenter - reduktion på 2,1 mio. kr. I det oprindelige prospekt var inkluderet et læringscenter som et separat rum. For i højere grad at arbejde med multifunktionelle rum, foreslås det, at der i stedet arbejdes med et multirum, hvor skoleklasser mv. kan få introduktion til udstillingen, men hvor læringen primært foregår i selve udstillingen eller ude på fortet. Derved spares indretningen af et læringscenter. Scenarie 2 Øget finansiering Alternativt kan det nuværende prospekt fastholdes inkl. renovering af Fortmesterbolig , museumsbygning på 800 m 2 , heraf restaurant på 200 m 2 samt ingen øvrige reduktioner og underskudsgarantien skal da øges med 29 mio. kr. Økonomiske konsekvenser scenarie 1 og 2 Økonomien er oplistet i nedenstående tabel, hvor det reducerede projekt er scenarie 1, og det oprindelige prospekt er scenarie 2. Med scenarie 1 reduceres budgetbehovet fra 92,8 mio. kr. til 77,1 mio. kr. og finansieringsudfordringen reduceres fra ca. 29,1 mio. kr. til ca. 13,4 mio. kr. Scenarie 1 (reduceret projekt) Scenarie 2 (prospekt) Museumsbygning inkl. restaurant 650 m2 37,6 mio. kr. 800 m2 45,3 mio. kr. Heraf restaurant 126 m 2 Anretterkøkken med primær kold servering på 8,0 mio. kr. 200 m 2 Anretterkøkken med primær kold servering på 12,4 mio. kr. Fortmesterbolig Nedrives. Økonomi til nedrivning og reetablering inkluderet i anlægsøkonomi for museumsbygning 116 m 2 0,82 mio. kr.* Fortgården og udearealer 8,5 mio. kr. 10,4 mio. kr. Udstilling og øvrige udgifter til Greve Museum 14,4 mio. kr. 16,5 mio. kr. Bygherrerådgiver og projektledelse 6,9 mio. kr. 8,4 mio. kr. Bygherreudgifter og øvrige omkostninger 5,7 mio. kr. 6,7 mio. kr. Indeksering 4,0 mio. kr. 4,7 mio. kr. Total 77,1 mio. kr. 92,8 mio. kr. Forskel til budget 13,4 mio. kr. 29,1 mio. kr. Note: *Beløbet vurderes at være højere end de 0,820 mio. kr. som er anført. I alt 4,0-5,0 mio. kr. De nuværende fonde, der har givet finansiering til projektet, har meldt ud, at der ikke kan findes yderligere finansiering fra deres side, medmindre der kommer en øget finansiering fra kommunen, men at de samtidig ikke vil være imod, at der kommer anden ekstern finansiering, så længe dette ikke ændrer i selve projektet. Det er administrationens vurdering efter dialog med fondene, at det vil være mere sandsynligt at få yderligere fondsfinansiering, hvis Greve Kommune selv bidrager med en større del af finansieringen. Fondene har dog samtidig udtrykt, at deres finansiering ikke skal gå til øgede m 2 til restaurant. Da dialogen med fondene er fortrolig, fremgår yderligere information i det lukkede bilag (jf. bilag 2). Derudover har fondene i styregruppen accepteret, at den del af udgiften der udgør indeksering kan fjernes fra det nuværende budget, så længe kommunen accepterer at finansiere denne udgift på samme vis som i de øvrige anlægsprojekter, hvor der afsættes en indekseringspulje, som kan søges fra, når det er nødvendigt. Indeksering udgør ca. 4 mio. kr. med en fremskrivningsprocent på 10% frem til 2028. Denne procentdel vil dog variere afhængig af inflation og markedsudviklingen. Fondene har også accepteret at kommunal finansiering kan gives som en hensigtserklæring. Administrationen bemærker, at partierne bag budgetforlig 2025-28 har indgået følgende aftaletekst: ”Forligspartierne er enige om at eventuel restfinansiering skal løses og det også kan blive aktuelt for Greve Kommune at tilvejebringe yderligere økonomi. Forligspartierne er enige om, at der udstedes en underskudsgaranti og at der arbejdes med yderligere privatfinansiering – også gennem crowdfunding – vi skaber Mosede Fort sammen”. Lovgrundlag Museumsloven, bygningsreglementet og udbudsloven. Økonomiske konsekvenser Det samlede budget udgør 63,7 mio. kr. eksklusive moms, hvor udfordringen udgør 13,4 mio. kr. hvis scenarie 1 gennemføres, og hvor udfordringen udgør 29,1 mio. kr. ved scenarie 2. Administrationen anbefaler, at det resterende budgetbehov ift. scenarie 1 tilvejebringes ved, at det godkendes, at der i budget 2027-2031 indarbejdes et bruttoanlægsforslag, hvor underskudsgarantien øges med 13,4 mio. kr., hvoraf de 4 mio. kr. afsættes som indekseringspulje. Den samlede underskudsgaranti vil herefter udgøre 20,9 mio. kr. inkl. de 7,5 mio. kr., der allerede er afsat i forbindelse med Byrådets behandling d. 15. maj 2023 (pkt. 37). Administrationen anbefaler derudover at administrationen arbejder videre med at søge mere fondsstøtte og anden fundraising. Det bemærkes yderligere, at der vil være usikkerhed omkring budgettet, frem til projektet udbydes til entreprenør. Om fondsmoms Af private bevillinger, som gives til kommunal virksomhed, skal der betales 17,5 % i fondsmoms til staten. Den samlede fondsmoms af de 51 mio. kr. fra de private bevillingsgivere udgør 8,9 mio. kr. Bevillingerne fra Realdania, Augustinus Fonden og Louis-Hansen Fonden er givet inkl. fondsmoms. Det betyder, at fondsmomsen af disse bevillinger kan dækkes af det donerede beløb. Bevillingen fra A.P. Møller Fonden er ikke givet inkl. fondsmoms. Fondsmomsen af denne bevilling, svarende til 1,9 mio. kr., skal dækkes af Greve Kommunes egenfinansiering. Når fondsmomsen fratrækkes Realdanias, Augustinus Fondens og Louis-Hansen Fondens bevillinger, er der i alt 44 mio. kr. af de fire private bevillinger at bygge for. Finansiering Bevilling (kr.) Fratrukket fondsmoms (kr.) Kommentar Private bevillingsgivere Realdania 22.000.000 18.150.000 A.P. Møller Fonden 11.000.000 11.000.000 Fondsmoms finansieres af Greve Kommune Augustinus Fonden 10.000.000 8.250.000 Louis-Hansen Fonden 8.000.000 6.600.000 Staten 5.000.000 5.000.000 Greve Kommune 14.700.000 14.700.000 I alt 70.700.000 63.700.000 Administrationen bemærker, at yderligere ekstern finansiering medfører øgede udgifter til fondsmoms. Hvis en del af det resterende finansieringsbehov finansieres af andre end de nuværende private bevillingsgivere, bemærkes det, at der også skal afregnes fondsmoms af sådanne bevillinger. Høring Der er ikke høringspligt i denne sag. Kommunikation Administrationen vil efter behandlingen af indstillingen arbejde med at søge øget fondsfinansiering til projektet for at mindske behovet for underskudsgaranti mest muligt og administrationen vil afsøge hvordan der kan arbejdes med yderligere privat finansiering – herunder crowdfunding. I styregruppen for Mosede Fort sidder administrationen, bestyrelsesformanden for Greve Museum samt repræsentanter fra bevillingsgivere. Derudover vil administrationen nedsætte en referencegruppe som vil blive inddraget i projektet. Til referencegruppen inviteres: Naboer til Mosede Fort (grundejerforeninger), Handicaprådet, Bystrategisk Råd og Danmarks Naturfredningsforening. Tidsplan Tidsplanen for projektet var oprindeligt, at Byrådet skulle godkende materialet til en arkitektkonkurrence med udgangen af 2024 og at projektet kunne stå klar i 2028. Med ovenstående udfordringer forventes det tidligst, at der kan fremlægges en sag om arkitektkonkurrence på Byrådets møde i april 2025. Derudover forventes der fremlagt en sag sideløbende omkring nedsættelse af bedømmelsesudvalg og planprincipper for den kommende lokalplan.", "source_path": "data/greve/raw_dagsordener/Klima-, Teknik- og Miljøudvalget_2024-11-21T08:00:00+01:00_a872ee29-d3d0-47e4-8674-6f0a5549fb8e.json"}
{"document_id": "a872ee29-d3d0-47e4-8674-6f0a5549fb8e", "committee": "Klima-, Teknik- og Miljøudvalget", "meeting_date": "2024-11-21T08:00:00+01:00", "section_type": "html_fragment", "section_title": "Udvidelse af hjemmepleje i Greve Midt, tillæg til anlægsbevilling", "case_number": "", "agenda_index": 9, "text": "Beslutning 1.-2. Anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Ved Budget 2025-2028 blev der vedtaget tillæg til de eksisterende midler i forbindelse med at hjemmeplejen i Greve Midt flyttes ind på Rådhuset (vedtaget i Budget 2024-27). Den øgede bevilling har vist sig nødvendig, da der er et øget behov for plads til hjemmeplejen, samt behov for opgradering til nutidens krav om bad og omklædningsfaciliteter. Med dette tillæg til bevillingen kan indflytning af hjemmeplejen fra Greve Midt til rådhuset realiseres. Indstilling Administrationen indstiller, at der gives en anlægsbevilling på 3,2 mio. kr. i 2025 til \"Greve Midt, hjemmepleje - udvidelse\". finansieret af det afsatte rådighedsbeløb. at der afsættes et tillæg til rådighedsbeløbet på 0,7 mio. kr. i 2025 til \"Greve Midt, hjemmepleje - udvidelse\" finansieret af det eksisterende projekt \"Budgetanalyse - optimering af m 2 på Rådhuset\", Sagsbeskrivelse Ved budgetvedtagelsen for 2025 godkendte Byrådet et bruttoanlægsforslag på et tillæg til bevilling til ombygning af Greve Kommunes Rådhus. Anlægsbevillingen frigives med denne sag til udførelse i 2025. Baggrund Byrådet besluttede ved budget 2024-27 at flytte hjemmeplejeenheden i Greve Midt og Pædagogisk Psykiatrisk Vejledningscenter (herefter PPV) til Rådhuset for derved at spare lejeudgifterne til de to enheder. Dette er muligt, da der på Rådhuset indføres fleksible arbejdspladser, som er gennemført i efteråret 2024. Hjemmeplejen skal flytte ind i midten af 2025. Hjemmeplejen i Greve Midt er i dag i lejede lokaler i Håndværkerbyen og PPV er på Rådhusholmen 5 ligeledes i lejet lokaler. Der er afsat 2 mio. kr. til projektet med at gøre Rådhuset klar til ændringen, heraf 700 t. kr. til indflytning af hjemmeplejen og PPV. Forudsætningen for økonomien var, at hjemmeplejen skulle have samme plads, som de har i de lejede lokaler i dag. Hjemmeplejen har i dag et lejemål på 138 m 2 . I forbindelse med planlægning af hjemmeplejens indflytning på Rådhus har det imidlertid vist sig, at der er behov for at udvide hjemmeplejens lokaler af to årsager: Der er et øget behov for hjemmepleje i Greve Midt. Der skal derfor ansættes ca. 20 yderligere medarbejdere i hjemmeplejen, hvilket medfører øget behovet for plads til omklædning, bad, møde- og pauselokale, plads til dokumentation med videre. Hjemmeplejens lokaler lever i dag ikke op til gældende krav i Bygningsreglement og Arbejdstilsynets vejledning om omklædning og badefaciliteter m.v. Det betyder, at der skal udvides, så krav om antal af baderum, toiletter og håndvaske pr. medarbejder opfyldes, samtidig med at krav til selve indretningens udformning efterleves. Med denne nye bevilling bliver hjemmeplejens område indrettet på Rådhuset til ca. 275 m 2 netto (hvoraf omklædning og bad udgør ca. 105 m 2 ) fremfor de forudsatte 138 m2 (brutto dvs. med gangareal). Det er der plads til på rådhuset efter gennemførelse af Budgetanalyse - optimering af m 2 på Rådhuset. Lovgrundlag Bygningsreglementet Arbejdstilsynets vejledning om omklædning og badefaciliteter Økonomiske konsekvenser Byrådet afsatte ved budgetlægningen for 2024 en pulje på 2 mio. kr. til \"Budgetanalyse på optimering af m 2 på rådhuset\" (548) til optimeret brug af Rådhuset, herunder at flytte hjemmeplejen og PPV ind. Heraf var 0,7 mio. kr. afsat til indretning af lokaler på rådhuset til hjemmeplejen. Byrådet afsatte 3,2 mio. kr. ved budgetlægningen for 2025 der skal øge bevillingen til at flytte hjemmeplejen, så der sikres plads samt opgradering af omklædningsfaciliteter til hjemmeplejen. Med indstillingen bevilliges rådighedsbeløbet på 3,2 mio. kr. til \"Greve Midt, hjemmepleje - udvidelse\" (595) i 2025 og de 0,7 mio. kr. i 2025 til samme projekt flyttes fra \"Budgetanalyse på optimering af m 2 på rådhuset\" (548) til \"Greve Midt, hjemmepleje - udvidelse\" (595), så bevillingen står samlet. Nedenstående ses overslag på de nye udgifter, som også fremgår i bruttoanlægsforslaget: Projektnavn Overslag i 1.000 kr. Byggeri 2.100 Øvrige omkostninger 150 Uforudsete udgifter 300 Rådgiver 350 Bygherreleverancer 300 I alt 3.200 Overslagspris ”Byggeri” er beregnet af rådgiver Nova5, øvrige overslagspriser er beregnet af administrationen og er alle baseret på estimater, idet der endnu ikke færdigprojekteret og udbudt. Hjemmeplejens eksisterende inventar genanvendes i nye lokaler. Ændrede brandforhold på rådhuset (estimat 120 t.kr.) er ikke indregnet i overslaget. Entreprise og rådgiverhonorar er baseret på, at det projekterede skitseforslag ikke ændres væsentligt. Det forudsættes at der ikke findes miljøskadelige forhold under byggeriet i et større omfang og at eksisterende kloak kan tilpasses projektet uden større overraskelser. Der er ingen ekstra afledte driftsudgifter. Besparelsen på husleje til hjemmepleje og PPV ved fraflytning af det nuværende lejemål er allerede indarbejdet i budgettet. Høring Der er ikke høringspligt i denne sag. Kommunikation Kommunikationen til brugerne følger kommunikationsplanen for Fremtidens arbejdsplads. Tidsplan Hjemmeplejens lokaler forventes at være klar til indflytning i maj 2025, så lejemål kan fraflyttes i juni 2025.", "source_path": "data/greve/raw_dagsordener/Klima-, Teknik- og Miljøudvalget_2024-11-21T08:00:00+01:00_a872ee29-d3d0-47e4-8674-6f0a5549fb8e.json"}
{"document_id": "a872ee29-d3d0-47e4-8674-6f0a5549fb8e", "committee": "Klima-, Teknik- og Miljøudvalget", "meeting_date": "2024-11-21T08:00:00+01:00", "section_type": "html_fragment", "section_title": "Vejbelysning, udbudsmaterialets indhold og tidsplan", "case_number": "24-003344", "agenda_index": 10, "text": "Beslutning 1.-3. Anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Greve Kommunes driftskontrakt på vejbelysning udløber den 31. marts 2025. Greve Kommune skal derfor genudbyde kontrakten. Med sagen fremlægges udbudsmaterialets indhold og tidsplan frem til kontraktstart. Udvalget skal tage stilling til niveauet for at indarbejde driften af belysning på arealer ved de kommunale ejendomme. Indstilling Administrationen indstiller, at udbudsmaterialets indhold (jf. lukket bilag 1-9) og tidsplan godkendes. at det godkendes, at der i udbudsmaterialet indgår en forventning om, at tilslutning af belysning på arealer ved de kommunale ejendomme gennemføres løbende i driftsperioden. at administrationen bemyndiges til at træffe afgørelse om den nye leverandør Sagsbeskrivelse Sagen om genudbud af driftskontrakten har været forelagt Klima-, Teknik- og Miljøudvalget den 25. april 2024 (pkt. 9). Udvalget besluttede, at genudbyde driftskontrakten på vejbelysning med de hidtidige opgaver som serviceeftersyn, udbedring af fejl og mangler, udskiftning af ødelagte og defekte dele, vagtordning og administrative ydelser. Desuden blev det besluttet, at administrationen så vidt muligt udvider kontrakten, så udebelysningen på de tre idrætscentre i kommunen (KIF, TIF og GIC) indgår i udbuddet af driftskontrakten. Siden beslutningen er der arbejdet videre med klargøring af udbudsmaterialet til offentliggørelse på den offentlige udbudsportal. Udbudsmaterialets indhold Udbuddet indeholder en lang række punkter, der beskriver opgaverne og samarbejdet mellem kommunen og den nye kontraktholder (jf. lukket bilag 1-9). I stor udstrækning er den nuværende kontrakt tekstmæssigt overført til det nye udbud, men der er tilføjet justeringer som følge af bl.a. erfaring med den nuværende kontrakt og ny praksis på området. I den nye driftskontrakt indgår serviceeftersyn, udbedring af fejl og mangler, udskiftning af ødelagte eller defekte armaturer, master, indsatser mv., vagtordning og administrative ydelser (herunder driftsmøder, skadevoldersager, opdatering af anlægsdata og ledningsejermøder). Den kommende kontraktholder fører ikke løbende eftersyn af kommunens anlæg. I kontrakten er dog et fast antal tilsyn. Efter udførsel af de planlagte tilsyn udfører kontraktholder den nødvendige service på anlægget. Mellem de faste tilsyn beror fejlretning i stor udstrækning på indberetninger fra borgere via \"Giv et praj\". Der indgår ikke en løbende udskiftning eller modernisering af armaturer, master, indsatser, kabler, tændskabe mv. Disse bliver kun udskiftet eller moderniseret, hvis de er ødelagte eller defekte. Generel modernisering og renovering omkring vejbelysningen i Greve Kommune sker i særskilte udbud, når der afsættes anlægsmidler til det. Se mere herom i afsnittet om økonomiske konsekvenser. Kontraktperioden er sat til fire år med mulighed for option på yderligere to år (1 + 1). Nyt statussystem Med den nye kontrakt vil der blive implementeret et statussystem, så fejl og mangler fremover bliver en del af \"Giv et praj\" løsningen. Opdateringen betyder, at indmeldte praj fra borgerne vil gå direkte til leverandøren, som kan udføre opgaven uden administrationen som et forsinkende mellemled. Dette er en forbedring ift. i dag, hvor administrationen ikke har mulighed for at følge opgaveforløbet, idet den nuværende leverandør ikke er sat op til at behandle opgaverne i \"Giv et praj\" systemet. Alle opgaver bliver i dag videresendt manuelt, hvilket er en unødvendig arbejdsgang, som fremover klares automatisk.I den særlige arbejdsbeskrivelse er der opstillet kvalitetskrav til tidsrum for udbedring af forskellige fejltyper. De er inddelt i 5 trin. Trin 1 er mest alvorlige fejl og trin 4 er laveste niveau. Trin 5 er flere fejl inden for samtlige trin 1 - 4. Kommunen skal underrettes særskilt om fejl anmeldt som trin 5. Prioritet Afhjælpningstid 1 Inden for 2 timer 2 Inden for 24 timer 3 Inden for 1 uge 4 Inden for 4 uger 5 Efter aftale med Kommunen Eksempler på trin 1 fejl er berøringsfare for mennesker, løse strømførende ledninger, påkørte tændskabe eller større strømafbrydelser. Trin 2 er vejstrækninger på uden lys, ingen lys i signalkryds, rundkørsler og fodgængerfelter. Trin 3 fejl er 2 - 3 lyspunkter på række. Trin 4 er mindre vedligeholdelsesmæssige fejl eller et enkelt lyspunkt. Drift af belysning på arealer ved de kommunale ejendomme I sagen fra april blev det besluttet, at administrationen så vidt muligt udvider kontrakten, så udebelysningen på de tre idrætscentre i kommunen (KIF, TIF of GIC) indgår i udbuddet af driftskontrakten. Drift af belysning på arealer ved de kommunale ejendomme som fx p-pladser og indgangsveje, er ikke en del af kontrakten i dag. Det kan være en fordel at udvide kontrakten med disse lyspunkter, men det kræver en del forberedelser. Der er pt. ikke et samlet overblik over antallet og arten af armaturer, kabler, tændskabe mv. Den del af belysningen, der skal med i driftskontrakten, skal samtidig fysisk kobles fra bygningerne og i stedet forbindes til et nyt selvstændigt tændskab udenfor bygningen. Derfor vil det i udbudsteksten blive beskrevet, at det er forventningen, at tilslutning af belysning på arealer ved de kommunale ejendomme gennemføres løbende i driftsperioden. Det er udelukkende tænkt som en oplysning, således at den nye leverandør er bekendt med, at kommunen har planer om at påbegynde udskillelse af belysningen på arealer med henblik på bedre og mere effektiv drift. Det betyder, at en evt. udvidelse af driften vil komme til at indgå i den nye kontrakt. Det betyder også, at i den nye driftsperiode vil administrationen tilstræbe at arbejde for, at belysning på arealer ved de kommunale ejendomme så vidt muligt udskilles fra de enkelte ejendomme og driftes under den fælles vejbelysning. Der vil være omkostninger forbundet med udskillelsen fra de enkelte ejendomme, og de vil variere fra ejendom til ejendom, da der er stor forskel på de enkelte institutioners størrelse af anlæg. Det vil derfor kun kunne ske, når der afsættes konkrete anlægsmidler til det. Se mere herom i afsnittet om økonomiske konsekvenser. Bemyndigelse til træffe afgørelse om den nye leverandør Jf. delegationsplanen skal \" Udbud og genudbud af borgerrettede tjenesteydelser behandles politisk med godkendelse af udbudsmaterialet (udbudsbetingelser og kravspecifikation). Efter endt udbudsproces besluttes det om der skal indgås kontrakt med vinder eller om udbuddet annulleres\". Sagerne skal indstilles af fagudvalget og behandles i Byrådet. Administrationen vurderer, at der er tale om en borgerrettet tjenesteydelse da udbuddet fx indeholder håndtering af borgernes henvendelser vedrørende fejl og mangler på systemet. Administrationen indstiller i den forbindelse, at beslutningen om tildeling af kontrakten til en bestemt leverandør delegeres til administrationen. Lovgrundlag Udbudsloven. Økonomiske konsekvenser Renovering af vejbelysningen Renovering og modernisering af kommunens vej- og stibelysning medtages ikke i en kommende driftskontrakt. Med Budget 2025-2028 er der afsat en pulje på 1,5 mio. kr. årligt til moderniseringen (med undtagelse af 2025). Klima-, Teknik- og Miljøudvalget besluttede den 25. april 2024 (pkt. 10) en renoveringsplan for dette arbejde. Udskillelse af belysning på arealer ved de kommunale ejendomme Parallelt med denne sag fremlægges en sag om fordeling af puljen på vej- og landskabsområdet. Heri lægges der op til, at der afsættes en pulje på 0,5 mio. kr. til dette arbejde, hvor administrationen i første omgang vil undersøge muligheden ved idrætshaller i kommunen (KIF, TIF og GIC). Særlige forhold Der er sket en større ændring af markedet for drift og servicering af gadebelysning. Firmaet Andel Lumen, som var en stor entreprenør på markedet, har solgt sin forretning og opsagt sine nuværende kontrakter med mange kommuner. Det vil få betydning for den dynamik, der bliver på markedet, idet mange kommuner skal ud og søge ny driftsoperatør. Greve Kommune er en forholdsvis stor kommune. Kommunens rådgiver for udbuddet forventer ikke, at Greve Kommune får svært ved at tegne en ny driftskontrakt. Men markedet er specialiseret og har få større firmaer. Det kan derfor få indflydelse på kontraktens økonomi. Høring Der er ikke høringspligt i denne sag. Kommunikation Ny kontraktholder meddeles offentligt, efter godkendelse af vindende bud. Tidsplan Oktober - november 2024: Udarbejdelse af endeligt udbudsmateriale. November - december 2024: Udbudsmateriale lægges på offentlig udbudsportal. Januar - marts 2025: Udbud, licitation og kontrahering. Marts 2025: Mobilisering af vindende leverandør. 1. april 2025: Opstart af kontrakt.", "source_path": "data/greve/raw_dagsordener/Klima-, Teknik- og Miljøudvalget_2024-11-21T08:00:00+01:00_a872ee29-d3d0-47e4-8674-6f0a5549fb8e.json"}
{"document_id": "a872ee29-d3d0-47e4-8674-6f0a5549fb8e", "committee": "Klima-, Teknik- og Miljøudvalget", "meeting_date": "2024-11-21T08:00:00+01:00", "section_type": "html_fragment", "section_title": "Vej- og Landskabspuljer i 2025, anlægsbevilling", "case_number": "24-010864", "agenda_index": 11, "text": "Beslutning 1.-2. Anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Sagen indeholder forslag til fordeling af det afsatte rådighedsbeløb på investeringsoversigt 2025 til anlæg på vej- og landskabsområdet. Beslutningen sikrer, at der afsættes anlægsmidler til de opgaver, som vurderes at være de mest nødvendige på vej- og landskabsområdet. Samtidig beskrives konsekvenserne ved prioriteringen. Indstilling Administrationen indstiller, 1. at det godkendes at prioritere følgende projekter i 2025 jf. sagsbeskrivelsen: a) Kampagner ift. trafiksikkerhed (0,175 mio. kr.) b) Asfalt (8,0 mio. kr.) c) Broer (2,2 mio. kr.) d) Udskillelse af belysning på arealer ved de kommunale ejendomme (0,5 mio. kr.) e) Udskiftning af hegn på de kommunale ejendomme (0,3 mio. kr.) 2. at der afsættes et rådighedsbeløb og gives en anlægsbevilling på 11,175 mio. kr. i 2025 til ovenstående projekter, finansieret af \"Vej og landskab - nye anlæg til fordeling\" samt \"10-årsplan for renovering af veje og stier\". Sagsbeskrivelse Der er i alt 11,175 mio. kr. til anlæg på vej- og landskabsområdet i 2025 ved to forskellige puljer. De indstillede projekter er anbefalet som værende de mest kritiske og nødvendige til igangsættelse i 2025. Projekter beskrives nærmere i det efterfølgende inkl. et par alternative forslag. Kampagner ift. trafiksikkerhed Greve Kommune følger Rådet for Sikker Trafiks kampagner som f.eks. skolestartkampagnen \"Børn på vej\". Administrationen anbefaler, at der afsættes 0,175 mio. kr. til kampagner i 2025. Administrationen vil i givet fald på det kommende møde i Trafiksikkerhedsrådet den 28. november 2024 drøfte med rådet, hvilke kampagner midlerne skal bruges på i 2025. Sidste år blev midlerne brugt på hastighedskampagnerne \"Sænk hastigheden\", skolestartskampagnen \"Børn på vej\" samt krydskampagnen \"Brug 2 sekunder mere\". Kampagnerne er en tydelig måde at sætte fokus på trafiksikkerhed flere steder i kommunen for relativt få midler. Rådet for Sikker Trafik dokumenterer løbene kampagnernes effekt. Asfalt Greve Kommune har (i lighed med andre kommuner) fået en lang række henvendelser om huller i kommunens veje i 2024. Ved den seneste årlige opgørelse er efterslæbet på vejene opgjort til over en 10-årig periode at være ca. 100 mio. kr. og der er på den baggrund afsat midler ved budgetvedtagelsen for 2025-2028 til en genopretning af kommunens veje og stier. Det vil være optimalt med et årligt asfaltbudget på omkring 10 mio. kr. (jf. bilag 1). For at det også skal være plads i anlægsbudgettet til andre opgaver anbefaler administrationen, at der afsættes 8 mio. kr. til asfalt i 2025. Med udgangspunkt i registreret skadesniveau på kommunens veje og stier, vil administrationen udpege de veje, der trænger mest til ny asfaltering. Udpegningen af veje til nyasfaltering skal koordineres med ledningsejere som f.eks. fjernvarmeselskaberne, så der så vidt muligt ikke lægges ny asfalt, der efterfølgende skal graves op. Broer I Greve Kommune er der et efterslæb på renovering af kritiske bygværker og broer. Der er jf. en efterslæbsanalyse for kommunens broer behov for 4,5 mio. kr. om året i 10 år (beregnet i 2020) for at indhente efterslæbet på kommunens broer (jf. bilag 2). Administrationen anbefaler, at der afsættes 2,2 mio. kr. til at renovere en kritisk tunnel i Hundige i 2025 (jf. bilag 3). Hvis der ikke prioriteres midler til renovering af broer, vil efterslæbet vokse yderligere. Udskillelse af belysning på arealer ved de kommunale ejendomme Drift af belysning på arealer ved de kommunale ejendomme som fx p-pladser, udearealer og indgangsveje, er ikke en del af vejbelysningskontrakten i dag. Det kan være en fordel at udvide kontrakten med denne del, men det kræver en del forberedelser. Der er pt. ikke et samlet overblik over antallet og arten af armaturer, kabler, tændskabe mv. Den del af belysningen, der skal med i driftskontrakten, skal samtidig fysisk kobles fra bygningerne og i stedet forbindes til et nyt selvstændigt tændskab udenfor bygningen. Parallelt med denne sag fremlægges en sag for Klima-, Teknik- og Miljøudvalget om udbud af ny driftskontrakt på vejbelysningen. Heri lægges der op til, at tilslutning af belysning på arealer ved de kommunale ejendomme gennemføres løbende i driftsperioden. Der vil være omkostninger forbundet med udskillelsen af belysningen, og de vil variere fra ejendom til ejendom, da der er stor forskel på de enkelte institutioners størrelse af anlæg. Administrationen foreslår derfor, at der afsættes en pulje på 0,5 mio. kr. til dette arbejde, hvor administrationen i første omgang vil undersøge belysningen omkring idrætshaller i kommunen (KIF, TIF og GIC). Udskiftning af hegn på de kommunale ejendomme Greve Kommune har en lang række kommunale ejendomme, hvor hegnene trænger til at blive skiftet eller repareret. Det drejer sig fx om hegn ved daginstitutioner og skoler, så børn ikke kan løbe ud. På skoler kan der være huller i hegnet, som betyder, at bolde kan trille ud på vejen el.lign. Huller i hegnet kan derfor være forbundet med fare. Alternative projekter, der ikke er prioriteret på nuværende tidspunkt Renovering af Greve atletikstadion Greve atletik har gjort opmærksom på, at atletikstadionet er slidt igennem flere steder og skal renoveres. Greve atletikstadion kan ikke beholde deres certificering som udløber 2027 , hvis ikke slidlaget lever op til kravene. Det er administrationens vurdering, at renoveringen af slidlaget vil beløbe sig til ca. 2,3 mio. kr. men at det må vente til 2026. Fritløbsområde for hunde Klima-, Teknik- og Miljøudvalget har på deres møde den 10. oktober 2024 (pkt. 8) ønsket, at administrationen fremlægger en sag om 2-3 mulige nye fritløbsområder for hunde. Områderne skal være bynære. Hvis de mulige nye områder skal realiseres, så skal der evt. afsættes midler til opsætning af hegn, låger, skraldespande samt den efterfølgende drift. Dette er pt. ikke prioriteret i 2025. Udskiftning af pumpebrønde og renovering af kloaker Der er flere af kommunens pumpebrønde (i tunnellerne) og kloaker, som er i så ringe stand, at de ikke længere kan renoveres, hvis de går i stykker, men skal udskiftes. Administrationen er derfor indimellem nødsaget til akut at udskifte og reparere pumpebrønde og kloaker. Hvis det bliver aktuelt med større opgaver på området, vil administrationen fremlægge en sag for udvalget. Samtidig er der allerede nu steder med vejriste, der ikke suger hurtigt nok ved regn, selv om de er blevet renset. Disse vil ikke blive udbedret, før der igen bliver afsat midler til vedligehold og større renoveringsopgaver på dette område. Inventar på legepladser Der kan afsættes en pulje til udskiftning af inventar på legepladser. Når legeinventar på kommunens legepladser vurderes i dårlig stand, bliver det fjernet og ikke erstattet af nyt. Lovgrundlag Lov om offentlige veje samt kommunens almindelige vedligeholdelsespligt. Økonomiske konsekvenser Med denne indstilling søges de to puljer \"Vej og Landskab - nye anlæg til fordeling\" (38) samt \"10-årsplan for renovering af veje og stier\" (590) udmøntet til konkrete projekter for 2025. Puljerne har med budgetvedtagelsen for 2024-2027 pt. nedenstående periodisering: Pulje (mio. kr.) 2025 2026 2027 2028 Vej og Landskab - nye anlæg til fordeling 7,675 10,000 10,000 10,000 Ti-årsplan for renovering af veje og stier 3,500 3,500 3,500 3,500 Sum 11,175 13,500 13,500 13,500 Med udmøntningen benyttes det fulde rådighedsbeløb i 2025 for de to puljer. Nedenstående tabel viser hvordan puljerne søges udmøntet for rådighedsbeløbet 2025: Projekt (mio. kr.) 2025 Kampagner ift. trafiksikkerhed 0,175 Asfalt 8,0 Broer 2,2 Udskillelse af belysning på arealer ved de kommunale ejendomme 0,5 Udskiftning af hegn på de kommunale ejendomme 0,3 I alt 11,175 Høring Der er ikke høringspligt i denne sag. Trafiksikkerhedsrådet vil blive inddraget i forbindelse med kampagner ift. trafiksikkerhed. Kommunikation Administrationen vil løbende og afhængig af opgave bruge relevante medier til at kommunikere til borgere og brugere om omfang og tidsplan ift. de enkelte opgaver. Tidsplan Arbejderne forventes opstartet i begyndelse af 2025 men afhænger af prioriteringen i parallel sag om anlægsprioritering og eksekvering. Der kan være risiko for at nogle af projekterne trækker ud over et år, da der bl.a. kan være leveringsudfordringer og andre uforudsete forhold, som kan have betydning for tidsplanen.", "source_path": "data/greve/raw_dagsordener/Klima-, Teknik- og Miljøudvalget_2024-11-21T08:00:00+01:00_a872ee29-d3d0-47e4-8674-6f0a5549fb8e.json"}
{"document_id": "a872ee29-d3d0-47e4-8674-6f0a5549fb8e", "committee": "Klima-, Teknik- og Miljøudvalget", "meeting_date": "2024-11-21T08:00:00+01:00", "section_type": "html_fragment", "section_title": "Vej og Landskab opgaver, prioritering", "case_number": "24-006010", "agenda_index": 12, "text": "Beslutning Godkendt, idet følgende projekter fjernes fra \"Kommende opgaver\": Myndighedsopgaver pkt. B: Løsninger på parkeringsproblemer. Andre projekter pkt. G: Skiltning ved Greve Badehotel. Fremstilling Sagsprocedure Klima-, Teknik- og Miljøudvalget. Resume Administrationen har pt. ikke ressourcer til at arbejde med alle politisk bestilte opgaver på vej- og landskabsområdet. Administrationen fremlægger derfor et forslag til prioritering af opgaverne. Klima-, Teknik- og Miljøudvalget kan beslutte en anden prioritering. Indstilling Administrationen indstiller, at udvalget godkender den fremlagte prioritering af de opgaver, der er igangværende, og rækkefølgen for de kommende opgaver. Sagsbeskrivelse På Klima-, Teknik- og Miljøudvalgets møde den 15. august 2024 (pkt. 8) godkendte udvalget administrationens forslag til prioritering af opgaver på vej- og landskabsområdet. Da der ikke er ressourcer til at gennemføre alle de besluttede opgaver, fremlægges hermed et forslag med en liste over de besluttede opgaver til prioritering. Listen er opdelt i \"Igangværende opgaver\" og \"Kommende opgaver\". Administrationen har foreslået en rækkefølge for de opgaver, der er listet under \"Kommende opgaver\". Siden sagen var på i august, har administrationen afsluttet en række anlægsopgaver, og disse opgaver fremgår derfor ikke længere af listen. Administrationen har dog ikke igangsat andre anlægsopgaver, end ” foranalyse af ny adgangsvej ved Tune Skole Højen” som blev besluttet lige efter sidste prioritering. Det skyldes, at der ved budgetvedtagelsen er sket en række ændringer og besluttet en række nye anlægsopgaver. Parallelt med denne sag fremlægges en sag for Klima-, Teknik- og Miljøudvalget om anlægseksekvering og prioritering samt en sag om udmøntning af anlægspuljer i 2025 på vej- og landskabsområdet. Prioriteringen blandt nye anlægsopgaver foregår derfor ikke i denne sag. I nedenstående oversigt er Klima-, Teknik- og Miljøudvalget forkortet (KTMU), Byrådet er forkortet (BY), Plan- og Tryghedsudvalget er forkortet (PTU) og set tidligere Teknik- og Miljøudvalg er forkortet (TMU). Igangværende opgaver Type Opgave Beslutninger Bemærkninger Status og tidsplan Anlægsopgaver Ny busterminal ved Hundige St. Koordinering af byggearbejder med drift af busterminal. Der udestår beplantning og asfaltering af Hundige Stationsvej. Beplantning udføres i efteråret 2024 og asfaltering udføres i 2025. Herefter kan hele projektet afleveres. Ladestandere i Greve Kommune, jf. strategi KTMU den 17. november 2022 (pkt. 14) Udbud er gennemført. Opsætning af ladestandere sker i 2024. Tune Skole Højen BY 17. april 2024 (pkt. 21) Trafiktiltag og analyse A), B) og C) er gennemført. Foranalyse med ny adgangsvej er igangsat Tryghed i Greve Nord PTU den 16. januar 2024 (pkt. 12) PTU 23. april 2024 (pkt. 6) PTU 13. aug. 2024 (pkt. 8) PTU 8. okt. 2024 (pkt. 6) Fem konkrete initiativer er besluttet i området Greve Nord. Det er forventningen, at de fleste projekter bliver udført i 2024. Dog vil belysningen formentlig først blive udført i 2025. Genopretning af hegn udsatte steder langs S-togsbanen KTMU den 15. januar 2024 (pkt. 4) Skifte og reparere stykker af hegn langs S-togsbanen Arbejdet pågår pt. og afsluttes i 2024. Broer KTMU den 15. januar 2024 (pkt. 4). Udskiftning af bro ved Svanestien i Mosede Mose Arbejdet pågår pt. og afsluttes i januar 2025. Undersøgelse af underjordisk regnvandsbassin ved Mosede Fort KTMU den 15. januar 2024 (pkt. 4) Opgaven er igangsat Arbejdet pågår pt. og afsl uttes i 2024. Stormflodsskader på kystsikringsan læg KTMU den 15. januar 2024 (pkt. 4) Stormflodspuljen er søgt og anlæg har været i udbud og arbejdet på stedet er opstartet Arbejder der relaterer sig til statens pulje bliver udført i år. Andre arbejder bliver udført i primo 2025. Modernisering af vejbelysning KTMU den 25. april 2024 ( pkt. 10) Renoveringsplan er godkendt og opgave har været i udbud Årlig pulje. Arbejdet pågår løbende over de næste år. Cykelsti på Greve Centervej fra Skovbo Alle til Greve Landevej BY den 26. juni 2024 (pkt. 23) BY den 4. sept. 2024 (pkt. 26) Arbejdet har været i udbud Arbejdet forventes påbegyndt i 2024 Svelleadgang ved Badehotellet for strandrensning KTMU den 25. april 2024 (pkt. 13) Opgaven er igangsat Arbejdet afventer behandling af landzonetilladelse. Opgaven bliver forventeligt udført primo 2025. Støjindsats KTMU den 25. april (Pkt. 6) Foranalyse af støjvolde herunder samarbejde med Vejdirektoratet Foranalysen med løsning af støj ift. volde er sendt i udbud Analyser Power Bio BY den 12. december 2022 (pkt. 36) Gate 21-projekt om mulighederne for at genanvende tang og græsafklip. 3-årigt projekt. Projektet fortsætter som planlagt. Ny infrastruktur i forlængelse af byudviklingen (det indeklemte areal) BY den 22. maj 2024 (pkt. 5), PTU den 10. juni 2024 (pkt. 8) og budgetaftale 2025-2028 Analyser af trafikafvikling, nye trafiktiltag for det indeklemte areal undersøges pt. Analyserne forventes færdige ultimo 2024. Herefter skal der arbejdes videre med trafiktiltag, myndighedsbehandling mv. Myndigheds-opgaver Pendlerparke ring på taget af Karlslundecentret KTMU den 25. april 2024 (pkt. 22) Lave aftale med centret ift. pendlerparkering. Afventer tilbagemelding fra ejendomsadministrator Andre projekter Fritløbsområde for hunde på Langagergård KTMU den 10. oktober 2024 (pkt. 8) Undersøge mulighed for frivillige inddrages i nyt område ved Langagergård Administrationen skal i dialog med frivilligecenter FGU mv. Strandrensning KTMU den 21. nov. 2024 Budget 2024-27 Facilitering af borgerinddragelse og udmøntning af besparelse Parallel sag fremlagt om proces på mødet den 21. nov. 2024. Kommende opgaver Alle anlægsopgaver er taget ud af oversigten af kommende opgaver. For anlægsopgaver henvises til parallel sag om anlægseksekvering og prioritering, som fremlægges for Klima-, Teknik- og Miljøudvalget den 21. nov. 2024. Type Opgave Prioritering Beslutninger Bemærkninger Analyser A) Ny trafiksikkerhedsplan 1 Eksisterende plan \"udløb\" i 2022. Forventes pt. igangsat ultimo 2025 B) Større trafiksikkerhed gennem landsbyer og ved skoler 2 Budgetaftale 2025-2028 Afventer ressourcer. Hører naturligt sammen med trafiksikkerhedsplan C) Bedre forhold for cyklister 3 Budgetaftale 2025-2028 2-1-vej på Karlslunde Centervej prioriteres under sag om anlægsprojekter. Andre tiltag hører naturligt sammen med trafiksikkerhedsplan D) Stadepladser - Ny evaluering 4 TMU den 4. november 2021 (pkt. 5) Var bestilt til slutningen af 2022. E) Klimastrandvej med ét spor i hver retning 5 BY den 2. oktober 2023 (pkt. 14) Afventer arbejdet med stormflodssikring. F) Fremtidens kollektive transport 6 Klimahandlingsplanen Afventer ressourcer G) Fremme af delebilisme og samkørsel 7 Klimahandlingsplanen Afventer ressourcer Myndigheds-opgaver A) Helhedsplan for lastbilparkering 1 TMU den 7. januar 2021 (pkt. 8) Afventer ressourcer B) Løsninger på parkeringsproblemer 2 TMU den 2. december 2021 (pkt. 2) Afventer ressourcer Andre projekter A) Styring af ny belysning ved Hundige station 1 Afledt af ny busterminal på Hundige St. Beslutning fremlægges for KTMU primo 2025. B) Nye muligheder for 2-3 bynære fritløbsområder for hunde 2 KTMU den 10. okt. 2024 (pkt. 8) Afventer ressourcer C) Kan Giv-et-praj anvendes til indberetninger om utrygge steder 3 PTU den 8. okt. 2024 (pkt. 6) Afventer ressourcer D) Omlægning af sti ved plejecenter i Tune 4 BY den 6. marts 2023 (pkt. 23) Afventer byggeri af plejecenter. E) Bedre cykelforhold, \"missing links\" 5 Klimahandlingsplan og Cykelstiplan Afventer ressourcer. F) Helhedsplan for Brødmosen 6 KTMU den 14.februar 2023 (pkt. 8) Afventer ressourcer G) Skiltning ved Greve Badehotel 7 TMU den 27. maj 2021 (pkt. 6) Afventer ressourcer Lovgrundlag Vejloven, privatvejsloven og kommunalfuldmagten. Økonomiske konsekvenser Der er politisk besluttede opgaver, der pt. ikke bliver løst af ressourcemæssige årsager. Prioriteringen kan betyde, at anlægsprojekter udskydes til næste år. Øvrige konsekvenser Det er nødvendigt at foretage tydelig prioritering blandt opgaverne for at sikre, at det er de opgaver, der politisk er højst prioriteret, der løses først. Det skal samtidig sikre sammenhæng mellem ressourcer og opgaver, hvilket er af stor betydning for arbejdsmiljø og trivsel. Vej- og landskabsområdet har desuden en lang række driftsopgaver og kontraktstyring inden for trafik, offentlig transport, veje, vejbelysning, strand og grønne områder, der ikke fremgår af listen. Der er ligeledes en række myndighedsopgaver f.eks. i forbindelse med adgangsforhold til veje og stier i lokalplaner, byggeansøgninger, gravetilladelser, vejforhold o.l. Endelig modtager Vej- og landskabsområdet mange borgerhenvendelser om kommunens veje og grønne områder. Disse opgaver fremgår heller ikke af denne prioriteringssag. Høring Der er ikke høringspligt i denne sag.", "source_path": "data/greve/raw_dagsordener/Klima-, Teknik- og Miljøudvalget_2024-11-21T08:00:00+01:00_a872ee29-d3d0-47e4-8674-6f0a5549fb8e.json"}
{"document_id": "a872ee29-d3d0-47e4-8674-6f0a5549fb8e", "committee": "Klima-, Teknik- og Miljøudvalget", "meeting_date": "2024-11-21T08:00:00+01:00", "section_type": "html_fragment", "section_title": "Strandrensning, forening til øget finansiering", "case_number": "24-009804", "agenda_index": 13, "text": "Beslutning Udvalget ønsker, at der oprettes en forening, der kan bidrage med økonomi til strandrensningen. Udvalget ønsker, at der arbejdes med en model 2, der som minimum indbefatter borgere på ”vandsiden” af S-togslinjen. Kommunens roller er at facilitere foreningens dannelse, og stille med et politisk medlem i bestyrelsen, såfremt foreningen ønsker det. Ideen med foreningen er, at borgerne i foreningen selv kan sikre et vist serviceniveau for strandrensningen. De erhvervsdrivende skal også inviteres. Byrådet inviteres til evt. borgermøder ol. Fremstilling Sagsprocedure Klima-, Teknik- og Miljøudvalget. Resume Sagen redegør for processen med at facilitere dannelsen af en forening, der kan bidrage økonomisk til strandrensningen og derigennem finansiere et højere serviceniveau. Administrationen vil fortsætte arbejdet med at facilitere en sådan forening i forlængelse af udvalgets drøftelser og beslutning. Indstilling Administrationen indstiller, at udvalget tager stilling til, hvilken foreningstype og rekrutterings-/finansieringsmodel administrationen skal arbejde videre med at den tentative tids- og procesplan godkendes. Sagsbeskrivelse Der er afsat 2,2 mio. til strandrensning i 2024. I forbindelse med vedtagelsen af budget 2024 har Byrådet den 2. okt. 2023 besluttet at reducere budgettet til strandrensning med 100 t. kr. om året i årene 2025-2027, så budgettet udgør 1,9 mio. i 2027 at afsætte 250 t. kr. i 2024 og 2025 til at facilitere dannelsen af en forening, der kan give borgere m.fl. mulighed for at bidrage økonomisk til strandrensningen. I forligsteksten fra budgetlægningen for 2024-27 fremgår det: \"Strandrensning, facilitering af borgerinddragelse Forligsgruppen ønsker at understøtte facilitering af borgerinddragelse, så der kan dannes en forening. Formålet er, at borgerne fremadrettet selv finansierer et højere serviceniveau på strandrensning, med henblik på at kommunen kan reducere de kommunale udgifter. Arbejdet skal udføres i samspil med frivilligcenteret .\" Dialog med det nuværende S trandlaug Det nuværende Strandlaug i Greve Kommune fungerer som sparringspartner for kommunen og har en løbende dialog med administrationen og entreprenøren mv. Strandlauget bidrager ikke økonomisk til strandrensningen. Administrationen har været i dialog med Strandlauget for at drøfte mulighederne for at stifte en ny forening, der kan bidrage økonomisk, med afsæt i Strandlauget . Strandlauget vil gerne indgå i en dialog om dette, men har ikke selv ressourcer til at stifte og drive en forening. Strandlauget peger desuden på, at det skaber forventninger om mere/bedre strandrensning, hvis borgerne skal bidrage økonomisk. Inspiration fra Solrød Kommune I Solrød Kommune er de tre store grundejerforeninger ved stranden gået sammen om at stifte et fælles strandrenselaug , der står for strandrensningen, herunder økonomi, kontrakten med entreprenøren mv. Budgettet i Strandrenselauget er på godt 900.000 kr. pr. år, hvoraf Solrød Kommune bidrager med ca. halvdelen. I forbindelse med en sparerunde i 2023 besluttede kommunen at halvere det årlige tilskud til godt 200.000 kr. Kommunen udpeger desuden et medlem til bestyrelsen og stiller sekretærbistand til rådighed. Det er grundejerforeningerne i Strandrenselauget , der er ansvarlige for at opkræve strandrensningsbidraget hos grundejerne. Grundejerne i de tre foreninger betaler mellem 100-400 kr. pr. år. Den største grundejerforening i Strandrenselauget udpeger formanden for bestyrelsen. Traditionelt er Solrød Kommunes borgmester udpeget som formand. Vedtægter og årsrapport for Solrød Strandrenselaug er vedlagt til inspiration (bilag 1+2). En strandrenseforening i Greve Kommune Forholdene i Solrød Kommune adskiller sig fra Greve Kommune på væsentlige områder. Dels er stranden \"nemmere\" at rense med meget mindre tang, færre sten, moler, havne osv. Transporten er kortere, idet Solrød Biogasanlæg aftager tang og fedtemøg. Endelig er grundejerforeningerne langs stranden store og kan relativt nemt finansiere og drive et fælles strandrenselaug . Modeller En mulighed er at arbejde for en \"Solrød-model\", hvor en ny forening driver og finansierer en strandrenseforening med tilskud fra kommunen. En anden model er en forening, der varetager de opgaver, som det nuværende Strandlaug løser + indsamler, fundraiser og administrerer bidrag fra grundejerforeninger, borgere, virksomheder, der kan supplere den kommunale service. Solrød-modellen giver borgerne størst indflydelse på kvaliteten af strandrensningen, begge modeller kan på sigt potentielt frigøre kommunale ressourcer. Administrationen har opstillet en række eksempler på rekrutterings-/finansieringsmodeller. 1) Alle ved stranden bidrager Hvis alle godt 1.100 bolig- og erhvervsenheder på strandsiden af Strandvejen syd for Strandparken bidrager til en strandrenseforening med 500 kr. årligt, kan serviceniveauet løftes med 550.000 kr. Indregner man beslutningen om at reducere strandrensningsbudgettet med i alt 300.000 kr. årligt fra 2027, giver dette plads til et lille serviceløft. Modellen forudsætter et solidt rekrutteringsarbejde i de mange små grundejerforeninger ved stranden. En proces, der foreslås igangsat ved at kommunen indkalder alle grundejerforeningerne ved stranden til et møde. 2) Landsiden involveres Modellen kan udvides med bolig- og erhvervsenheder længere væk fra stranden. Tager man fx en zone på 100 m på land siden af strandvejen med, giver det yderligere 1.000 potentielle bidragsydere. Tager man alle bolig- og erhvervsenheder på strandsiden af S-togslinjen med, er der godt 4.000 potentielle bidragsydere. Til gengæld må tilslutningsprocenten forventes at falde i takt med afstanden til stranden. Man kan evt. arbejde med et differentieret bidrag, så enheder på landsiden betaler et lavere kontingent. Modellen kan igangsættes via grundejerforeningerne eller som et borgermøde, hvor de relevante grundejere inviteres direkte via grundejerforeningerne eller e-Boks. 3) Frivillige i hele kommunen Processen kan også igangsættes ved at invitere alle interesserede borgere, virksomheder mv. til et borgermøde. På mødet kan man lodde opbakningen til en forening og få borgere og virksomheder at skrive sig op til et stiftende møde og/eller som potentielle bidragsydere, når den nye forening er stiftet. Drøftelse For at kommunikere og realisere foreningen i overensstemmelse med udvalgets ønsker, henstiller administrationen til, at udvalget drøfter: Økonomi og organisering , kommunens rolle i og bidrag til foreningen, politisk deltagelse, samarbejdet mellem kommunen og den nye forening Rekruttering og borgerinddragelse , Hvem skal inviteres? Skal virksomheder, Rotary og lignende involveres ? Deltagere på møderne; politikere, repræsentanter fra Strandlauget ? Økonomiske konsekvenser Der er ingen yderligere økonomiske konsekvenser for kommunen, bortset fra et mindre beløb til borgerinddragelse, informationsaktiviteter mv. der kan dækkes af de midler, der er afsat til strandrensning. Høring Der er ikke høringspligt i denne sag. Kommunikation Administrationen vil sikre udformning af materiale, pressekontakt mv. der kan understøtte dannelse og finansiering af en strandrenseforening. Tidsplan Administrationen foreslår følgende tentative tidsplan. 4. kvartal 2024 Fortsatte drøftelser med Strandlauget og andre interessenter, herunder frivilligcentret mhp. borgerinddragelse og frivilligt arbejde 1. kvartal 2025 Planlægning af processen, og herunder tilrettelæggelse af informations- og rekrutteringstiltag 2. kvartal 2025 Borgermøde, afholdes i samarbejde med interessenter som Strandlauget og frivilligcentret 3. kvartal 2025 Udformning af vedtægter og fastlæggelse af samarbejdet med kommunen mv. 4. kvartal 2025 Den nye forening stiftes", "source_path": "data/greve/raw_dagsordener/Klima-, Teknik- og Miljøudvalget_2024-11-21T08:00:00+01:00_a872ee29-d3d0-47e4-8674-6f0a5549fb8e.json"}
{"document_id": "a872ee29-d3d0-47e4-8674-6f0a5549fb8e", "committee": "Klima-, Teknik- og Miljøudvalget", "meeting_date": "2024-11-21T08:00:00+01:00", "section_type": "html_fragment", "section_title": "Besparelser på drift af veje, grønne områder og skraldespande, udmøntning", "case_number": "24-011098", "agenda_index": 14, "text": "Beslutning 1. Ikke godkendt, i stedet godkendt a. 30% på belægninger (300.000 kr.) b. 50% på beskæring af krat og bevoksning (333.000 kr.) c. 48% på pleje og beplantning af træer (417.000 kr.) 2. Godkendt. Fremstilling Sagsprocedure Klima-, Teknik- og Miljøudvalget. Resume Sagen handler om udmøntning af en besparelse på drift af veje og grønne områder samt på skraldespande. Besparelserne er besluttet ved budgetforlig 2025-28 og det er aftalt, at den endelige fordeling på kommunens infrastruktur og grønne områder skal udmøntes af Klima-, Teknik- og Miljøudvalget. Indstilling Administrationen indstiller, at udvalget beslutter, om besparelsen på drift af veje og grønne områder på i alt 1,05 mio. kr. skal udmøntes ved at reducere: 50% på reparation af belægninger (0,5 mio. kr.) 30% på beskæring af krat og bevoksning (0,2 mio. kr.) 40% på pleje og beplantning af træer (0,35 mio. kr.) at det godkendes, at ”Besparelse på skraldespande” på 0,15 mio. kr. i 2025 og 0,27 mio. kr. i 2026 og frem udmøntes ved at fjerne alle skraldespande ved buslæskure i kommunen. Sagsbeskrivelse I denne sag besluttes udmøntningen af to besparelser i kommunens kontrakt med ekstern leverandør Forstas A/S på drift af veje og grønne områder. Den ene besparelse omhandler drift af veje og grønne områder på 1,05 mio. kr. om året, og den anden omhandler reduktion i antallet af skraldespande på 0,27 mio. kr. om året. Begge besparelser fremgår af budgetaftalen 2025-28, der er vedtaget i Byrådet den 2. oktober 2024 (pkt. 9). Besparelse på drift af veje og grønne områder på 1,05 mio. kr. Det fremgår af budgetaftalen: \" Kommunens infrastruktur og grønne områder Forligspartierne ser sig nødsaget til at nedprioritere serviceniveauet på kommunens infrastruktur og grønne områder. Det gøres ved varigt at nedjustere budgettet med 1.050 mio. kr. fra 2025. Den endelige fordeling skal udmøntes af Klima-, Teknik- og Miljøudvalget .\" Administrationen fremlagde frem mod budgetforhandlingerne et effektiviseringsforslag om besparelser på drift af veje og grønne områder på 1,05 mio. kr. om året (jf. bilag 1) fordelt med et lavere serviceniveau på følgende bestillingsarbejder: 50 % reduktion i opgaver vedr. ødelagte belægninger (500.000 kr.) 30 % reduktion på beskæring af krat og bevoksninger (200.000 kr.) 40 % reduktion på pleje og plantning af træer (350.000 kr.) Effekt og fordele/ulemper er beskrevet således: Besparelserne vedrører service på det grønne vedligehold, hvor der vil være færre midler til at beskære træer, levende hegn, krat o.l., også når det er gået ud. Desuden mindskes muligheden for at plante nye træer, hvilket betyder, at bestanden af træer ikke kan opretholdes. Besparelserne vedrører også belægningsarbejder på kommunale ejendomme, der kan have betydning for brugerne. Forslaget kan gøre det nødvendigt at afsætte midler til konkrete og større renoveringsopgaver fx på belægninger og genplantning af træer. Administrationen vurderer, at de tiltag, der er beskrevet i besparelsesforslaget, er de mest skånsomme i forhold til den ordinære drift og anbefaler dem med den angivne procentfordeling, som fremgår af vedlagte dokument. Besparelsesforslag på reduktion af antallet af skraldespande på 0,27 mio. kr. Forligspartierne har besluttet en \"besparelse på skraldespande\" på 0,15 mio. kr. i 2025 og herefter 0,27 mio. kr. om året i 2026 og frem. Besparelsesforslaget kan indfries ved at fjerne skraldespande ved buslæskure jf. svar på budgetspørgsmål om \"Besparelsespotentialet belyst ved fjernelse af skraldespande ved busstoppesteder\" (jf. bilag 2). Besparelsesforslaget har indvirkning på en tidligere beslutning i Byrådet om ”Erhvervsaffald og herreløst affald – etablering af ordning” den 26. juni 2024 (pkt. 22), hvor det er vedtaget, at antallet af buslæskure med skraldespande bliver halveret i 2025 for at sikre en udgiftsneutral implementering af krav til affaldssortering i det offentlige rum - det såkaldte herreløse affald. Med en halvering menes, at det samme antal skraldespande bevares men puljes 2 og 2 for at imødekomme kravene til affaldssortering i henhold til herreløst affald. Med den i indstillingen fremlagte udmøntning af \"besparelsen på skraldespande\", fjernes alle skraldespande ved buslæskurene i 2025 og i årene frem. Hvis indstillingen følges, vil administrationen sikre, at skraldespandene bliver fjernet hurtigst muligt og senest i 1. kvartal 2025. Lovgrundlag Budgetaftale 2025-28 Økonomiske konsekvenser Sagen har ingen økonomiske konsekvenser for Greve Kommune, da budgetbesparelsen er vedtaget. Sagen handler alene om udmøntning af den besluttede besparelse. Øvrige konsekvenser Administrationen bemærker, at der er en risiko for, at der vil forekomme mere henkastet affald ved buslæskurene. Det er dog ikke givet, at færre skraldespande vil betyde mere henkastet affald. Både kommuner og Naturstyrelsen arbejder med at reducere antallet af skraldespande i naturen med henblik på at folk i højere grad selv tager ansvar og tager deres affald med sig. Det kan derfor også give anledning til uændret eller mindre affald i naturen. Høring Der er ikke høringspligt i denne sag. Tidsplan Ændringer i driftskontrakten af denne type kan foretages med et skriftligt varsel på 30 dage. Hvis der træffes beslutning om udmøntningen i november, kan besparelsen derfor gennemføres med virkning fra årsskiftet, som besluttet i budgetforliget.", "source_path": "data/greve/raw_dagsordener/Klima-, Teknik- og Miljøudvalget_2024-11-21T08:00:00+01:00_a872ee29-d3d0-47e4-8674-6f0a5549fb8e.json"}
{"document_id": "a872ee29-d3d0-47e4-8674-6f0a5549fb8e", "committee": "Klima-, Teknik- og Miljøudvalget", "meeting_date": "2024-11-21T08:00:00+01:00", "section_type": "html_fragment", "section_title": "Budgetmidler til byggesagsbehandling, udmøntning", "case_number": "24-011239", "agenda_index": 15, "text": "Beslutning 1.-6. Godkendt Fremstilling Sagsprocedure Klima-, Teknik- og Miljøudvalget. Resume Med budget 2025-28 har Byrådet besluttet at afsætte 1,3 mio. kr. om året til at styrke byggesagsbehandlingen. Denne sag beskriver forudsætninger og muligheder for udvikling af byggesagsbehandlingen med henblik på at beslutte udmøntningen af de tilførte midler. Indstilling Administrationen indstiller, at udmøntning af budgetmidler til at styrke byggesagsbehandlingen godkendes, herunder: indkøb af eksterne ressourcer til forberedende byggesagsbehandling opnormering af byggesagsteamet indkøb af it -system til visitation, styring og prioritering af byggesager indkøb af system til øget service af ansøgere i forhold til at følge sagens status og sagsbehandlingstid investering i forenkling af skabeloner og sproglig gennemgang af mangelskrivelser mv. kompetenceudvikling af medarbejdere Sagsbeskrivelse Sagsbehandlingstiden for byggesager er meget lang og desværre stigende. Det skyldes blandt andet manglende ressourcer, og at værktøjer og skabeloner til sagsbehandling og styring af sager er forældede. Som en del af budgetlægningen for 2025-28 er der afsat 1,3 mio. kr. om året til at styrke byggesagsbehandlingen. Det fremgår af forligsteksten: \"Myndighedsbehandling Forligspartierne ønsker, at sætte fokus på myndighedsbehandlingen på det tekniske område og afsætter derfor 1.3 mio. kr. til området. Det er vigtigt, at vi som kommune kan myndighedsbehandle de mange ansøgninger der kommer fra kommunens borgere og erhvervsliv – på den måde sikres deres mulighed for udvikling. Midlerne skal udmøntes gennem tilkøb af ekstra ressourcer til konkret sagsbehandling af ansøgninger.\" Som fremlagt for Klima-, Teknik- og Miljøudvalget den 30. maj. 2024 (pkt. 3) behandler byggesagsteamet en række sager ud over byggetilladelser. Det er fx klagesager, dispensationer, landzonetilladelser, forhåndsdialoger, forespørgsler, BBR-rettelse mv. Derudover får teamet dagligt 25-30 telefoniske henvendelser. Cirka tre ud af fire af henvendelserne drejer sig pt. om forventet sagsbehandlingstid, som det i øjeblikket ikke er muligt at give et retvisende svar på. Gennemførte initiativer til optimering af byggesagsbehandlingen I 2024 er der blandt andet indført faglig sparring, styrket kvalitetssikring af afgørelser, nedsat telefontid for den enkelte medarbejde, samt mødefri dage (så der er mere tid til sagsbehandling). Som en prøvehandling er der desuden indkøbt ekstern hjælp til forberedende byggesagsbehandling. Erfaringerne fra prøvehandlingen har vist, at eksternt indkøb styrker den samlede produktivitet. Det er dog samtidig forbundet med et højt ressourceforbrug hos de interne sagsbehandlere, ledere og jurahjælp til sparring og kvalitetssikring. Det skyldes, at eksterne i høj grad har brug for sparring, kvalitetssikring, hjælp til formidling, samt viden om lokal praksis. Ekstern byggesagsbehandling som løsning til at øge produktiviteten i byggesagsbehandlingen kan derfor ikke stå alene. Hvis indkøb af ekstern sagsbehandling øges uden at styrke teknologi, kompetencer og kapacitet i byggesagsteamet, vil det medføre et endnu større pres på medarbejderne, idet de reelt får mindre tid til byggesagsbehandling. Tid til at lave konkret byggesagsbehandling er centralt for produktivitet, opbygning af erfaring og kompetencer m.m. Den ønskede effekt for borgere og virksomheder bliver således ikke fuldt ud indfriet ved kun at indkøbe ekstern hjælp til forberedende byggesagsbehandling. Forslag til nye initiativer Administrationen anbefaler, at byggesagsområdet understøttes på flere forskellige måder. Blandt andet gennem indkøb af ekstern hjælp til forberedende byggesagsbehandling, ekstra intern ressource, teknologi til styring og organisering, ændrede arbejdsgange, opkvalificering samt forbedret kommunikation. Ekstern hjælp til forberedende byggesagsbehandling Teamet har gode erfaringer med indkøb af ekstern hjælp til forberedende byggesagsbehandling. Myndighedsafgørelser kan dog ikke delegeres og indkøb af hjælp til sagsarbejde forudsætter derfor, at den interne organisering bliver gearet til at håndtere et øget samarbejde med eksterne firmaer. Opgaven med forberedende byggesagsbehandling skal i udbud, hvis summen i kontraktperioden overstiger ca. 1,6 mio. kr. (tærskelværdien for at skulle i EU-udbud). En udbudsproces vurderes at tage ca. 6 måneder, hertil kommer Byrådets behandling af udbudsstrategi, udbudsbetingelser, kravsspecifikation mv. Da der er tale om udlicitering af opgaver, som medarbejdere i kommunen varetager i dag, skal tiltages også behandles i MED -systemet. Administrationen undersøger om indkøbet skal ske ved tilbudsindhentning eller udbud og forventer at forlænge det nuværende samarbejde med eksterne mens det eksterne tilkøb bliver gennemført. Opnormering af byggesagsbehandlerteamet I forbindelse med vedtagelse af budget 2023-27, hvor sagsbehandlingstiden var faldende, blev det besluttet at reducere administrationen med en byggesagsbehandler. Det har imidlertid gjort teamet ekstra sårbart ved vakancer, sygdom og stigning i sagsmængden. Ved øget brug af ekstern leverandør, er der desuden behov for at udvide og styrke teamet for at kunne matche de eksterne firmaers behov for understøttelse og samarbejde. Administrationen anbefaler derfor, at en del af midlerne anvendes til at ansætte en intern byggesagsbehandler. It-systemer og støtteværktøjer til styring og service Byggesagsteamet har ikke et system til at understøtte visitation, styring og prioritering af byggesager, når de modtages og behandles. Der er flere firmaer, som tilbyder den slags løsninger, der er relativt almindelige på byggesagsområdet. Indkøb og implementering af et system vil samtidig imødekomme det øgede behov for overblik og styring, som anvendelsen af eksterne leverandører medfører. Nyere systemer har samtidig den fordel, at de bidrager med den systematik, der skal til, for at AI fremadrettet kan inddrages i sagsarbejdet , da AI har brug for at have et relativt systematisk grundlag at lære fra. For nærmere beskrivelse af mulige løsninger henvises til bilag 1. For at understøtte kommunikation omkring sagsbehandling til byggeansøgerne forventer administrationen at indkøbe og implementere en digital løsning, hvor ansøger via en web- eller app-baseret løsning kan følge byggesagen fra ansøgning til tilladelse og den afsluttende ibrugtagningstilladelse. På baggrund af data fra sagssystemerne genereres der også en estimeret sagsbehandlingstid. Dette vil være et stort fremskridt i forhold til de eksisterende opgørelser over sagsbehandlingstid. Der eksisterer kun få løsninger på markedet, som trækker data direkte fra sagssystemerne ( reallife data). Løsningen vil samtidig kunne tilgås af både bygherre og rådgiver. Udgiften forventes at være ca. 200.000 kr. årligt. Udgiften er en årlig \"licens\", der også dækker hjælp til implementering af systemet. Der vil være behov for at investere i implementering og uddannelse af medarbejdere ved nye it-systemer Forenkling af skabeloner Det skabelon materiale , der anvendes til byggesagsbehandling i dag, er omfattende og utidssvarende, og dermed tidskrævende at anvende – ikke mindst for de eksterne byggesagsbehandlere. Der kan med fordel arbejdes med at forenkle, reducere og opdatere de nuværende ca. 104 skabeloner. Det kan bl.a. ske ved at trække på erfaringer fra andre kommuner. Processen kan samtidig bidrage til at sikre, at de krave der stilles til dokumentation i Greve Kommunes byggesagsbehandling svarer til kravene i sammenlignelige kommuner, og at kommunikationen er forståelig og præcis. Der forventes en engangsinvestering på ca. 100.000 kr. til indkøb af ekstern bistand til dette arbejde. Kommunikation Der er et stort behov for at forbedre kommunikationen med ansøgerne. Administrationen vil styrke brugen af forhåndsdialoger for at sikre bedre forventningsafstemning. Kommunikationen kan yderligere styrkes ved at ansøgerne har bedre adgang til oplysninger gennem den ovenfor nævnte selvbetjeningsløsning. Endelig forventer administrationen at forbedre kommunikationen ved at arbejde målrettet med at gøre sproget i mangelskrivelserne fra byggesagsteamet mere forståeligt. Der vil blive indkøbt ekstern bistand til en sproglig gennemgang af mangelskrivelserne, samt suppleret med kurser i formidling og kommunikation for medarbejderne. Processen vil blive gennemført i et samarbejde med kommunens egne kommunikationsmedarbejdere, så viden og kompetencer forankres i organisationen samtidig med, at udgiften til ekstern bistand holdes på et rimeligt niveau. Forventet engangsinvestering ca. 100.000 kr. Opkvalificering Byggesagsområdet er komplekst, og det tager typisk omkring seks måneder at \"oplære\" en erfaren byggesagsbehandler og omkring tre år at oplære en uerfaren. Derfor bliver der hele tiden arbejdet med at styrke de faglige og formidlingsmæssige kompetencer, hos de nuværende medarbejdere. Ud over den interne læring gennem oplæring, sparring og kvalitetssikring sker kompetenceløft typisk ved at medarbejderne deltager i tre moduler tilrettet byggesagsbehandlere, følger ny lovgivning og tager specialkurser i særlovgivning. Derved opnås større sikkerhed i byggesagsafgørelserne samt hurtigere og bedre sparring med eksterne byggesagsbehandlere. Byggesagsbehandlere skal desuden uddannes i konflikthåndtering og i brug af de it-systemer der indkøbes. Midler til opkvalificering indgår i de anbefalede initiativer. Lovgrundlag Udbudsloven Økonomiske konsekvenser Byrådet har afsat 1,3 mio. kr. til ekstra ressourcer til byggesagsområdet. For at øge produktiviteten og styrke kommunikationen på området foreslås der følgende udmøntning i perioden 2025-2028: Aktivitet 2025 2026 2027 2028 Eksterne ressourcer 300 300 300 300 Opnormering 500 700 700 700 It-systemer 300 300 300 300 Skabeloner 100 Sprog i breve mv. 100 I alt 1.300 1.300 1.300 1.300 Ovenstående er et bud på en fordeling, der vil kunne ændre sig afhængigt af implementeringstakt, vakancer mv. Høring MED-udvalget er inddraget forud for sagens behandling og har afgivet følgende bemærkninger: \" MED-udvalget bakker op om den fremlagte fordeling som beskrevet i sagen. Derved opstår der ikke et uhensigtsmæssig pres på de eksisterende medarbejdere til støtte og oplæring af eksterne. Det er vigtigt, at medarbejderen inddrages i den efterfølgende proces, hvor det skal besluttes hvilke dele af sagsbehandlingen, der skal indkøbes hos eksterne. Dette da det kan få stor indflydelse på medarbejdernes tilrettelæggelse af opgaver og trivsel .\" Kommunikation Administrationen vil udarbejde en projektplan for implementering af ændringen og give en løbende status for Klima-, Teknik- og Miljøudvalget. De aktuelle sagsbehandlingstider vil løbende blive opdateret på kommunens hjemmeside. Tidsplan Det forventes, at processen for indkøb af eksterne kan startes op i december 2024.", "source_path": "data/greve/raw_dagsordener/Klima-, Teknik- og Miljøudvalget_2024-11-21T08:00:00+01:00_a872ee29-d3d0-47e4-8674-6f0a5549fb8e.json"}
{"document_id": "a872ee29-d3d0-47e4-8674-6f0a5549fb8e", "committee": "Klima-, Teknik- og Miljøudvalget", "meeting_date": "2024-11-21T08:00:00+01:00", "section_type": "html_fragment", "section_title": "Udbud af affaldsindsamling, principbeslutning", "case_number": "24-011148", "agenda_index": 16, "text": "Beslutning 1.-4. Anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Kontrakterne om affaldsindsamling i Greve Kommune og drift af MiljøCenter Greve udløber i foråret 2027 og kan ikke forlænges. Dermed skal de i nyt udbud og dette har givet anledning til at tilpasse serviceniveauet i affaldsordningerne, så de løfter målene i Greve Kommunes Affaldsplan 2023-2034. Dette giver ligeledes anledning til en generel analysere af de nuværende affaldsordninger for eventuelle justeringer. Indstilling Administrationen indstiller, at KLAR Forsyning A/S’ forslag til principper for udbuddet godkendes, herunder: at alle renovationsbiler til indsamling af affald hos enfamilieshuse benytter el som drivmiddel. at dagrenovation fremover indsamles hver 14 dag som standard hele året. at indsamlingen af genanvendelige fraktioner og storskrald fremover sker med 4 ugers interval imod fast ugedag i måneden. at der indføres 8 ugers interval for indsamling af rent træ og forbrændingsegnet affald. Sagsbeskrivelse KLAR Forsyning A/S er ved at forberede det kommende udbud af indsamling af affald og drift af MiljøCenter Greve, og har i den forbindelse fået udarbejdet en række analyser af affaldsordningerne med henblik på, at tilpasse serviceniveauet i affaldsindsamlingen. Klima-, Teknik- og Miljøudvalget indbød den 5. september 2024 KLAR Forsyning A/S til orientering og dialog om udbud på affaldsområdet. Dialogen den 5. september samt COWI A/S’ analyser og anbefalinger har dannet grundlag for oplæg til principbeslutningen, som er beskrevet herunder. Det eneste forslag, som ikke blev drøftet på dialogmødet, er ændring nr. 4, 8 ugers indsamling for rent træ og forbrændingsegnet affald. Indsamling i eldrevne renovationsbiler I Greve Kommunes Affaldsplan er et mål at reducere CO 2 -aftrykket, fra MiljøCenter Greve og indsamlingen af husholdningernes affald sammenlagt, med 25% inden 2030. Dette mål skal løftes i forbindelse med det nye udbud. COWI A/S har gennemført en analyse af alternative drivmidler i forhold til traditionel dieseldrift for renovationsbiler, samt hvilke fordele og ulemper, der er ved de nævnte drivmidler set ud fra praktisk anvendelse samt miljømæssige- og økonomiske konsekvenser. Analyserne er vedlagt (Jf. bilag 1 og bilag 2). Samlet set vurderer COWI A/S, at den bedste balance imellem økonomi og miljø opnås ved brug af eldrevne renovationsbiler. COWI A/S vurderer, at det vil medføre en CO2-besparelse på 69 %. Indkøb af el-biler samt etablering af lade standere er dyrere end dieselbiler. Eldrevne biler forventes at give en meromkostning på 6% af det samlede gebyr for en husholdning med egen affaldsløsning. El-scenarierne bygger på, at alle renovationsbiler til indsamling af affald fra husholdninger benytter el som drivmiddel og forudsætter, at de lokale forhold som afstand til rute, aflæsseplads og standplads, giver et kørselsomfang, der kan holdes indenfor bilernes rækkevidde. 14-dages indsamling af mad- og restaffald hele året I dag er standard for alle enfamilieshuse, ugetømning af mad- og restaffald i 4 måneder fra maj til og med august og 14-dages tømning resten af året. Ved indsamling af mad-og restaffald på ugebasis i sommermånederne maj til august i elbiler, vil det være en udfordring, hvis elbilerne skal køre to runder på en dag, da det forventes at vil kræve en genopladning inden 2. runde. COWI A/S har på den baggrund udarbejdet en analyse af effekterne ved at indføre 14-dages indsamling af mad- og restaffald hele året (jf. bilag 3). COWI A/S vurderer, at 14-dages tømning hele året vil give en CO2-besparelse 9 %. Ved anvendelse af el-biler vil afvikling af sommer-ugetømninger, ikke give nævneværdige emissionsbesparelser. COWI A/S vurderer derimod, at der er væsentlige besparelse på indsamling. COWI A/S vurderer, at denne justering kan medføre en økonomisk besparelse på 5 %. Interval for indsamling Greve Kommune har i dag månedlig tømning af storskrald f.eks. stort metal, stort elektronikaffald og ikke-brændbart, mens Solrød Kommune har tømning hver fjerde uge. Solrød og Greve kommune har altså næsten lige mange årlige tømninger, med en forskel på kun én tømning årligt. KLAR Forsyning A/S har gennemført en markedsdialog med forskellige renovatører. Markedsdialogen indikerer, at tømmefrekvenserne bør være ens i de to kommuner, hvis der skal være mulighed for at opnå synergi og stordriftsfordele COWI A/S har på den baggrund analyseret indsamlingsintervallet (jf. bilag 4). COWI A/S anbefaler, at der i begge kommuner tømmes storskrald hver 4. uge. Ved at vælge denne løsning med fast rul frem for månedstømning, vil renovatøren få bedre vilkår for ruteplanlægningen. Borgerne i Greve Kommune vil få ekstra omkostninger ved denne løsning, da det vil give 13 tømninger årligt imod nuværende 12. Til gengæld vil borgerne med denne løsning opnå ekstra kapacitet og bedre muligheder for udsortering (mere plads til plast). Affaldsgebyret forventes at stige med ca. 17 kr. årligt. 8 ugers indsamling for to fraktioner, justering af serviceniveau For at imødegå de gebyrstigninger, som el-drift og ekstra indsamlingsrunder medfører, har COWI A/S undersøgt muligheder for at reducere omkostninger. COWI A/S har analyseret muligheden for at reducere indsamlingshyppighed af de to storskraldsfraktioner, rent træ og brændbart storskrald, fra 4 til 8 uger. Dialog med nuværende transportør, indikerer at der er indsamlingskapacitet, der kan udnyttes bedre og samtidig fastholde genanvendelsesgraden. COWI A/S vurderer, at denne justering af serviceniveauet vil medføre lavere indsamlingsomkostninger og samtidig fastholde genanvendelsesgraden. COWI A/S anslår, at det vil give besparelse på ca. 100 kr. pr. år pr. husstand. Lovgrundlag Bekendtgørelse om affald. Økonomiske konsekvenser Økonomi for borgerne På baggrund af COWI A/S’ gennemførte analyser, vil den anslåede økonomi for et enfamilieshus blive påvirket som set i skemaet nedenunder. Ændring Anslået påvirkning af affaldsgebyr pr. husstand Anslåede CO 2 -reduktioner 1. Elbiler Ca. stigning på 215 kr. 69 % 2. 14-dages tømning Ca. fald på 150 kr. Forventes minimal ved overgang til el-biler 3. 4-ugers interval Ca. stigning på 17 kr. Forventes minimal ved overgang til el-biler 4. 8 ugers indsamling for rent træ og forbrændingsegnet affald. Ca. fald på 100 kr. Forventes minimal ved overgang til el-biler Ovennævnte takstpåvirkninger er estimater, og de faktiske ændringer kendes først, når udbuddet er gennemført. KLAR Forsyning A/S anbefaler på baggrund af de gennemførte analyser at gennemføre de af COWI A/S anbefalede indsatser for at kunne imødekomme målene i Greve Kommunes affaldsplan i 2030. Affaldsordningerne skal hvile i sig selv, hvorfor der ikke er en økonomisk konsekvens for Greve Kommune. Høring Der er ikke høringspligt i denne sag. Kommunikation Kommunikationsplan vil blive udarbejdet primo 2027. Tidsplan Der er op til 11⁄2 års leveringstid på renovationsbiler og et EU-udbud kræver solid forberedelse samt gennemførelsestid, derfor er det nødvendigt at opstarte udbudsprocessen lang tid før kontraktudløb. Aktivitet Tidspunkt Udarbejdelse af analyser og beslutningsoplæg April - december 2024 Orientering af Klima-, Teknik- og Miljøudvalget i Greve Kommune om tidsplan. 5. september, temamøde evt. før ordinært møde Principbeslutninger fremlægges for Byråd December 2024 Udarbejdelse af udbudsmateriale Oktober 2024 - april 2025 Udsendelse af udbudsmateriale i EU-udbud Maj 2025 Tilbudsgivning Juli - august 2025 Kontraktindgåelse September 2025 Kontraktstart 1. marts 2027", "source_path": "data/greve/raw_dagsordener/Klima-, Teknik- og Miljøudvalget_2024-11-21T08:00:00+01:00_a872ee29-d3d0-47e4-8674-6f0a5549fb8e.json"}
{"document_id": "a872ee29-d3d0-47e4-8674-6f0a5549fb8e", "committee": "Klima-, Teknik- og Miljøudvalget", "meeting_date": "2024-11-21T08:00:00+01:00", "section_type": "html_fragment", "section_title": "Karlslunde - anmodning om fælles kystbeskyttelse", "case_number": "24-006330", "agenda_index": 17, "text": "Beslutning 1.-2. Anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Greve Kommune har modtaget en anmodning om at opstarte er fælleprojekt om kystbeskyttelse for et område langs kysten i Karlslunde. Administrationen anbefaler, at projektet startes op, og at der afsættes et beløb til at finansiere de indledende undersøgelser ved en ekstern rådgiver. Indstilling Administrationen indstiller, at det godkendes at opstarte et kommunalt fællesprojekt for kystbeskyttelse i området ved Karlslunde at der afsættes et rådighedsbeløb og gives en anlægsbevilling på 0,2 mio. kr. i 2025 til forundersøgelser finansieret af \"Beskyttelse mod stormflod\" på 1 mio. kr. i 2026, hvorved 0,2 mio. kr. fremrykkes fra 2026 til 2025. Sagsbeskrivelse En gruppe borgere på blandt andet Skovbrynet, Klitvej, Oldermandsvej og Martinsvej i Karlslunde har anmodet Greve Kommune om at igangsætte et fællesprojekt om kystbeskyttelse, jf. §1a stk. 2 i kystbeskyttelsesloven. Anmodningen er modtaget den 28. maj 2024 (jf. bilag 1). Det er administrationens vurdering, at der er ejendomme i området, der har behov for kysbeskyttelse, og at borgerne har afsøgt mulighederne for selv at gennemføre et projekt. Ejendommene langs kysten er udsat ved stormflodhændelser over en 100 års hændelse . Enkelte huse havde skade ved stormfloden i oktober 2023. Hændelsen skabte bekymring og årvågenhed omkring risikoen for fremtidige stormfloder. Der vil være tale om et kystbeskyttelsesprojekt, som også vil beskytte en række af de bagvedliggende ejendomme mod oversvømmelse langs kysten syd for Mosede Fort. Da projektet derved bliver relativt omfattende og komplekst, anbefaler administrationen, at der opstartes et kommunalt fællesprojekt efter kystbeskyttelseslovens §1a, som kommunen faciliterer. Det kan blive nødvendigt at eksporprierer i forbindelse med projektets endelige opførelse (jf. proces i bilag 2). Byrådet har den 26. juni 2024 (pkt. 24) godkendt, at administrationen allerede i 2024 kan ansætte en medarbejder til at varetage de mange opgaver som følge af det allerede igangsatte tværkommunale fællesprojekt for kystbeskyttelse i Strandparken og det øgede fokus på stormflod og kystbeskyttelse generelt i Greve Kommune. Den nye medarbejder er ansat den 15. oktober 2024. Byrådet har i samme sag godkendt, at administrationen fremlægger forslag om midler til rådgivning, når der opstår konkrete projekter. Før Byrådet jf. den gængse proces (jf. bilag 2) kan tage stilling til, om kommunen ønsker at fremme et fællesprojekt for kystbeskyttelse, er det nødvendigt at få konkretiseret projektet nærmere. Der skal blandt andet afdækkes forslag til projektets afgrænsning på kyststrækningen, beskyttelsesmetode og niveau mv. Det er derfor nødvendigt at indkøbe en ekstern rådgiver på projektet og gå i dialog med borgere i området, samt indhente en udtalelse til projektet fra Kystdirektoratet. Administrationen anbefaler, at der i første omgang afsættes 200.000 kr. til indkøb af ekstern rådgivning på projektet. Lovgrundlag Bekendtgørelse af lov om kystbeskyttelse m.v. Økonomiske konsekvenser Greve Kommune står i første omgang for at afholde de udgifter, der er ved opstart af et fællesprojekt for kystbeskyttelse. Der er afsat 1 mio. kr. i 2026 til anlægsprojektet \" Beskyttelse mod stormflod \" (251) som kan finansiere de indledende rådgiverudgifter til dette projekt på 0,2 mio. kr. Hvis forslaget vedtages, oprettes et nyt anlægsprojekt \" Kystbeskyttelse i Karlslunde \" med et rådighedsbeløb og bevilling på 0,2 mio. kr. i 2025, finansieret af \" Beskyttelse mod Stormflod \", som så vil have et resterende rådighedsbeløb på 0,8 mio. kr. i 2026. Hvis det på baggrund af forundersøgelsen besluttes at gennemføre et kystbeskyttelsesprojekt, skal Byrådet beslutte, hvorledes midlerne til kystbeskyttelsesforanstaltningerne skal tilvejebringes, herunder, om der skal optages lån, om lån skal garanteres af kommunen, og hvem der skal afholde udgiften. Byrådet kan pålægge ejere af fast ejendom, som opnår en beskyttelse eller anden fordel ved foranstaltningen, en bidragspligt. Det enkelte bidrags størrelse skal fastsættes af Byrådet. Byrådet kan ligeledes træffe afgørelse om, at der skal oprettes et digelag, kystsikringslag eller kystbeskyttelseslag, som de bidragydende ejere skal være medlem af. Hvis Byrådet beslutter at fremme et kystbeskyttelsesprojekt skal det projekt, der sendes i høring, indeholde oplysning om, hvorledes udgifterne skal afholdes og fordeles, herunder udgifterne til: Sagens forberedelse, forundersøgelser, projektering, udførelse og tilsyn. Drift, vedligeholdelse og andre løbende foranstaltninger. Ekspropriation, jf. § 6. Finansiering, jf. § 9. De nævnte §§ henviser til kystbeskyttesloven. Høring Der er ikke høringspligt i denne sag. Kommunikation I et kommunalt fællesprojekt er det kommunen, som er drivkraften. Kystdirektoratet har rollen som sagkyndig og leverer vejledning under processen. Der skal dog altid indhentes en udtalelse fra Kystdirektoratet om det foreslåede projekt, inden kommunalbestyrelsen beslutter at fremme det. Administrationen vil tage møde med de borgere der står som ansøgere i anmodning (jf. bilag 1) og forberede evt. borgermøde for interesserede deltagere. Tidsplan Det tager erfaringsmæssigt tre - fire år at gennemføre et større fællesprojekt om kystbeskyttelse efter kystbeskyttelseslovens kapitel 1a (jf. bilag 2). De forventede første skridt i en opstart i den konkrete sag er kort beskrevet nedenfor. Ultimo 2024/Primo 2025. Projektet konkretiseres ved møde med borgerne og rådgiver. Foråret 2025. Projektidé sendes til udtalelse i Kystdirektoratet Sommer 2025. Projektet fremlægges til behandling i Byrådet for evt. at fremme projektet Efterår 2025. De omfattede borgere underrettes om afgørelsen. Hvis projektet fremmes igangsættes fasen for projektudarbejdelsen.", "source_path": "data/greve/raw_dagsordener/Klima-, Teknik- og Miljøudvalget_2024-11-21T08:00:00+01:00_a872ee29-d3d0-47e4-8674-6f0a5549fb8e.json"}
{"document_id": "a872ee29-d3d0-47e4-8674-6f0a5549fb8e", "committee": "Klima-, Teknik- og Miljøudvalget", "meeting_date": "2024-11-21T08:00:00+01:00", "section_type": "html_fragment", "section_title": "Hundigegårdsvej 16 - Dispensation fra lokalplan til omlægning af sti", "case_number": "24-010066", "agenda_index": 18, "text": "Beslutning 1.-2. Godkendt. Fremstilling Sagsprocedure Klima-, Teknik- og Miljøudvalget. Resume Administrationen har modtaget ansøgning om dispensation fra byplanvedtægtens bestemmelser til omlægning af en sti i forbindelse med renovering af eksisterende daginstitution Lunas Ark, Hundigegårdsvej 16. Indstilling Administrationen indstiller, at dispensation til omlægning af stisystem på matrikel 9ln Hundige By, Kildebrønde godkendes at det godkendes, at administrationen behandler afgørelsen efter vejloven administrativt. Sagsbeskrivelse Byrådet har den 19. juni 2023 (pkt.26) godkendt det nye placeringsforslag for daginstitutionen Lunas Ark. I sagen er oplyst, at projektet kræver, at eksisterende sti omlægges. Udbuddet blev godkendt af Byrådet den 4. september 2023 (pkt. 19) Bygherres rådgiver har søgt om dispensation til at omlægge stisystemet på ejendommen, således at den fremtidige daginstitution kan opføres som en samlet bygning, i stedet for som i dag at være opdelt i to bygninger. Dispensation fra byplanvedtægten Omlægningen af stien kræver dispensation fra byplanvedtægt nr. 6 tillæg F § 2 om vejforhold . §2 Vejforhold Der udlægges areal til følgende stier med retning og beliggenhed som vist med tværgående skravering på vedhæftede kortbilag: Sti A-B i en bredde af 4,00 m Sti D-E i en bredde af 4,00 m Sti B-C i en bredde af 7,00 m, hvortil kommer tilhørende skråningsareal Sti B-D i en bredde af 7,00 m Stien B-C skal have niveaufri skæring med Hundigegårdsvej , vist på kortbilag med NS. Den eksisterende daginstitution Lunas Ark er i dag to separate bygninger placeret på hver sin del af matriklen 9ln Hundige By, Kildebrønde. Gennem matriklen er anlagt et stisystem i overensstemmelse med byplanvedtægt nr. 6 tillæg F kortbilag. Daginstitutionen skal renoveres og det ønskes at skabe en samlet bebyggelse på matriklen. For at dette kan lade sig gøre, skal den eksisterende sti omlægges og placeres anderledes end tillæg F angiver. Stien ønskes anlagt rundt om matriklen og derved samle bebyggelsen og udearealerne (se bilag 1) Sagen har været sendt i partshøring hos Sløjen 5 og 7 samt i naboorientering hos Sløjen 5 og 7 og grundejerforeningen Hundigegaard i perioden 18. oktober 2024 til 3. november 2024. Der er indkommet et høringssvar fra Sløjen 5 (jf. bilag 2), der bliver nabo til den nye sti. Borgerne giver udtryk for bekymring for øget trafik og støj langs deres skel mod stien, samt forringelse af dyrelivet når beplantningen i skel bliver fjernet. Administrationen indstiller, at der gives tilladelse til at omlægge stien rundt om matriklen. Det er administrationens vurdering at, omlægningen af stien vil gavne daginstitutionen, samtidig med at omkringboende borgere fortsat kan færdes i området via et stisystem. Tilladelse efter vejloven Omlægning af stien skal også godkendes af kommunen som vejmyndighed iht. privatvejslovens § 71. Jf. privatvejsloven er en omlægning principielt at betragte som nedlæggelse af en delstrækning af stien og etablering af en ny strækning. Det fremgår af Greve Kommunes delegationsplan, at beslutning om udlæg af nye stier og nedlæggelse af stier skal træffes af Byrådet, men at administrationen kan træffe afgørelse om nedlæggelse af en mindre betydende del af en vej eller sti. Da omlægningen alene vedrører en strækning, som ligger på Greve Kommunes ejendom, og da der samtidig med nedlæggelsen af stien etableres en ny, vurderer administrationen, at der er tale om en mindre betydende del, der ikke skal forelægges for Byrådet som en formel myndighedsafgørelse. Privatvejslovens § 73 indeholder krav om, at der skal ske en offentlig høring samt direkte høring af tilstødende grundejere og andre grundejere med vejret. Høringsfristen er 8 uger. Da omlægningen kun har reel betydning for en enkelt nabo til den nye sti, har administrationen jf. lovens § 74 hørt denne nabo. Svarfristen udløber den 21. november 2024. Medmindre høringssvaret indeholder helt nye oplysninger, som hindrer omlægningen, vil administrationen træffe afgørelse i sagen. Lovgrundlag Planloven § 20 Forvaltningsloven § 19 Privatvejslovens § 71, § § 73-74 og § 2, stk. 2. Økonomiske konsekvenser Sagen har ingen økonomiske konsekvenser for Greve Kommune. Øvrige konsekvenser Sagen har konsekvenser for renoveringen af daginstitutionen Lunas Ark. Hvis omlægningen af stien ikke godkendes, skal det kommende byggeri projekteres om, hvilket vil forsinke arbejdet med renovering af Lunas Ark. Høring Der er ikke høringspligt for råd og nævn i kommunen i denne sag. Dispensation fra byplanvedtægten har i perioden fra den 18. oktober 2024 til og med den 3. november 2024 været sendt i partshøring hos ejere af berørte naboejendomme, samt i naboorientering til ejere og beboere af berørte naboejendomme og grundejerforeningen Hundigegaard . Omlægningen kræver iflg. privatvejsloven alene en høring af nabo til den nye sti og Greve Kommune som grundejer. Høringsfristen vil være 3 uger.", "source_path": "data/greve/raw_dagsordener/Klima-, Teknik- og Miljøudvalget_2024-11-21T08:00:00+01:00_a872ee29-d3d0-47e4-8674-6f0a5549fb8e.json"}
{"document_id": "a872ee29-d3d0-47e4-8674-6f0a5549fb8e", "committee": "Klima-, Teknik- og Miljøudvalget", "meeting_date": "2024-11-21T08:00:00+01:00", "section_type": "html_fragment", "section_title": "Søfrydsvej 1, 2670 Greve - Tagterrasse indenfor lokalplan 12.50", "case_number": "24-004854", "agenda_index": 19, "text": "Beslutning Orienteringen blev taget til efterretning. Fremstilling Sagsprocedure Klima-, Teknik- og Miljøudvalget. Resume I forbindelse med en ansøgning om opførelse af en tagterrasse på adressen Søfrydsvej 1, 2670 Greve, er administrationen blevet opmærksom på, at tagterrasser ikke er direkte reguleret af lokalplan 12.50, ”Strandvejsområdet i Hundige, Greve, Mosede og Karlslunde”. Indstilling Administrationen indstiller, at orienteringen tages til efterretning. Sagsbeskrivelse Administrationen har modtaget en ansøgning om en tagterrasse på Søfydsvej 1. Administrationen er ved at behandle sagen, der har været i høring til den 1. november 2024. Der er ikke indkommet bemærkninger. Tagterrasser er ikke direkte reguleret af lokalplan 12.50, ”Strandvejsområdet i Hundige, Greve, Mosede og Karlslunde”. I henhold til lokalplanens § 7, pkt. 7.2, må bebyggelse i område A maksimalt være opført i 1 etage med en udnyttet tagetage. Det betyder, at der må opføres tagterrasser i lokalplanens område, så længe byggeriet inkl. tagterrassen ikke vurderes at udgøre to etager. Planklagenævnet har tidligere udtalt, at planloven ikke indeholder en definition af begrebet \"etager\", (jf. bilag 1). Planklagenævnet henviser til, at der planretligt bliver lagt vægt på, hvordan bygningen fremtræder for naboer og forbipasserende - set i forhold til de hensyn, som planloven skal varetage. Det er derfor en skønsmæssig vurdering fra sag til sag, om der er tale om to etager, når der ønskes opført en tagterrasse inden for lokalplanens område. Ejeren af Søfrydsvej 1 ønsker at opføre en tagterrasse med en bredde på 2,9 m og en dybde på 1,8 m (jf. bilag 2 og 3). Værnet omkring tagterrassen vil blive udført i klart glas med sort ramme. Administrationen har umiddelbart vurderet, at den ansøgte tagterrasse ikke udgør to etager og dermed kan opføres inden for lokalplan 12.50. Dette er vurderet ud fra, at tagterrassen udgør en beskeden størrelse i forhold til det resterende byggeri på ejendommen, hvorved bygningen som helhed ikke fremstår som værende i to etager. Sagen lægges til orientering, for at gøre Klima-, Teknik- og Miljøudvalget opmærksom på, at dette forhold ikke er reguleret i lokalplanen. Såfremt det ønskes, at tagterrasser skal have et ensartet udtryk igennem lokalplanens område, så vil der skulle nedlægges et forbud efter §14 i planloven med henblik på at beslutte, om der i stedet skal udarbejdes et tillæg til lokalplanen der regulerer forholdet. Som det er i dag, vil administrationen ved en konkret ansøgning om tagterrassen fra sag til sag vurdere, om tagterrassen har et omfang, der gør, at den fremstår i to etager og dermed er i strid med lokalplanens bestemmelser om etageantal. Til denne vurdering anvender administrationen blandt andet ”Håndbog for bygningsmyndigheder”, tidligere afgørelser fra planklageenheden om tagterrasser/vurdering af to plan hos, og i forhold til den konkrete udformning af tagterrassen sammen med den øvrige bygning i ansøgningen. Lovgrundlag Planloven og byggeloven. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i kommunens råd og nævn i denne sag. Administrationen sender sagen i sædvanlig høring jf. forvaltningsloven.", "source_path": "data/greve/raw_dagsordener/Klima-, Teknik- og Miljøudvalget_2024-11-21T08:00:00+01:00_a872ee29-d3d0-47e4-8674-6f0a5549fb8e.json"}
{"document_id": "a872ee29-d3d0-47e4-8674-6f0a5549fb8e", "committee": "Klima-, Teknik- og Miljøudvalget", "meeting_date": "2024-11-21T08:00:00+01:00", "section_type": "html_fragment", "section_title": "Lukket: Henvendelser til formanden", "case_number": "21-015023", "agenda_index": 20, "text": "Orienteringen blev taget til efterretning.", "source_path": "data/greve/raw_dagsordener/Klima-, Teknik- og Miljøudvalget_2024-11-21T08:00:00+01:00_a872ee29-d3d0-47e4-8674-6f0a5549fb8e.json"}
{"document_id": "a872ee29-d3d0-47e4-8674-6f0a5549fb8e", "committee": "Klima-, Teknik- og Miljøudvalget", "meeting_date": "2024-11-21T08:00:00+01:00", "section_type": "html_fragment", "section_title": "Orientering fra formanden/gensidig orientering", "case_number": "21-014457", "agenda_index": 21, "text": "Beslutning Orienteringen blev taget til efterretning. Udvalget bemærker, at der mangler beskæring langs Strandvejen. Det betyder, at gående bliver tvunget ud på cykelstien. Administrationen bør oprette et Facebook-opslag om grundejerforpligtelserne. Fremstilling Sagsprocedure Klima-, Teknik- og Miljøudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning.", "source_path": "data/greve/raw_dagsordener/Klima-, Teknik- og Miljøudvalget_2024-11-21T08:00:00+01:00_a872ee29-d3d0-47e4-8674-6f0a5549fb8e.json"}
{"document_id": "a872ee29-d3d0-47e4-8674-6f0a5549fb8e", "committee": "Klima-, Teknik- og Miljøudvalget", "meeting_date": "2024-11-21T08:00:00+01:00", "section_type": "html_fragment", "section_title": "Huskeliste og orientering fra administrationen", "case_number": "21-013718", "agenda_index": 22, "text": "Beslutning Administrationen orienterede yderligere om, at kommunen søger KL's klimapris både i forhold til rentvandsbassin ved Hundige Strandby og Skolernes Klimahandledag. Orienteringen blev taget til efterretning. Fremstilling Sagsprocedure Klima-, Teknik- og Miljøudvalget. Resume I sagen gives et kort overblik over administrationens orienteringspunkter. Indstilling Administrationen indstiller, at eventuelle orienteringer tages til efterretning. Sagsbeskrivelse Administrationen orienterer om: . Ny procedure for høring af råd og særlige udvalg. Administrationen har udarbejdet ny procedure for høring af råd og særlige udvalg i kommunen, f.eks. Handicaprådet og Greve Seniorråd. Det betyder, at der fremover vil være et obligatorisk afsnit om ”Høring” i alle sager. Ændringen sker for at sætte fokus på, at der sker høring forud for sagens politiske behandling. Tune Plejecenter Administrationen giver en mundtlig orientering KL ansætter Birgit S. Hansen som KL’s repræsentant for Grøn Trepart. KL's pressemeddelelse af 10. oktober 2024 er vedlagt som bilag 1. Ulovlig kystbeskyttelse og terrænændring nord for ved Mosede Havn Administrationen var på et tilsyn på stranden lige nord for Mosede Havn den 16. oktober 2024. Her var en entreprenør, ved at terrænregulere private haver ned mod stranden og opføre kystbeskyttelse. Både terrænregulering og kystbeskyttelse kræver tilladelse fra hhv. Kystdirektoratet og Greve Kommune. Administrationen bad entreprenøren om at standse arbejdet med kystbeskyttelsen. Den 18. oktober 2024 kontaktede administrationen entreprenøren, for at sikre at arbejdet med etableringen af kystbeskyttelse (oplægning af sten og fiberdug), var standset. Entreprenøren fortalte, at alt arbejde med kystbeskyttelse var stoppet. Administrationen har siden erfaret, at private lodsejere på dette sted har søgt og fået afslag fra Kystdirektoratet på at terrænregulere deres haver. På en ny besigtigelse den 29. oktober 2024 blev det konstateret, at flere matrikler har fået oplagt fiberdug og sten som kystbeskyttelse, efter at entreprenøren var blevet bedt om at standse arbejdet. Administrationen har gjort Kystdirektoratet opmærksom på observationerne og følger op på, at den ulovligt opførte kystbeskyttelse bliver lovliggjort. De nærmeste grundejere har ligeledes modtaget en orientering om, at kystbeskyttelse kræver en tilladelse. Udvidelse af Motorring 4 syd og arbejdet efter kommunens støjhandleplan Med Infrastrukturplan 2035 blev det besluttet, at Motorring 4 syd skal udvides, og at anlægsarbejdet forventes igangsat i 2026. Første skridt frem mod realiseringen af anlægsprojektet er gennemførelse af en miljøkonsekvensvurdering i 2023-2025, som blandt andet vil se på trafikstøj. For Greve Kommune betyder udvidelsen af Motorring 4, at der etableres et ekstra spor i hver retning mellem afkørsel 27 og motorvejskrydset Ishøj (jf. vedlagte kort i bilag 2). Det betyder mere trafik og dermed mere støj i området ved Viften, Tjørnelyparken og Rosenlyparken, som allerede i dag er kommunens mest støjbelastede boliger. Greve Kommunes eksisterende støjvold og Ishøj Kommunes planlagte støjvold bindes sammen af Vejdirektoratets støjvold, der er 2 meter høj og derfor langt fra er tilstrækkelig til at dæmpe støjen. Strækningen udgør et ”støjhul” mellem de to kommuner. Administrationen i Greve Kommune og Vejdirektoratet er dialog om et samarbejdsprojekt, der skal afklare mulige synergier mellem statens og kommunes støjhandlingsplaner med udgangspunkt i støjvolde og støjskærme. I den sammenhæng er det planen, at arbejdet skal koordineres med miljøvurderingen af motorring 4, herunder ”støjhullet” på grænsen til Ishøj kommune. Ved årsskiftet blev Greve Kommune medlem af Silent City, som er et samarbejde mellem 16 kommuner og Region Hovedstaden med fokus på trafikstøj. På Silent Cities næste projektgruppemøde vil et af temaerne være samarbejde og dialog om trafikstøj på tværs af kommunegrænser med Ishøj, Greve og Solrød kommuner som eksempler. På mødet deltager medarbejdere fra medlemskommunerne, som arbejder med støj. Det er administrationens håb, at den igangværende miljøvurdering af udvidelsen af motorring 4 syd, giver en åbning i forhold til statslige investeringer i at reducere trafikstøjen, herunder i at lukke ”støjhullet” mod Ishøj Kommune. Det er også administrationens hensigt, at samarbejdet med Vejdirektoratet og dialogen med fagpersoner fra nabokommunerne og de øvrige kommuner i Silent City skal bidrage til initiativer i kommunens støjhandlingsplan. Dom i sag om kommunens afgørelse overfor Maximus ejendomme aps Maximus ejendomme aps, som ejer Greve Landevej 122, stævnede i juli 2024 Greve Kommune med påstand om, at kommunens afgørelse om afslag på landzonetilladelse af 18. januar 2024 var ugyldig og skulle hjemvises til fornyet behandling hos kommunen. Kommunen var på stævningstidspunktet i gang med at vurdere, om der var grundlag for genoptagelse og eventuel tilbagekaldelse af afgørelsen af 18. januar 2024. Kommunen kunne dog ikke nå at træffe afgørelse om dette inden udløbet af 6-måneders fristen for domstolsprøvelse af afgørelsen af 18. januar 2024. Maximus ejendomme aps indgav derfor stævning med henblik på at afbryde 6- måneders fristen. Kommunen har den 7. oktober 2024 tilbagekaldt afgørelsen af 18. januar 2024 med henblik på fornyet behandling, da det er kommunens vurdering, at afgørelsen er ugyldig som følge af mangelfuld begrundelse. Retten har under henvisning til, at Greve Kommunen har anerkendt Maximus ejendomme aps’s påstand, afsagt dom efter Maximus ejendomme aps’s påstand. Det indebærer, at kommunen skal anerkende, at kommunens afgørelse om afslag på landzonetilladelse af 18. januar 2024 er ugyldig og hjemvises til fornyet behandling. Kommunen skal også betale sagsomkostninger til sagsøger med 7.720 kr. Dommen er afsagt den 10. oktober 2024. Administrationen har udbetalt sagsomkostninger til Maximus ejendomme aps og vil nu påbegynde den fornyede behandling af sagen. Omkostningerne til en tabt retssag skal jf. praksis i Greve Kommune betales af kassen. Administrationen indarbejder beløbet i budgetopfølgning 3 2024. Ændret tekst på kommunens hjemmeside om byggesagsbehandlingstider Administrationen har ændret teksten på kommunens hjemmeside vedrørende de aktuelle byggesagsbehandlingstider, da de i øjeblikket er meget lange. I bilag 3 og 4 ses teksten før og efter. Orientering om status i retssag Brødemosen Der gives en kort orientering (jf. lukket bilag 5). Frivillige til nyt fritløbsområde for hunde på Langagergård Klima-, Teknik- og Miljøudvalget besluttede den 10. oktober 2024 (pkt. 8) at igangsætte en ny hegning til fritløbsområde for hunde på Langagergård i 2025, herunder at administrationen skulle kontakte Frivillige Centret om private løsninger for opsætning af hundeposer og tømning af skraldespande, og FGU om de vil deltage i opsætning af hegn. Begge har meldt tilbage, at de desværre ikke kan hjælpe. Administrationen har derfor igangsat hegningen mv. Tune Skole Lunden evt. som træningsområde for politihunde Københavns Politi har henvendt sig om muligheden for at låne bygningerne på Tune Skole, Lunden og de tilhørende udearealer 1-2 gange til træning af politihunde. Øvelserne, der vil foregå enten kl 07-15 eller kl 15-23 afhængigt af anden brug, burde ikke medføre gener for naboer. Politiet vil så vidt muligt, opsætte skilte med Politiøvelse, for at informere områdets beboere. Administrationen er i nærmere dialog med politiet om dette. Ny kommunikationskanal Greve Kommune indgik i nov. 2021 en aftale med Clear Channel om opsætning af reklamefinansierede buslæskure og infoskærme. Tre af de analoge skærme er udskiftet til digitale skærme. To af disse er placeret på hver side af Hundige Centervej, lige inden man kommer til Godsvej ved Waves. En anden er placeret på Greve Strandvej ved Strandlyst Allé. Greve Kommune kan også annoncere på de tre dobbeltsidede infoskærme. Infostanderne er et såkaldt ”hey”, som kan vække opmærksomhed eller minde den forbipasserende om noget, vedkommende allerede har set andre steder (for eksempel på kommunens facebookside eller i avisannoncen). Først og fremmest et foto eller en kort film (15 sekunder), og ganske lidt tekst. Vedlagt er et eksempel på en information fra Greve Kommune om juletræstænding (jf. bilag 6). Af aftalen fremgår det: \" Som norm for reklamernes udformning og indhold gælder Markedsføringslovens bestemmelser samt det internationale reklamekodeks. Politisk, religiøs eller pornografisk reklame samt reklame af polemisk art vendt mod Kommunen må ikke forekomme. \". KL’s Klimapris 2025 er åben for indstillinger Hvert år hylder KL’s Klimapris en kommunal indsats, der har gjort en forskel for klimaet og viser, hvordan kommuner går forrest i klimakampen. Med klimaprisen ønsker KL at udbrede viden om alle de indsatser, som kommunerne er lykkedes med – således andre kommuner kan få gavn af ideerne og erfaringerne. Klimaprisen uddeles på KL’s Klima & Miljø Topmøde i Aalborg den 24.-25. april 2025, og KL skal modtage alle indstillinger senest den 17. januar 2025. Administrationen undersøger i øjeblikket, om der er basis for at søge prisen på baggrund af klimabassinet ved Hundige Strandby og det rentvandsbassin, der indgår i løsningen. Lunas Ark - genhusning Klima-, Teknik og Miljøudvalget godkendte den 17. august 2023 (pkt. 5), at daginstitutionen Lunas Ark med 133 børn genhuses i pavilloner ved Klub Godset. Som en del af det løbende arbejde med at sikre kapacitet, herunder sikre plads til børn der kommer fra den private institution KLAX, orienteres udvalget hermed om, at der vil ske en opnormering af antal børn i institutionen. Dette gøres indenfor den afsatte bevilling. Orientering om Greve Kommunens resultat i Kommunernes Skoletrafiktest 2024 Vedlagt er brev fra direktør for Rådet for Sikker Trafik (jf. bilag 7), samt resultatet for Greve Kommune (jf. bilag 8) og et bilag med anbefalinger (jf. bilag 9)", "source_path": "data/greve/raw_dagsordener/Klima-, Teknik- og Miljøudvalget_2024-11-21T08:00:00+01:00_a872ee29-d3d0-47e4-8674-6f0a5549fb8e.json"}
{"document_id": "a872ee29-d3d0-47e4-8674-6f0a5549fb8e", "committee": "Klima-, Teknik- og Miljøudvalget", "meeting_date": "2024-11-21T08:00:00+01:00", "section_type": "html_fragment", "section_title": "Klima-, Teknik- og Miljøudvalgets mødekalender 2024", "case_number": "21-014455", "agenda_index": 23, "text": "Beslutning Orienteringen blev taget til efterretning. Fremstilling Sagsprocedure Klima-, Teknik- og Miljøudvalget. Resume I sagen gives et overblik over Klima-, Teknik- og Miljøudvalgets udvalgsmøder og møder i tilknytning til udvalget. Indstilling Administrationen indstiller at orienteringen tages til efterretning. Sagsbeskrivelse Kalenderen er vedlagt som bilag.", "source_path": "data/greve/raw_dagsordener/Klima-, Teknik- og Miljøudvalget_2024-11-21T08:00:00+01:00_a872ee29-d3d0-47e4-8674-6f0a5549fb8e.json"}
{"document_id": "a872ee29-d3d0-47e4-8674-6f0a5549fb8e", "committee": "Klima-, Teknik- og Miljøudvalget", "meeting_date": "2024-11-21T08:00:00+01:00", "section_type": "html_fragment", "section_title": "Underskriftsark", "case_number": "21-014460", "agenda_index": 24, "text": "Fremstilling Sagsprocedure Klima-, Teknik- og Miljøudvalget. Resume Elektronisk underskriftsark.", "source_path": "data/greve/raw_dagsordener/Klima-, Teknik- og Miljøudvalget_2024-11-21T08:00:00+01:00_a872ee29-d3d0-47e4-8674-6f0a5549fb8e.json"}
