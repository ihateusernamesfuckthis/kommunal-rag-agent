{"document_id": "922c69f2-edb6-40fe-a93d-bcd14675d397", "committee": "Klima-, Teknik- og Miljøudvalget", "meeting_date": "2025-02-06T08:00:00+01:00", "section_type": "html_fragment", "section_title": "Godkendelse af dagsorden", "case_number": "", "agenda_index": 0, "text": "Beslutning Godkendt. Fremstilling Sagsprocedure Klima-, Teknik- og Miljøudvalget. Resume Godkendelse af dagsorden. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Klima-, Teknik- og Miljøudvalget_2025-02-06T08:00:00+01:00_922c69f2-edb6-40fe-a93d-bcd14675d397.json"}
{"document_id": "922c69f2-edb6-40fe-a93d-bcd14675d397", "committee": "Klima-, Teknik- og Miljøudvalget", "meeting_date": "2025-02-06T08:00:00+01:00", "section_type": "html_fragment", "section_title": "Klimahandlingsplanen, initiativer om mobilitet.", "case_number": "24-013290", "agenda_index": 1, "text": "Beslutning 1. Taget til efterretning 2. Udvalget bemærker, at de er tilfredse med de mange igangværende initiativer inden for mobilitet, som er en vigtig del i den grønne omstilling og elementer i kommunens klimahandlingsplan. Udvalget ser ikke behov for at prioritere anderledes, men bemærker at der er behov for et initiativ om pendlerparkeringspladser. Fremstilling Sagsprocedure Klima-, Teknik- og Miljøudvalget. Resume Transport er den sektor i kommunen, der udleder mest CO 2 , men er samtidigt det område, hvor færrest klimatiltag i kommunens Klimahandlingsplan er igangsat. Sagen redegør for status og prioriteringsbehov. Sagen følger af status på Klimahandlingsplanen, som Byrådet fik forelagt 13. november 2024, hvor det fremgår, at indsatser om mobilitet er en udfordring, og der er behov for at prioritere indsatserne for at gennemføre planen. Indstilling Administrationen indstiller, at orienteringen om status på initiativerne om mobilitet tages til efterretning, herunder at Skolernes Klimahandledag bidrager med input til den kommende Trafiksikkerhedsplan og skolevejsanalyser og at prioriteringen mellem tiltagene besluttes. Sagsbeskrivelse Som fremlagt for Byrådet i status på Klimahandlingsplanen den 13. november 2024 (pkt. 24), udgør transport over halvdelen af udledningen i kommunens CO 2 -regnskab. CO 2 -udledningen fra sektoren er derudover stigende, da antallet af biler i kommunen øges år for år, både i form af flere fossile biler og elbiler, som ikke blot erstatter fossile biler, men supplerer det samlede antal af biler. Klimahandlingsplanens nuværende roadmap gælder for 2023-2026 og skal evalueres af det afgående byråd i 2025, hvorefter den næste roadmap for 2027-2030 skal udarbejdes og vedtages af det kommende byråd. Det kan på nuværende tidspunkt forventes, at transportsektoren vil udgøre en endnu større udfordring i den kommende roadmap . Klimahandlingsplan 2050: Roadmap 2023-2026 fokuserer på to hovedelementer: at ombytte kørte km til cykel, kollektiv transport eller samkørsel og at overgå fra fossile biler til elbiler. Elementerne kræver forskellige tiltag for at lykkes, i alt indgår 12 tiltag bestående af 27 handlinger. Kommunen er længst med implementeringen af de tiltag, der understøtter overgang fra fossile køretøjer til el, hvor de tilknyttede indikatorer også viser fremdrift. Hvad angår reduktionen i antal køretøjer og antal kørte km er der mindre fremdrift i implementering og indikatorer. Opgavelisten på Vej- og Landskabsområdet blev senest politisk prioriteret af Klima-, Teknik- og Miljøudvalget den 21. november 2024 (pkt. 13), hvor klimatiltagene fortsat er udskudt. Nedenfor fremlægges status for de enkelte tiltag kort. Gennemgang af tiltag og handlinger Tiltaget 4.2.1 Bedre cykelforhold Tiltaget handler om at anlægge missing links fra cykelstiplanen, vedligehold af cykelstier, forbedring af skiltning og forbedre information om eksisterende cykelruter. Nogle af handlingerne er i gang. Der pågår pt. afklaring af en 2 minus 1 vej på Karlslunde Centervej, og der er iværksat anlæg af en cykelsti på Greve Centervej til Skovbo Allé. Udarbejdelse af nye analyser til anlægsprojekter om de øvrige missing links i cykelstiplanen er pt. ikke prioriteret. Statens cykelstipulje i 2025 er større end sidste år, og der er indikation på, det også vil være tilfældet i 2026 og årene frem. Det kan forøge muligheden for at søge statstilskud til missing links. Trafiksikkerhedsplanen forventes pt. igangsat i slutningen af 2025. Planen kan bl.a. hjælpe til at give overblik over, hvor det er vigtigst at sætte ind for at øge trafiksikkerheden for cyklister. Plan22+ projektet jf. beslutning i Byrådet den 4. september 2024 (pkt. 18) indeholder mulighed for at kommunikere om de eksisterende cykelruter og smutveje samt missing links i mindre skala. Borgerinput i Plan22+ projektet til andre forbedringer, samt bedre i skiltning i kommunen mv. vil kræve prioritering. Tiltag 4.2.2 Sikre skoleveje Tiltaget er delvist i gang. Der er udført trafiktiltag ved Tune Skole, som har skabt bedre forhold for bløde trafikanter, i form af bl.a. nyt fodgængeranlæg. Der er afsluttet skolevejsanalyse ved Hedelyskolen, som evt. kan anvendes på andre skoler samt som input til arbejdet med Trafiksikkerhedsplanen . Samtidig kan Skolernes Klimahandledag i 2025 (jf. Bilag 1: Bidrag i form af transportforløb på skolerne) også bidrage med input til den kommende Trafiksikkerhedsplan og skolevejsanalyser. Skolernes Klimahandledag i 2025 vil derfor bl.a. ske gennem et samarbejde med Klimaambassaden, som er et program for skolerne i den grønne Tænketank Concito . Klimaambassaden har kontaktet administrationen med tilbud om at forestå afvikling af dagen for skoleklasser på relevante skoler. Tiltag 4.2.3 Cykel og samkørsel til fritidsaktiviteter Tiltaget er nu i gang. Det handler blandt andet om inddragelse af fritidsforeninger og brugerråd. Bred inddragelse ift. cyklisme indgår som en del af Plan22+, mens inddragelse af foreninger planlægges som et led i almindelig mødeaktivitet mellem administration og brugerråd i 2025 og frem. Tiltag 4.2.4 Pendlerdistancen 5-15 km. Tiltaget er ikke i gang. Det handler om kampagner for at italesætte og udbrede tanken om elcykel, samt at facilitere udlån af elcykler, så man over en periode på 1-2 måneder tester sin hverdag med elcykel. Det er en udbredt metode med gode resultater, som det endnu ikke har været muligt at prioritere. Tiltag 4.2.5 Kombinationsrejsen Tiltaget er i gang. Der er bl.a. indgået et tværgående samarbejde ml. Region Sjælland, Gate 21, Movia og Greve Kommune omkring projektet \"Den sammenhængende rejse\", der handler om brugen af delecykler til erhvervsområder, og som er et eksempel på udvikling af delemobiliteten. Der har desuden været dialog med DSB vedr. renovering af Hundige Station, men DSB har endnu ikke meldt en tidsplan ud for, hvornår der kommer til at ske noget. Tiltag 4. 2.6 Fremtidens kollektive transport Tiltaget er ikke i gang. Her kan der bl.a. sættes fokus på nye samarbejder og partnerskaber mellem virksomheder, kommuner og Movia ift. finansiering af busdriften. Tiltag 4.3.1 Omstilling til elbusser Afsluttet og i drift. Alle Movias busser i kommunen er i dag el-busser. Tiltag 4.3.2 Ladestanderinfrastruktur Afsluttet. Kommunen har for nyligt afsluttet opsætningen af de 27 ladepunkter på offentlige p-pladser i kommunen , der var krav om i ladestanderbekendtgørelsen via et udbud, der gav en økonomisk gevinst for kommunen. Ladestrategien (Byrådet 17. november 2022 (pkt. 14)) pegede dog på, at der ville være behov for yderligere ladepunkter , hvis overgangen til elbiler i kommunen gik hurtigere end forventet. Det er tilfældet, da stigningen i antal elbiler er kraftig og Greve Kommune ligger næsthøjest i landet. Det er derfor en mulighed at prioritere en afsøgning af udvidelse af udbuddet med henblik på opsætning af de resterende ladepunkter , der blev udpeget i strategien. Der er dog ikke afsat budget til dette. Tiltag 4.3.3 Kommunens grønne medarbejdertransport Tiltaget er i gang. Det handler om kommunen som organisation, både ift. at fremme grøn transport til/fra arbejde og i arbejdstiden. Der er foretaget en undersøgelse og fokus på at forbedre cykelforhold, når muligt i forbindelse med renoveringer, fx på rådhuset i kraft af Fremtidens arbejdsplads, der arbejdes på en strategi for udskiftning af kommunens biler til el, som forventes at blive politisk behandlet i 2025. 4.4.1 Fremme af samkørsel og delebilisme Tiltaget er delvist i gang. Det handler om at etablere stop- og opsamlingssteder. Arbejdet er en del af kommuneplanrevisionens tema 3 om \"Trygge og sammenhængende lokalområder\". Arbejdet vil konkret skulle prioriteres af Klima-, Teknik- og Miljøudvalget blandt de øvrige opgaver på vej- og landskabsområdet i 2026 og frem. 4.4.2 Hjemmearbejdsdage Tiltaget handler om at fastholde mulighed for hjemmearbejde, der opstod som følge af Corona, da hver hjemmearbejdsdag reducerer transporten med 1/5. Indsatsen har samtidig en synergi med attraktive arbejdspladser og fremmer tiltrækning af arbejdskraft. Der arbejdes med hjemmearbejde på de administrative arbejdspladser i kommunen som organisation, men emnet er endnu ikke udbredt fx i dialog med større arbejdspladser i erhvervslivet. Lovgrundlag Greve Kommunes Klimahandlingsplan 2050: Roadmap 2023-2026. Økonomiske konsekvenser Sagen har ingen økonomiske konsekvenser for Greve Kommune. Øvrige konsekvenser En reduktion af CO 2 -udledningen fra transportsektoren vil både bidrage med øget sundhed i form af renere luft, mindre støj (i de områder hvor der køres lavere end 40 km/t.) og mere motion, da udledningerne ikke alene skal reduceres ved at flest muligt overgår til elbiler, men også at flere cykler, samt et lavere forbrugsaftryk når biler udskiftes med cykler. Ifølge bl.a. Dansk Industri og Transportministeriet giver to ture à tre km. på cykel om dagen, eller ca. to cykelture på 10-15 min. daglig en positiv effekt, der kan omsættes til fem, færre sygedage om året for ansættelsesstedet, eller ca. 50 kr./pr. dag i sparede sundhedsudgifter på samfundsplan. Høring Der er ikke høringspligt i denne sag. Tidsplan 1.-31. marts 2025: Folkeskolernes lærere kan tilmelde sig forløb til Skolernes klimahandledag, herunder om mobilitet og input til Trafiksikkerhedsplan og Skolevejsanalyser, der afholdes i april 2025.", "source_path": "data/greve/raw_dagsordener/Klima-, Teknik- og Miljøudvalget_2025-02-06T08:00:00+01:00_922c69f2-edb6-40fe-a93d-bcd14675d397.json"}
{"document_id": "922c69f2-edb6-40fe-a93d-bcd14675d397", "committee": "Klima-, Teknik- og Miljøudvalget", "meeting_date": "2025-02-06T08:00:00+01:00", "section_type": "html_fragment", "section_title": "Klimaforandringernes betydning - Borgermøder 2025", "case_number": "24-013433", "agenda_index": 2, "text": "Beslutning 1.-3. Godkendt. Fremstilling Sagsprocedure Klima-, Teknik- og Miljøudvalget. Resume Byrådet har afsat 180.000 kr. i 2025 til at facilitere en række borgermøder, der skal informere om sammenhænge mellem stormflod, spilde- og overfladevand. Administrationen fremlægger hermed forslag til program samt anbefaling om at der i foråret 2025 afholdes to til fire borgermøder, som skal dække lokalområderne; Tune, Hundige, Greve og Karlslunde. Indstilling Administrationen indstiller, at der afholdes to til fire borgermøder for borgerne i forsommeren 2025; et i Tune og et til tre i Hundige, Greve og Karlslunde, godkendes at forslag til program godkendes og at møderne for borgere ved stranden evt. kan kombineres med information om en mulig forening til at supplere strandrensningen godkendes. Sagsbeskrivelse Byrådet har den 2. oktober 2024 (pkt. 9) med budgetvedtagelsen for 2025-28 vedtaget at afsætte 180.000 kr. til at facilitere tre borgermøder, der informerer om sammenhænge mellem stormflod, spildevand og overfladevand ved ekstreme vejrhændelser. Det fremgår: at indholdet skal tilpasses de lokale geografiske forhold og hvordan borgerne bliver påvirket af stormflod og/eller regn og spildevand ved ekstreme vejrhændelser at der på hvert borgermøde vil være oplæg fra f.eks. KLAR Forsyning A/S, en kystekspert, en vandløbsfaglig medarbejder og andre fagligt relevante medarbejdere i forhold til risici i lavninger, fra vandløb og fra kyststrækningen at møderne skal have fokus på sammenhænge mellem vejrsituationer og de kritiske forhold der opstår samt, hvad borgerne selv kan gøre og hvad kommunen, forsyningen og beredskabet gør Administrationen anbefaler, at gennemføre lokale borgermøder i henholdsvis Tune og enten et samlet eller tre lokale møder for hhv. Hundige, Greve og Karlslunde - for at sikre størst mulig lokale interesse og lokale forankring. Det første borgermøde planlægges i Tune og afhængig af opbakningen planlægges enten ét samlet eller tre separate møder for Hundige, Greve og Karlslunde. Møderne bliver tilrettelagt og tilpasset de lokale fysiske og geografiske forhold og udfordringer. Administrationen anbefaler, at programmet for møderne i overordnede træk bliver som følger: Velkomst v/ udvalgsformand (mødeleder/ordstyrer) Hvordan ser de geografiske forhold ud i lokalområdet, når der er ekstreme vejrforhold? v/ Greve kommune Hvad er stormflod? Hvad er skybrud? Og hvordan påvirker disse vejrforhold spildevandssystemet? v/ KLAR Forsyning A/S Hvad er Beredskabets funktion under ekstreme vejrforhold? v/ Beredskab 4K Kystfaglig ekspert v/ ekstern rådgiver Hvordan påvirker ekstreme vejrforhold vandløb? v/ Greve Kommune Hvad kan den enkelte husejer gøre? evt. v/ En husejer med gode erfaringer for, hvad der virker Præsentation af diverse information på Greve.dk v/Greve Kommune Spørgetid fra borgerne Afrunding og tak for i dag v/udvalgsformanden Gennerelle rammer for møderne er der er tilmelding til møderne mødet varer fra kl. 19. til ca. kl. 21.30 ca. 1,5 time med korte oplæg og en time til spørgetid Administrationen arbejder desuden på, om der kan oprettes en forening, der kan supplere finansieringen af strandrensningen jf. beslutning i Klima-, Teknik- og Miljøudvalget den 21. november 2024 (pkt. 14). Administrationen anbefaler, at de borgermøder (eller det borgermøde) der holdes for borgere langs kysten, så vidt muligt kombineres med information om dette tiltag også. Lovgrundlag Risikostyringsplan 2021-2027 Klimahandlingsplanen Økonomiske konsekvenser Der er afsat 180.000 kr. i Budget 2025 til aktiviteterne. Øvrige konsekvenser Borgermøderne skal forberede borgerne på de kommende forventede ekstreme vejrhændelser. De skal også bidrage til, at borgerne ved, hvad de selv kan gøre for at sikre deres egne boliger, samt hvordan de agerer hensigtsmæssigt for bl.a. at undgå at belaste kloaksystemet unødigt. Såfremt borgerne agerer mere forebyggende, kan det også bidrage til at reducere yderligere forureninger og kritiske situationer ved ekstreme vejrhændelser. Høring Der er ikke høringspligt i denne sag . Kommunikation Borgerne bliver inviteret til borgermøderne via dagspressen (pressemeddelelser), under nyheder på Greve.dk samt kommunens sociale medier - dels ca. fem uger før, dels igen ca. ti dage før mødet. Der er tilmelding til møderne . Forud for møderne vil administrationen udarbejde og offentliggøre diverse relevante vejledninger og FAQ til borgerne, som bliver tilgængelig på Greve.dk. Denne information bliver også præsenteret på borgermøderne. Tidsplan Alle borgermøder bliver gennemført inden sommeren 2025.", "source_path": "data/greve/raw_dagsordener/Klima-, Teknik- og Miljøudvalget_2025-02-06T08:00:00+01:00_922c69f2-edb6-40fe-a93d-bcd14675d397.json"}
{"document_id": "922c69f2-edb6-40fe-a93d-bcd14675d397", "committee": "Klima-, Teknik- og Miljøudvalget", "meeting_date": "2025-02-06T08:00:00+01:00", "section_type": "html_fragment", "section_title": "\"Sammen om klimaet – midler til klimastrategi\", anvendelse af budgetmidler", "case_number": "24-011979", "agenda_index": 3, "text": "Beslutning Udvalget beslutter, at 100.000-150.000 kr. skal anvendes på paddehuller ved Lille Vejleå, og det resterende beløb i 2025 anvendes til øget biodiversitet i udearealer ved kommunale bygninger. Udvalget ønsker, at initiativerne fremlægges for Natur- og Miljørådet med henblik på at kvalificere de konkrete initiativer. Fremstilling Sagsprocedure Klima-, Teknik- og Miljøudvalget. Resume Med budget 2025-28 har Byrådet afsat 0,5 mio. kr. om året som driftsmidler til at styrke arbejdet med natur og biodiversitet i Greve Kommune. Denne sag beskriver forudsætninger og muligheder for arbejdet med henblik på at drøfte og beslutte anvendelsen af de tilførte midler. Indstilling Administrationen indstiller, at anvendelsen af budgetmidler på 0,5 mio. kr. til at styrke natur og biodiversitet besluttes. Sagsbeskrivelse Som en del af budgetlægningen for 2025-28 er der afsat 0,5 mio. kr. om året på driftsbudgettet til \" Klimaborgersamlingens handleplaner \". Det fremgår af forligsteksten: \" Sammen om klimaet - midler til klimastrategi Der afsættes midler i alle budgetår for at sikre, at der kan arbejdes med yderligere grønne arealer og naturområder. Parterne er enige om at fokusere på at sikre naturindhold, biodiversitet og grønne islæt når der laves anlæg i kommunen - sådan som det også allerede er sket ved klimabassin i Hundige og som det er prioriteret i anlægget af institution i Greve Midt.\" Der er mange forskellige muligheder for at styrke naturen og øge biodiversiteten, ligesom der hvert år er forskellige anlægsprojekter, hvor der nogle gange er muligheder for at styrke naturindholdet, biodiversiteten og det grønne islæt. Administrationen lægger op til en drøftelse, med henblik på at udvalget træffer beslutning om anvendelsen af midlerne. Klimahandlingsplanen Som del af klimahandlingsplanen indgår følgende initiativer som handler om natur og biodiversitet. 3.6.2 Artsrige hegn, haver og fællesarealer Tiltaget handler om at fremme vidensgrundlag, fælles forståelse og handlekraft i fællesskaber i forhold til omlægning af CO2-neutrale grønne områder til artsrigere, klimatilpassede og CO2-reducerende rekreative arealer, herunder mikroskove. Nogle af de handlinger der kan arbejdes med under denne indsats er fx: strategiske ved at kortlægge biodiversitetspotentialet, så der kan gives vejledning til hvilke naturtyper og arter der bedst arbejdes for at fremme styrkelsen eller tilbagekomsten af inden for kommunens grænser som myndighed ved en indsats for at håndhæve levende hegn i lokalplaner som faciliterende ved kommunikation om, hvordan biodiversiteten øges ud fra kortlægning af potentialet som ejer ved at omlægge arealer Til eksempel har en række folkeskoler i Greve Kommune indgået i en fondsansøgning om etablering af Miyawakiskove . De små lommeskove skal løbende indgå i undervisningen via planlægning, plantning, pasning og brug. Halvdelen af det ansøgte beløb er i december 2024 blevet tildelt af Friluftsrådet, og der søges videre hos andre fonde for at få det fulde beløb dækket. Der forventes svar fra de resterende fonde i 1. halvår af 2025 for at plante i skoleåret 25/26. Dele af midlerne kan til eksempel bruges som en \"underskudsgaranti\", hvis der ikke opnås flere fondsmidler. Der kan til dette formål fx. afsættes 100.000 kr. 4.1.1 Vilde vejrabatter Tiltaget handler om at monitorere resultaterne af kommunens overgang til vilde rabatter, samt sprede viden, forståelse og motivation til deltagelse i egne grønne områder. Monitoreringen er igangsat. Viden opnået i projektet kommunikeres i 2025. Der er ikke behov for midler til denne indsats. 5.1.2 Omlægning af kommunale arealer til CO2-optagende natur Tiltaget handler om at ændre anvendelsen af kommunale arealer til mere natur og øge biodiversiteten. Nogle af handlingerne er fx: Omlægning til mindre hyppig græsslåning, til skov, til vild natur, til mikroskove eller fra konventionel til regenerativt landbrug. Konkret projektforslag i forhold til forpagtningsaftale for Rørmosen. Projektet er ikke igangsat. Der arbejdes pt. på muligheden for at øge mikroskove og anden skovrejsning. Der er ikke umiddelbart behov for flere midler til dette pt. Projektet i Rørmosen og omlægning af landbrug vil betyde, at kommunen skal opsige forpagtningsaftaler. Det vil derfor have en varig økonomisk effekt. 5.4.1 Skovrejsning Tiltaget handler om at undersøge mulighederne for at øge arealet til skovrejsning på kommunale samt private arealer. Der arbejdes via vandsamarbejdet på, om der kan rejses ny skov ved Kildebrønde. Jf. ovenstående er der pt. ikke andre konkrete projekter om skovrejsning med behov for midler, end de før nævnte Miyawakiskove . Brandmandens lov \"Brandmandens lov\" er et værktøj til at prioritere ressourcer inden for naturbeskyttelsen. Princippet er, at det er langt billigere og hurtigere at undgå tab af arter fra eksisterende natur, end det er at genskabe tilsvarende natur. Brandmandens Lov er: BEVAR det endnu uskadte (natur i god tilstand og med lang kontinuitet) BESKYT velbevaret natur imod skadelige påvirkninger GENOPRET OG UDVID forringende naturområder REETABLER nye naturområder i sammenhæng med eksisterende. Fx refererer Miljøstyrelsen (i notat om Natura 2000-plan for Danmark 2022-27 fra juni 2023), Transportministeriet (i Banedanmarks Biodiversitetsanalyse og tilgang til drift af arealer) og DOF (Danmarks Ornitologiske Forening) i deres naturpolitik til brandmandens lov. Ud fra dette princip kan indsatser fx handle om at pleje eksisterende natur, bekæmpe invasive arter som rynket rose og japansk pileurt og/eller handlinger der kan øge antallet af arter og naturværdien på konkrete kommunale lokationer (fx etablere insekthotel, stendiger, vandhuller, øge afgræsning ol.) Der er pt. følgende konkrete initiativer der kan bruges penge på: Paddehuller ved Lille Vejleå Projektet om genslyngning af Lille Vejleå (helhedsplan godkendt af Teknik- og Miljøudvalget på møde den 7. oktober 2021 (pkt. 6)) indeholder mulighed for at etablere et eller flere paddehuller på kommunale arealer langs åen. Når projektet ikke indbefatter bortskaffelse af jord, vil det være mindre omkostningstungt at etablere hullerne. Der kan til eksempel afsættes 100.000 -200.000 kr. til dette. Bekæmpelse af invasive arter Der har tidligere været gennemført bekæmpelse af Rynket Rose på stranden. Der ses også Japansk Pileurt flere steder i kommunen som det vil være gavnligt at bekæmpe. Der kan til eksempel afsættes 200.000 kr. til bekæmpelse af invasive arter. Beløbet kan være højere. Øget biodiversitet i udearealer ved kommunale bygninger Der kan fx plantes flere forskellige trætyper, buske og græstyper og øge insektaktiviteten i samarbejde med institutionerne. Der kan til eksempel afsættes 400.000 kr. til dette, men beløbet kan både være højere eller lavere. Udvalget bedes drøfte de fremlagte ideer og beslutte evt. konkrete tiltag, eller retning på, hvordan midlerne ønskes anvendt i 2025 og frem. Hvis enkelte initiativer skal uddybes nærmere, kan der fremlægges en ny sag om dette forventeligt i maj eller juni 2025. Lovgrundlag Budget 2025-28 og Klimahandlingsplanen. Økonomiske konsekvenser Byrådet har ved budgetlægningen for 2025-28 afsat 0,5 mio. kr. om året til styrkelse af arbejdet med natur og biodiversitet. Den mere konkrete anvendelse af midlerne kan besluttes i Klima-, Teknik- og Miljøudvalget. Øvrige konsekvenser De individuelle projekter vil få forskellige andre konsekvenser, end at styrke naturindholdet, idet en kortlægning og biodiversitetspotentialet kan danne grundlag for viden og retning på en udmøntning de kommende år, hvor paddehul ved Lille Vejleå vil være en synlig ændring som Miyawakiskove ved skolerne, der yderligere vil give eleverne et samlingspunkt og en anden type af grønt område at følge i undervisningen. Høring Der er ikke høringspligt i denne sag. Når det er besluttet, hvilke emner der skal arbejdes videre med, vil det være oplagt at inddrage Natur- og Miljørådet i konkrete projekter, fx udpegningen af steder til bekæmpelse af invasive arter, etablering af vandhuller ol. Konkrete initiativer fremlægges for Natur og Miljørådet, hvis det passer med et møde i rådet med henblik på deres evt. input. Kommunikation Der kommunikeres om projekterne fx i kommunens klimanyhedsbrev og/eller kommunens facebook . Tidsplan Udvalget drøfter udmøntning af midlerne den 6. februar 2025. Hvis der besluttes konkrete initiativer inddrages Natur og Miljørådet evt. i løbet af foråret og de forskellige initiativer udføres i løbet af året. Hvis konkrete forslag ønskes uddybet, inden endelig beslutning, fremlægges der en ny sag for Klima-, Teknik og Miljøudvalget forventeligt før sommer den 5. maj eller 4. juni 2025.", "source_path": "data/greve/raw_dagsordener/Klima-, Teknik- og Miljøudvalget_2025-02-06T08:00:00+01:00_922c69f2-edb6-40fe-a93d-bcd14675d397.json"}
{"document_id": "922c69f2-edb6-40fe-a93d-bcd14675d397", "committee": "Klima-, Teknik- og Miljøudvalget", "meeting_date": "2025-02-06T08:00:00+01:00", "section_type": "html_fragment", "section_title": "Greve Borgerhus, mobilmast", "case_number": "24-013701", "agenda_index": 4, "text": "Beslutning Udvalget anbefaler Økonomiudvalget, at kontrakten ikke forlænges, da der er ønske om at optimere brugen af fx masten ved GIC. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Økonomiudvalget blev den 27. november 2024 (pkt. 34) orienteret om, at Klima-, Teknik- og Miljøudvalget skal behandle en sag vedrørende masten ved Greve Borgerhus. I sagen fremlægges den lejekontrakt, der er indgået omkring masten. Udvalget skal med baggrund i informationen beslutte, hvad de ønsker, der eventuelt skal ske med lejekontrakten. Indstilling Administrationen indstiller, overfor Klima-, Teknik- og Miljøudvalget 1. at forholdene for mobilmast ved Greve Borgerhus besluttes. Administrationen indstiller overfor Økonomiudvalget 2. at det besluttes om lejekontrakten skal opsiges, og at der i givet fald godkendes en tillægsbevilling til at godtgøre de manglende indtægter fra lejekontrakten på 26.788 kr. om året, som finansieres af kassen i 2025 og 2026 og håndteres som en del af den samlede budgetopfølgning for 2025 og 2026 og som en teknisk rettelse ved budgetlægning for 2027-30. Sagsbeskrivelse På matriklen for Greve Borgerhus er der indgået en lejeaftale med Dansk Mobil Telefon I/S (nu TT-netværket) om etableringen af en antennemast. Lejekontrakten fremgår af bilag 1. Lejekontrakten blev indgået i 1996, og masten blev etableret umiddelbart derefter. Lejekontrakten er gældende fra 1. november 1996. Ifølge lejekontrakten kan Greve Kommune opsige lejemålet med 12 måneders varsel til udgangen af en måned uanset årsag. Dog udløber lejemålet automatisk efter 30 år dvs. pr. 1. november 2026. Opsigelsen vil ikke medføre omkostninger for kommunen i forhold til fjernelse af eller reetablering af masten. Det er ikke undersøgt, hvilken effekt det vil have for mobildækningen i området, hvis antennen fjernes. Der er dog en anden antennemaste på Greve Idrætscenter, som er drevet af TDC. Lejeindtægten for antennemasten udgør 26.788 kr. om året (i 2024 prisniveau). Placering af masten fremgår af bilag 2. De pavilloner der fremgår af kortet, er de tidligere flygtningeboliger. Der etableres en ny daginstitution på den del af grunden, hvor masten står. Byggeriet er i gang. Der er undersøgt med bygherrerådgiver, at der ikke er pladsmæssige udfordringer med at masten fortsat står på matriklen. Lovgrundlag Lejeloven. Økonomiske konsekvenser Hvis lejeaftalen opsiges, vil det medføre et indtægtstab på 26.788 kr. om året. Den økonomiske konsekvens vil derfor skulle medtages i budgetopfølgningerne for 2025 og 2026, hvis lejeaftalen opsiges, og som en teknisk rettelse ved budgetlægningen for 2027-2030. Greve Kommune har ingen økonomiske forpligtelser i forhold til at fjerne masten eller genetablere masten et andet sted. Høring Der er ikke høringspligt i denne sag . Kommunikation Hvis det ønskes at opsige aftalen, skal der indgås en dialog med TT-netværket og brugerrådet i Greve Borgerhus. Tidsplan Hvis der ikke besluttes yderligere, vil lejeaftalen udløbe pr. 1. november 2026, og masten vil skulle fjernes af lejer (TT-netværket).", "source_path": "data/greve/raw_dagsordener/Klima-, Teknik- og Miljøudvalget_2025-02-06T08:00:00+01:00_922c69f2-edb6-40fe-a93d-bcd14675d397.json"}
{"document_id": "922c69f2-edb6-40fe-a93d-bcd14675d397", "committee": "Klima-, Teknik- og Miljøudvalget", "meeting_date": "2025-02-06T08:00:00+01:00", "section_type": "html_fragment", "section_title": "Genopretningspulje 2025, udmøntning", "case_number": "24-013304", "agenda_index": 5, "text": "Beslutning 1. Anbefales, idet udvalget ønsker, at F og H prioriteres højest. 2. Anbefales. Udvalget opfordrer administrationen til at indgå i yderligere dialog med GIC om tilpasning af projektet. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Der er i Genopretningspuljen afsat 9,111 mio. kr. i 2025. Puljen anvendes til akutte renoveringer af kommunens bygninger. Der skal tages stilling til, hvordan midlerne for 2025 skal udmøntes. Indstilling Administrationen indstiller, at der afsættes et rådighedsbeløb og gives en anlægsbevilling på 9,111 mio.kr. i 2025 til nedenstående projekter A-H jf. tabel 1 samt foranalyse for facade på rådhuset, finansieret Pulje til genopretning godkendes at udarbejdelse af bruttoanlægsforslag til Budget 2027-2030 vedrørende omkostningerne til entrepriser, hvis en foranalyse eller overslag viser, at den forventede omkostning overstiger 2 mio. kr. godkendes Sagsbeskrivelse Genopretningspuljen er en årlig pulje af anlægsmidler til akutte renoveringsprojekter for kommunens bygninger. Der er i investeringsoversigten afsat 9,111 mio. kr. i 2025, 10 mio. kr. i 2026 og 10 mio. kr. i 2027. Udover akut opståede projekter anvendes genopretningspuljen også til at tildele anlægsmidler til allerede igangsatte anlægsprojekter for kommunens bygninger, hvor der er opstået problemer, som ikke kan holdes indenfor det afsatte anlægsbudget. Samtidig kan genopretningspuljen anvendes til foranalyser , så budgettet til et konkret projekt kan estimeres nærmere af rådgiver, inden der søges om bevilling til udførsel. Forslag til prioriterede projekter og foranalyser i 2025 Nedenfor fremgår en tabel over administrationens forslag til prioriterede projekter som sættes i gang i 2025 (jf. tabel 1). Projekterne er nærmere beskrevet i bilag 1. Primært er årsagen, at renoveringen er akut af hensyn til brugernes sikkerhed, tilgængelighed og sundhed, da tage eller facader er så utætte, at der kommer regn og kulde ind, samt at vvs- og el-installationer er gennemtærede og nedslidte, så de skal udskiftes for at undgå bygningsskader. Samtidig ses der et øget behov for at sikre bygninger i forhold til brand. Tabel 1. Nye projekter i 2025 (Beløb i 1.000 kr.) Bygning Projekt Beløb i t.kr. A Sundhedshuset Udskiftning af el tavler 1.500 B Pulje genopretning vandinstallationer Udskiftning af rør og evt. etablering af elektrolyseanlæg 500 C Plejecentre Diverse vedligeholdelsesopgaver 950 D Greve Idrætscenter Udskiftning af gulv i hal 1 1.400 E Karlslunde Skole Ny elevator 1.000 F Karlslunde Skole Ventilation og fugtproblemer 1.200 G Nyttehaverne ved Hundigevænget Fællesrum 1.000 H Pulje til sikring af brandinstallationer Brand 1.361 I alt: 8.911 I alt oplistes der nye projekter i tabel 1 for 8,911 mio kr. Af forslag til foranalyser prioriteres i 2025 kun en enkelt foranalyse for 0,2 mio. kr , som omhandler samlet planlægning og prioritering af tiltag for rådhuset . I 2024 blev foranalysen for facaderne på rådhuset afsluttet. Foranalysen for facaderne viser et behov for akutte reparationer samtidig med, at der indenfor få år skal ske en større udbedring. Udbedringen forventes at koste omkring 4-5 mio kr. I forlængelse af foranalysen for facaden har det vist sig, at facaden ikke vil kunne sikre indeklimaet. Der er også behov for en gennemgang af den resterende del af rådhuset, herunder ventilation, vandrør og varmeanlæg. Derfor indstilles et beløb til foranalyse for Samlet planlægning og prioritering af nødvendige reparationer. Det forventede beløb for gennemførelse af facaderenovering er på 4 til 5 mio. kr. og de samlede tiltag på rådhuset er estimeret til 1,5 mio. kr. Det betyder at der pt. er estimeret et samlet beløb på ca. 6 mio. kr., men der er behov for en nærmere undersøgelse af prioritering af nødvendige tiltag og økonomi, inden arbejdet sættes i gang. Administrationen anbefaler, at der udarbejdes bruttoanlægsforslag til budgetforhandlingerne, når foranalysen viser, at udgiften til entreprisen overstiger 2 mio. kr. Med den foreslåede foranalyse og de i tabel 1 listede projekter er den samlede genopretningspulje på 9,111 mio. kr. udmøntet. Yderligere projekter der ikke er prioriteret Der indkommer løbende yderligere ønsker og behov til genopretningspuljen, og der opstår akutte udfordringer, som ikke er medtaget i puljen. Ud over de fremlagte forslag er der følgende presserende opgaver, som det ikke har været muligt at prioritere: Nedrivning af pavillon ved Mosedeskolen. Anlægsbeløb imellem 1,4-3,3 mio. kr. afhængig af om der ønskes etableret legeområde på arealet. Yderligere renovering af toiletter på skolerne. Facaderenovering Langagergård. Anlægsbeløb 2,2 mio. kr. Toiletkerner på Rådhuset. Anlægsbeløb 1,4 mio. kr. Olsbækken . Der er udarbejdet en vedligeholdelsesplan, men ikke afsat midler til udbedring. Krogårdsskolen, renovering af mur og dæk. Anlægsbeløb 1,8 mio. kr. Hedelyskolen , renovering af tag. Anlægsbeløb 2,0 mio. kr. Dertil kommer de afledte finansieringsbehov som foranalysen viser. Byrådet besluttede på mødet den 29. januar 2024 (pkt. 18) ved udmøntning af genopretningspuljen for 2024, at hvis foranalyser viser, at udgift til entreprise overstiger 3 mio. kr., udarbejder administration bruttoanlægsforslag om dette til budget 2025-2028. Da genopretningspuljen pt. ikke dækker de akutte renoveringsbehov, anbefaler administrationen, at der udarbejdes bruttoanlægsforslag til de kommende budgetforhandlinger for 2027-30 for konkrete renoveringsbehov over 2 mio. kr. Lovgrundlag Bygningsreglement og udbudslov. Økonomiske konsekvenser Indstillingen vil medføre, at der samlet udmøntes 9,111 mio. kr. i 2025 fra genopretningspuljen til konkrete projekter, heraf 8,911 mio. kr. til de ovenfor foreslåede projekter og 0,2 mio. kr. til foranalyser . Tabel 2 Udmøntning af projekter for Puljen til genopretning, se projekter i tabel 1 Nr. Projekt 2025 Beløb i t.kr. 331 Genopretningspuljen 9.111 Udmøntes: Udskiftning af el tavler 1.500 Rør udskiftning og etablering af elektrolyseanlæg 500 Plejecentre - Diverse vedligeholdelsesopgaver 950 Udskiftning af gulv i hal 1, GIC 1.400 Ny elevator 1.000 Ventilation og fugtproblemer 1.200 Fælleshus, nyttehaver 1.000 Brand 1.361 Foranalyse på rådhuset: Facader og helhedsplan 200 Udmøntet sum: 9.111 Høring Der er ikke høringspligt i denne sag . Kommunikation Administrationen kommunikerer med brugerne af kommunens tilbud om de kommende byggeprojekter, og planlægger sammen med dem, hvordan de kan udføres, så gener under byggearbejder mindskes. Tidsplan Projekterne igangsættes og forventes pt. udført i 2025.", "source_path": "data/greve/raw_dagsordener/Klima-, Teknik- og Miljøudvalget_2025-02-06T08:00:00+01:00_922c69f2-edb6-40fe-a93d-bcd14675d397.json"}
{"document_id": "922c69f2-edb6-40fe-a93d-bcd14675d397", "committee": "Klima-, Teknik- og Miljøudvalget", "meeting_date": "2025-02-06T08:00:00+01:00", "section_type": "html_fragment", "section_title": "Mosede Klimapark - anlægsbevilling", "case_number": "23-006438", "agenda_index": 6, "text": "Beslutning 1.-4. Anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Den samlede finansiering af Mosede Klimapark er nu på plads, da Byrådet i budget 2025-28 har afsat midler til projektet, samtidig med at Nordea-fonden i december 2024 har imødekommet ansøgningen om medfinansiering. Der skal derfor træffes beslutning om indtægts- og anlægsbevilling for at projektet kan igangsættes. Indstilling Administrationen indstiller, at igangsætning af projektet Mosede Klimapark som beskrevet i sagen og i overensstemmelse med det modtagne uddelingsbrev godkendes, at en indtægtsbevilling på 8,4 mio. kr. til modtagelse af indtægter fra Nordea-fonden godkendes, at anlægsbevilling til afholdelse af udgifter vedrørende projektet ”Mosede Klimapark” på 0,8 mio. kr. i 2025, 1,3 mio. kr. i 2026, 1,6 mio. kr. i 2027, 0,5 mio. kr. i 2028, der finansieres delvist af de modtagne indtægter fra Nordea-fonden og delvist af de afsatte rådighedsbeløb, hvorved 0,8 mio. kr. fremrykkes til 2025, godkendes, og at finansiering af udgifter til fondsmoms på 1,5 mio. kr. i perioden fra 2025-2028 ved hjælp af de afsatte rådighedsbeløb godkendes. Sagsbeskrivelse Mosede Renseanlæg skal gennemgå en teknisk renovering. Byrådet har den 14. december 2020 (pkt. 28) ønsket, at renseanlægget samtidigt forskønnes og tilføjes et interaktivt læringsmiljø, særligt målrettet skoler. Byrådet besluttede den 17. april 2024 (pkt. 22), at det samlede projekt skulle kaldes Mosede Klimapark, og at der skulle udarbejdes et bruttoanlægsforslag for Greve Kommunes medfinansiering af projektet, da Nordea-fonden anbefalede, at kommunen først søgte når kommunens egenfinansiering var afsat. Bruttoanlægsforslaget blev finansieret i budget 2025-28, hvorefter ansøgningen blev indsendt til Nordea-fonden. Nordea-fonden har i december 2024 godkendt kommunens ansøgning. Derfor er den samlede finansiering af Mosede Klimapark nu på plads. Det samlede anlægsbudget udgør 10,564 mio. kr. som er sammensat af: - 8,455 mio. kr. fra Nordea-fonden - 2,119 mio. kr. fra Greve Kommune Derudover er der til projektet afsat: - 0,7 mio. kr. om året i afledt drift til finansiering af projektleder i Greve Kommune fra 2025 til og med medio 2028 (i alt 2,45 mio. kr.). Projektlederen er ansat og er startet op i januar 2025. - Yderligere ca. 3,9 mio. kr. i udgifter til medarbejdertimer i Greve Kommune i projektperioden 2025-28, som afholdes indenfor rammen. Dette udgør samlet ca. 5.500 medarbejdertimer for klimakoordinator, klimamedarbejder, skolelærere, specialskoler, STU (Særligt Tilrettelagt Ungdomsuddannelse) og Kulturbasen. - Ca. 20 mio. kr. fra KLAR Forsyning A/S til at anlægge park og klimatilpasning Der søges om frigivelse af 4,25 mio. kr. som skal anvendes til de udgifter, der fremgår af nedenstående tabel. De øvrige udgifter, som frigives senere, er til byggeri af løsningerne, udstyr og undervisningsmaterialer, åbningsfest, vidensdelingsseminar og fondsmoms. Tabel 1. Anvendelse af midler som frigives nu. Anlægsmidler Eksterne konsulenter (honorar) 2.300.000 Konceptudvikling (samlet og detail) inkl. adfærdsdesign 1.150.000 Buffer 250.000 Klimaparkens hjemmeside 250.000 Evaluering ekstern bistand 300.000 I alt til frigivelse 4.250.000 Midlerne vil blive anvendt til rådgivere, der skal hjælpe til at udvikle og projektere de konkrete læringsstier som parken skal indeholde, såvel fysiske løsninger, som undervisningsmateriale. Der er jf. den tidligere beskrivelse af projektet for Byrådet den 17. april 2024 (pkt. 22) planlagt i alt 25 mulige læringsstier, der skal konkretiseres og udvikles i samarbejde med lærere og pædagoger, samt elever. Derudover vil midlerne blive anvendt til at etablere en hjemmeside og kommunikationsmateriale om projektet, samt løbende evaluering og vidensdeling omkring projektet, som er en vigtig del af projektets formål og et krav fra Nordea-Fonden. Projektet Mosede Klimapark Det overordnede formål med projektet Mosede Klimapark er at skabe et åbent parkområde til brug for kommunens borgere, der indrettes til læring og aktivitet for borgere i alle aldre. Projektet har to hovedformål. Det første formål er at skabe et innovativt og interaktivt læringsmiljø, hvor kommunens skoleelever og specialskolelever inviteres til at deltage i løsningen af problemstillinger knyttet til klima, miljø og bæredygtighed gennem områdets indretning med praktiske, konkrete aktiviteter og eksperimenter. Klimaparkens læringsmiljø skal ruste kommunens børn og unge med nødvendige færdigheder og give håb og viden til at deltage aktivt i at finde klimaløsninger. Klimaparken og kommunens planlagte Klimahandledag integreres desuden, så eleverne på Klimahandledagen i projektperioden kan opleve, at de selv kan gøre noget gennem inddragelse i udviklingen af aktiviteterne i Mosede Klimapark. Derudover vil Kulturbasen køre testforløb for at sikre relevans af ruterne. Det andet formål er at skabe en klimapark hvor borgere i alle aldre kan bruge det nye åbne parkområde rekreativt med fysisk aktivitet og vidensopbygning knyttet til klima, miljø og bæredygtighed. Projektet er med til at understøtte målene i Klimahandlingsplanen ( roadmap 2023-26) under indsatsområde 1: klimainformation, inddragelse og handling. Formålet i dette spor er at borgerne opnår et højere informationsniveau om klimaforandringerne og derved opnår klimakompentencer , samt bliver i stand til at handle på en bæredygtig måde. Projektet understøtter, at borgere og foreninger kan mødes for at søge inspiration, opdyrke netværk, dele viden og erfaringer, herunder at børn og unge inddrages i håbefulde handlinger for fremtiden. Lovgrundlag Lov om merafgift (momsloven) og budgetloven. Økonomiske konsekvenser Det samlede anlægsbudget udgør 10,6 mio. kr. som er sammensat af 8,4 mio. kr. fra Nordea-fonden og 2,1 mio. kr. fra Greve Kommune. Der er i alt disponeret 8,2 mio. kr. til anlægsmidler jf. tabel 3, fondsmoms jf. tabel 2 og projektleder i Greve Kommune fra 2025-2028. Administrationen vender tilbage med en indstilling om frigivelse af de øvrige midler, når de konkrete løsninger er udviklet. Fondsmoms budgetteres og afregnes særskilt på kontoen for finansielle aktiviteter, hvorfor det reelle beløb på anlægsprojektet til rådighed er fratrukket 17,5% af indtægten fra Nordea-fonden. Tabel 2. Finansiering inkl. udgift til fondsmoms Mio. kr. Samlet projekt 10,6 Fondsmoms 1,5 Anlægs rådighedsbeløb 9,1 Periodiseringen af midlerne fremgår af nedenstående tabel 3 og er ikke ændret ift . budgetvedtagelsen. Tabel 3. Periodisering af anlægsmidler til frigivelse I alt 2025 2026 2027 2028 Eksterne konsulenter allokeret til udvikling (honorar) 2.300.000 350.000 700.000 950.000 300.000 Konceptudvikling (samlet og detail) inkl. adfærdsdesign 1.150.000 350.000 350.000 350.000 100.000 Buffer 250.000 0 100.000 150.000 0 Klimaparkens hjemmeside 250.000 50.000 50.000 100.000 50.000 Evaluering ekstern bistand 300.000 75.000 75.000 75.000 75.000 I alt til frigivelse 4.250.000 825.000 1.275.000 1.625.000 525.000 Høring Der er ikke høringspligt i denne sag . Kommunikation Der er udsendt pressemeddelelse om fondsfinansiering og der vil til projektet blive udviklet en hjemmeside. Yderligere borgerinddragelse vil blive planlagt i løbet af projektet. Tidsplan 2025-2028: Udviklingsprojekt om Mosede Klimapark. 2028: Mosede Klimapark indvies, og park og læringsmiljø overgår til daglig drift", "source_path": "data/greve/raw_dagsordener/Klima-, Teknik- og Miljøudvalget_2025-02-06T08:00:00+01:00_922c69f2-edb6-40fe-a93d-bcd14675d397.json"}
{"document_id": "922c69f2-edb6-40fe-a93d-bcd14675d397", "committee": "Klima-, Teknik- og Miljøudvalget", "meeting_date": "2025-02-06T08:00:00+01:00", "section_type": "html_fragment", "section_title": "Karlslunde Centervej, 2 minus 1 vej", "case_number": "24-012839", "agenda_index": 7, "text": "Beslutning Udvalget beslutter, at sagen sendes tilbage til administrationen med henblik på at gennemføre yderligere trafiktælling over året i forskellige belastningsperioder, samt undersøgelse af mulighed for og effekten af at nedsætte hastigheden til fx 50 km/t. Fremstilling Sagsprocedure Klima-, Teknik- og Miljøudvalget. Resume Byrådet har i budget 2025-2028 afsat midler til en \"2 minus 1 vej\" på Karlslunde Centervej (mellem Karlslunde og Tune). Det er samtidig et af de anlægsprojekter, der er højt prioriterede i 2025. Administrationen fremlægger hermed orientering om status på trafiktælling på den pågældende vej samt anbefalinger ift. de videre undersøgelser om trafikale forbedringer på Karlslunde Centervej. Indstilling Administrationen indstiller, at orienteringen om status på trafiktællingen på Karlslunde Centervej, og anbefalinger ift. etablering af \"2 minus 1 vej\" mellem Karlslunde og Tune tages til efterretning, at det besluttes, om der foretages en analyse af muligheden for at opdele etablering af en cykelsti på Karlslunde Centervej i flere etaper, som fremlægges politisk, herunder at en evt. analyse finansieres af beløb afsat til ”2 minus 1 vej” på Karlslunde Centervej at administrationen ikke søger cykelpuljen i 2025 på nuværende tidspunkt, godkendes. Sagsbeskrivelse Byrådet har med budget 2025-2028 afsat midler til en \"2 minus 1 vej\" på Karlslunde Centervej (mellem Karlslunde og Tune). Det er samtidig et af de anlægsprojekter, Klima-, Teknik- og Miljøudvalget har prioriteret højt i 2025 jf. Klima-, Teknik- og Miljøudvalgets beslutning den 21. november 2024 (pkt. 8). Anbefalinger til en \"2 minus 1 vej\" En \"2 minus 1 vej\" har visuelt kun ét kørespor, der benyttes af trafikanter i begge retninger, og har brudte kantlinjer i begge sider af vejen. Kantbanerne benyttes af cyklister og som vigeareal, når to modkørende trafikanter mødes. Vejdirektoratet har udarbejdet en rapport med en række anbefalinger til \"2 minus 1 veje\". Bl.a. bør årsdøgnstrafikken (trafikken på en gennemsnitlig dag) ikke overskride 3.000 køretøjer/døgn, samt den højest belastede time på dagen ikke bør overskride 300 køretøjer/time. Trafiktælling på Karlslunde Centervej Greve Kommune har i 2024 fået udført en trafiktælling på Karlslunde Centervej mellem Karlslunde og Tune. Tællingen viser, at der er 3.511 køretøjer/døgn og 493 køretøjer/time i spidsbelastningen. Det betyder, at antallet af køretøjer/døgn er 17 % højere end det Vejdirektoratet anbefaler, og køretøjer/time i spidsbelastningen er 64 % højere end det Vejdirektoratet anbefaler. Administrationen vurderer ikke, at der er mulighed for at reducere belastningen af vejstrækningen, da der ikke er oplagte alternative ruter. Desuden er det markant, at køretøjer/time i spidsbelastningen er 64 % højere end de anbefalede værdier. Det er primært i morgen- og eftermiddagstimerne, at vejstrækningen er belastet - og det vurderes, at det også er på de tidspunkter, der vil være mest cykeltrafik. Administrationen påbegynder arbejdet med nye trafiktællinger for 2025, og det vil i den forbindelse være muligt at foretage en ny tælling på Karlslunde Centervej for at validere situationen. Det er dog administrationens vurdering, at tællingen fra 2024 er retvisende og administrationen kan derfor ikke anbefale en ny trafiktælling for at verificere forholdet. Med den fremlagte trafiktælling kan administrationen ikke anbefale, at der etableres en \"2 minus 1 vej\" på Karlslunde Centervej, da kapaciteten på vejen er problematisk i forhold til denne vejtype. Den høje belastning skaber ekstra \"pres\" på kantbanerne, som anvendes af cyklisterne. Bilisterne skal vente bag cyklisterne ved modkørende bilister. Der forekommer derved situationer, hvor bilisterne hurtigt skal accelerere op for at overhale cyklisterne, inden der kommer modkørende bilister. Dette kan skabe utryghed for cyklister, da det kan opleves som om bilister presser dem bagfra, såvel som der kan opstå situationer, hvor bilisterne trækker ind umiddelbart foran cyklisterne, med relativ høj hastighed. Cykelsti som alternativ løsning og Vejdirektoratets cykelpulje Alternativet til en \"2 minus 1 vej\" er at anlægge en cykelsti langs med Karlslunde Centervej. Denne løsning vil separere cyklisterne fra den øvrige trafik, og dermed forbedre cyklistforholdene, især sikkerheden og trygheden på strækningen for cyklisterne. Cykelstien fremgår desuden som en mangel i kommunens Cykelstiplan 2021. Anlægsprisen til en cykelsti langs Karlslunde Centervej blev i 2022 anslået til til omkring 30 mio. kr. Ved en indeksregulering af 2022 prisen frem til 2. kvartal 2024 vil prisen være minimum 35 mio. kr. Udgifter til ekspropriation Cykelstien varierer mellem at være en sti i begge sider og dobbeltrettet i den ene side. Den skitserede løsning indbefatter dog stadig, at kommunen skal ekspropriere for at anlægge cykelstien. Der skal derfor ligeledes indtænkes et ukendt beløb til dækning af ekspropriationsudgifter for dele af arealer til anlæggelse af cykelstien. Det er en mulighed at igangsætte en analyse af, om etableringen af cykelstien kan opdeles i etaper. Fx så etableringen fordeles over flere år, når der bliver mulighed for at prioritere investeringen. Cykelstipuljen I 2021 ansøgte Greve Kommune cykelstipuljen 2021 om tilskud til seks cykelstier (herunder Karlslunde Centervej). Greve Kommune fik tilskud til to projekter (cykelsti langs Tune Landevej og Fællessti langs motorvejen), men ikke til cykelstien langs Karlslunde Centervej. De to projekter der fik tilskud, blev ikke gennemført. Det er umiddelbart administrationens vurdering, at en cykelsti langs Karlslunde Centervej falder indenfor formålet med cykelstipuljen i 2025. Tilskudsandelen er 40 % - og 50 % men de resterende midler skal finansieres af kommunen, og de skal være prioriteret indenfor kommunens gældende anlægsramme. Hvis puljen søges, skal det besluttes, hvilken del af cykelstien der skal etableres (inden for den afsatte økonomi), der skal anvendes rådgiver til at beskrive projektet, foretages en trafiksikkerhedsrevision af projektet, og budget mv. skal genberegnes. Administrationen forventer derfor ikke at puljen kan søges inden fristen den 31. marts 2025. Hvis det besluttes at igangsætte en analyse for at opdele cykelstien på strækningen i flere etaper, anbefales det finansieret af det beløb, der er afsat til 2-minus-1-vej på Karlslunde Centervej. Det kan betyde, at der kan være et politisk besluttet projekt klar til at søge cykelstipuljen på et senere tidspunkt. Lovgrundlag Vejloven. Økonomiske konsekvenser Der er på nuværende tidspunkt allokeret 4,2 mio. kr. til anlægsprojektet med \"2 minus 1 vej\". Høring Der er ikke høringspligt i denne sag. Det vil være oplagt at bede Trafiksikkerhedsrådet om at forholde sig til et projekt, inden der træffes konkrete beslutning om forbedringer for cyklister og andre trafikanter på Karlslunde Centervej.", "source_path": "data/greve/raw_dagsordener/Klima-, Teknik- og Miljøudvalget_2025-02-06T08:00:00+01:00_922c69f2-edb6-40fe-a93d-bcd14675d397.json"}
{"document_id": "922c69f2-edb6-40fe-a93d-bcd14675d397", "committee": "Klima-, Teknik- og Miljøudvalget", "meeting_date": "2025-02-06T08:00:00+01:00", "section_type": "html_fragment", "section_title": "Strandlyst Alle m.fl. - ændring af vejstatus", "case_number": "23-010412", "agenda_index": 8, "text": "Beslutning 1. anbefales Udvalget ønsker, at Vejdirektoratets udtalelser vedlægges frem mod Økonomiudvalgets behandling. 2. Kan ikke anbefales, idet udvalget ønsker, at der forelægges en sag med overblik over det samlede billede af vejstatus i hele kommunen. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Grundejerforeningen Strandlyst Allé har bedt om en trafiktælling i deres område, der består at private og offentlige veje. En trafiktælling har vist, at mere end 50% af trafikken på de private fællesveje Strandlyst Allé og Passagen kører videre til de bagvedliggende offentlige veje. Privatvejslovens § 58 kræver derfor, at delstrækninger af de to veje skal ændre status fra private fællesveje til offentlige veje, hvor kommunen står for drift og vedligehold af vejene. Administrationen anbefaler, at der træffes beslutning om, hvorvidt der skal igangsættes en proces, som ændrer de offentlige veje i dette område, der udelukkende anvendes af beboerne og deres gæster mv., til private fællesveje . Supplerende sagsfremstilling Byrådet besluttede på mødet den 29. januar 2024 (pkt. 28) at sende sagen tilbage til Klima-, Teknik- og Miljøudvalget, da der under spørgetiden blev stillet spørgsmål til, at det kun er dele af Strandlyst Allé og Passagen, der ændrer status fra private fællesveje til offentlige veje. Administrationen bemærker i forhold til privatvejslovens § 58, at Vejdirektoratet i en generel udtalelse har bekræftet, at en del af en given vej kan være offentlig vej, mens en anden del af samme vej kan være privat fællesvej. Desuden har Vejdirektoratet i en konkret afgørelse ikke haft bemærkninger til, at en kommune agtede kun at ændre en del af en privat fællesvej til offentlig vej og lade resten af vejen bevare status som offentlig vej. I øvrigt bemærker administrationen, at både Passagen og Tueholm allerede i dag er delt i en offentlig del og en privat fællesdel. På denne baggrund vurderer administrationen, at der ikke er hindringer for kun at ændre status på kun en del af Strandlyst Alle. Indstilling Administrationen indstiller, at det godkendes, at dele af Strandlyst Allé og Passagen (jf. bilag 2) ændrer status fra private fællesveje til offentlige veje og at det besluttes, om der skal fremlægges en sag om, hvorvidt de offentlige veje i området (jf. bilag 3), der alene anvendes af de lokale beboere og deres gæster m.v., skal ændre status fra offentlige veje til private fællesveje . Sagsbeskrivelse Fra private fællesveje til offentlige veje Grundejerforeningen Strandlyst Allé har bedt Greve Kommune om at foretage en trafiktælling. Det kan foreningen kræve iht. privatvejslovens § 58. Tællingen viste, at 1.159 ture sluttede på de private fællesveje i området, mens 1.481 ture fortsatte til de bagvedliggende offentlige veje. Det svarer til, at 56% af turene gik videre til de bagvedliggende offentlige veje. Det fremgår af privatvejslovens §58 at Greve Kommune enten skal ændre dele af Strandlyst Alles og Passagens status fra private fællesveje til offentlige veje eller opsætte færdsels­regulering, så den gennemgående motorkørende trafik bringes ned under 50 %. Den private fællesvej Strandlyst Allé er eneste adgang til de bagvedliggende offentlige veje Parkvænget og dele af Tueholm og Passagen (jf. bilag 1). Det er derfor ikke muligt at gennemføre færdselsregulering, der nedsætter andelen af trafik til disse offentlige veje. Dele af Strandlyst Allé og Passagen skal derfor ændres til offentlige veje. Disse strækninger er markeret med grønt på bilag 2. Grundejerne har et retskrav på denne ændring. Ændringen betyder, at ansvaret for vedligeholdelsen af strækningerne overgår fra de tilstødende grundejere til Greve Kommune, da en offentlig vej skal vedligeholdes af kommunen. Fra offentlige veje til private fællesveje Det afgørende parameter for, om en vej skal være offentlig vej eller privat fællesvej, er vejens betydning for den almene færdsel. Mere befærdede veje bør som udgangspunkt være offentlige, mens mindre befærdede, typisk lokale veje, bør være private fællesveje . Efter ændringen vil dele af Strandlyst Allé og hele Passagen, også være offentlige veje sammen med Parkvænget og dele af Tueholm, som markeret med sort på kortbilaget (jf. bilag 3). Disse veje udgør almindelige boligveje i et lukket kvarter. Der er ingen almen gennemkørende trafik eller andre offentlige interesser i vejene, da trafikken udelukkende består af grundejerne, deres gæster, leverandører mm. Ansvaret for vedligeholdelsen bør derfor ligge hos de tilstødende grundejere og ikke hos Greve Kommune. Det samme forhold gør sig gældende for en del andre offentlige veje i Greve Kommune. Vejenes status i boligområderne i Greve Kommune er ofte historisk betinget og relativt uens set for borgerne. Det bør på sigt ensrettes for at sikre en større ligebehandling. En ændring af status fra offentlig vej til privat fællesvej skal foretages efter en procedure beskrevet i vejlovens §§124-128. Ændringen skal ske med mindst fire års varsel og skal besluttes efter højst seks år. Begge tidsfrister regnes fra den dato, hvor kommunen har offentliggjort sin hensigt om at ændre vejenes status. Inden den endelige beslutning skal tages, skal kommunen ved hjælp af en tilstandsrapport dokumentere, at vejen og dens udstyr er i god og forsvarlig stand. Kort før de fire år er gået skal der indhentes en tilstandsrapport og den endelige beslutning om ændringen fra offentlige veje til private fællesveje fremlægges for Byrådet. Administrationen har ikke ressourcer til at starte denne proces for alle de relevante offentlige veje i kommunen. Processen kan med de nuværende ressourcer udføres trinvis fx ved en konkret anledning for et område ad gangen. Administrationen anbefaler at Byrådet tager stilling til, om der skal igangsættes en proces for at ændre Parkvænget, Passagen, dele af Strandlyst Allé og dele af Passagen til private fællesveje (jf. bilag 3). Lovgrundlag Privatvejsloven og vejloven. Økonomiske konsekvenser Greve Kommune skal afholde udgifter til vedligeholdelse af de strækninger på Strandlyst Allé og Passagen, der ændrer status til offentlige veje. Administrationen vurderer denne forøgede udgift til ca. 4.000 kr. årligt. Hvis alle de offentlige veje i området ændres til private fællesveje , vil de ovennævnte 4.000 kr. årligt bortfalde, når ændringen efter ca. fire år træder i kraft. Derudover sparer Greve Kommune ca. 13.000 kr. årligt på vedligeholdelse af de nuværende offentlige veje i området, dvs. Parkvænget og halvdelen af Tueholm og Passagen. Hertil kommer en éngangsudgift på ca. 50.000 kr. til en tilstandsrapport og de eventuelle arbejder, som rapporten måtte anbefale udført inden overdragelsen. Høring Beslutningen om at ændre status af dele af Strandlyst Allé og dele af Passagen fra privat fællesvej til offentlig vej er formelt en afgørelse. Administrationen vil derfor foretages en partshøring inden den formelle beslutning meddeles. Tidsplan Når Byrådet har truffet beslutning den 29. januar 2025 om at ændre status fra private fællesveje til offentlige veje (jf. bilag 2), vil administrationen foretage den formelle partshøring og grundejerne vil blive meddelt den endelige beslutning. Hvis Byrådet træffer beslutning om, at der skal fremlægges en sag om proces for ændring af status for de relevante offentlige veje i området (jf. bilag 3), vil denne forventeligt blive fremlagt i foråret 2025. Sagens forløb 09/01/2025 Klima-, Teknik- og Miljøudvalget 1. Anbefales, idet det bemærkes, at udvalget ikke ønsker et højere niveau end andre offentlige veje i området. 2. Det anbefales, at der fremlægges en sag. 20/01/2025 Økonomiudvalget Økonomiudvalget anbefaler overfor Byrådet at godkende Klima-, Teknik- og Miljøudvalgets indstilling. Afbud: Marc Genning 29/01/2025 Byråd 2022-2025 Byrådet sendte sagen retur til Klima- Teknik- og Miljøudvalget. Afbud: Dorthe Bøgh Madsen, Torben Hoffmann", "source_path": "data/greve/raw_dagsordener/Klima-, Teknik- og Miljøudvalget_2025-02-06T08:00:00+01:00_922c69f2-edb6-40fe-a93d-bcd14675d397.json"}
{"document_id": "922c69f2-edb6-40fe-a93d-bcd14675d397", "committee": "Klima-, Teknik- og Miljøudvalget", "meeting_date": "2025-02-06T08:00:00+01:00", "section_type": "html_fragment", "section_title": "Adgangsvej ved Greve Badehotel - Landzonetilladelse til træsveller", "case_number": "22-011347", "agenda_index": 9, "text": "Beslutning Godkendt. Fremstilling Sagsprocedure Klima-, Teknik- og Miljøudvalget. Resume Administrationen har den 9 oktober 2024 modtaget en ansøgning om landzonetilladelse til at anlægge træfortov (træsveller) på ca. 150-200 m2 på matrikel 24i, Greve By, Greve, beliggende ved Greve Badehotel. Fortovet skal forbedre adgangen til stranden og reducere behovet for midlertidige køreplader, der ofte anvendes i forbindelse med strandrensning. Indstilling Administrationen indstiller, at landzonetilladelse til udlægningen af træfortov jf. bestemmelserne i Planlovens § 35 godkendes. Sagsbeskrivelse Greve Kommune har modtaget en ansøgning om landzonetilladelse om udlægning af et træfortov i form af sveller på matrikel 24i, Greve By, Greve, beliggende ved Greve Badehotel (jf. bilag 1 og 2). Træfortovet skal etableres på et areal af ca. 150-200 m2 og strække sig ca. 50 meter fra den eksisterende grussti og ud på stranden med en maksimal bredde på 3 meter. Projektet har til formål at forbedre borgernes adgang til stranden og reducere anvendelsen af midlertidige køreplader, som ofte skaber visuelle gener i forbindelse med strandrensning. Matriklen er beliggende i lokalplan 12.50, område D, hvor anvendelsen er fastlagt til rekreative formål og stiforbindelser. Ansøgningen er dermed i overensstemmelse med lokalplanens bestemmelser. Området er endvidere omfattet af strandbeskyttelseslinjen, hvor der kræves dispensation fra Kystdirektoratet for at sikre kystlandskabets rekreative værdier og naturmæssige balance. Kystdirektoratet har meddelt denne dispensation (jf. bilag 3). Ifølge Planlovens § 35, stk. 3, kræver ansøgningen i landzone som hovedregel en landzonetilladelse for at: Udføre byggeri, der ikke direkte understøtter jordbrugserhvervene. Ændre anvendelsen af arealer, som ikke tidligere har været anvendt til samme formål. Projektet har været sendt i naboorientering i perioden fra den 21. oktober 2024 til den 4. november 2024 (jf. bilag 4). Naboorienteringen omfattede ejere og lejere af naboejendomme samt relevante myndigheder. Der indkom ingen bemærkninger i høringsperioden . Administrationen vurderer, at projektet vil bidrage til at forbedre adgangen til stranden for borgere, herunder personer med nedsat mobilitet, samtidig med at det reducerer behovet for midlertidige køreplader, som påvirker strandens visuelle udtryk. Etableringen af træfortovet understøtter lokalplanens intentioner om rekreative stiforbindelser og tilgængelighed (jf. bilag 1). Administrationen indstiller derfor, at der gives landzonetilladelse til projektet, da det ansøgte er foreneligt med områdets anvendelse og de overordnede hensyn til landskab og rekreative værdier. Administrationen kan indstille, at der gives afslag på ansøgningen, hvis projektet vurderes at være i modstrid med de planlægningsmæssige og landskabelige hensyn, der varetages gennem Planloven § 35. Et afslag kan blandt andet begrundes med, at træfortovet vil ændre det åbne lands visuelle karakter eller have en negativ effekt på kystlandskabets naturlige og rekreative værdier. Lovgrundlag Planlovens § 35. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i kommunens råd og nævn i denne sag. Sagen har været sendt i naboorienteringen, der blev udsendt den 21. oktober 2024 med frist den 4. november 2024, blev ejere og lejere af naboejendomme samt relevante myndigheder orienteret om projektet (jf. bilag 4). Der indkom ingen bemærkninger i denne periode.", "source_path": "data/greve/raw_dagsordener/Klima-, Teknik- og Miljøudvalget_2025-02-06T08:00:00+01:00_922c69f2-edb6-40fe-a93d-bcd14675d397.json"}
{"document_id": "922c69f2-edb6-40fe-a93d-bcd14675d397", "committee": "Klima-, Teknik- og Miljøudvalget", "meeting_date": "2025-02-06T08:00:00+01:00", "section_type": "html_fragment", "section_title": "Bøgehegnet 2 - Udvidelse af parkeringsareal", "case_number": "24-009493", "agenda_index": 10, "text": "Beslutning Godkendt. Fremstilling Sagsprocedure Klima-, Teknik- og Miljøudvalget. Resume Administrationen har modtaget en ansøgning om tilladelse til at udvide eksisterende parkeringsareal til etagebebyggelsen Bøgehegnet på Bøgehegnet 2, matr. nr. 29t Greve By, Greve. I forbindelse med udvidelsen ansøges der om dispensation fra Lokalplan nr. 12.01 § 5.6, idet placeringen ikke overholder lokalplanens kortbilag. Indstilling Administrationen indstiller, at det godkendes, at der meddeles dispensation fra Lokalplan 12.01 § 5.6 idet det er vurderet, udvidelsen af parkeringsarealet ikke vil medføre, at trafiksikkerheden i området forringes samt at til- og frakørselsmuligheder heller ikke forringes. Sagsbeskrivelse Administrationen modtog den 10. december 2024 en revideret ansøgning om tilladelse til at udvide et eksisterende parkeringsareal, der er tilknyttet etageboligbebyggelsen Bøgehegnet (jf. bilag 1 og 2) . Ejendommen er omfattet af Lokalplan nr. 12.01, som i § 5.6 angiver: § 5.6 De til området hørende parkeringspladser skal placeres som vist på kortbilag 2 . Der ansøges om dispensation til at udvide et parkeringsareal ud over den viste placering, der fremgår af lokalplanens kortbilag 2. Dispensationsansøgningen er begrundet med et ønske om flere parkeringspladser i afdelingen, grundet et større antal af biler i forhold til antal lejemål. Sagen har været sendt i naboorientering til beboerne i Bøgehegnet 60, 62, 64, 66, 68 og 70. Der er ikke indkommet indsigelser, men to bemærkninger om at man støtter det ansøgte (jf. bilag 3). Sagen har også været sendt i intern høring hos kommunens vejmyndighed, som ikke har bemærkninger til sagen. Administrationen vurderer, at der bør meddeles dispensation til at udvide parkeringsarealet, idet trafiksikkerheden i området eller boligbebyggelsens til- og frakørselsmuligheder ikke forringes med den ansøgte udvidelse. Det er desuden vurderet, at der er stor opbakning omkring udvidelsen i Bøgehegnet, da administrationen ikke har modtaget indsigelser, men har modtaget tilkendegivelser fra to af beboerne om, at de støtter projektet. Lovgrundlag Planlovens § 19. Økonomiske konsekvenser Sagen har ikke økonomiske konsekvenser for Greve Kommune. Høring Sagen har været sendt i naboorientering fra den 11. december 2024 til den 6. januar 2025 jf. planlovens § 20. Naboorienteringen er sendt til beboerne i Bøgehegnet 60, 62, 64, 66, 68 og 70. Der er ikke kommet indsigelser til projektet.", "source_path": "data/greve/raw_dagsordener/Klima-, Teknik- og Miljøudvalget_2025-02-06T08:00:00+01:00_922c69f2-edb6-40fe-a93d-bcd14675d397.json"}
{"document_id": "922c69f2-edb6-40fe-a93d-bcd14675d397", "committee": "Klima-, Teknik- og Miljøudvalget", "meeting_date": "2025-02-06T08:00:00+01:00", "section_type": "html_fragment", "section_title": "Muligheder for midlertidig plejeboligkapacitet", "case_number": "24-013481", "agenda_index": 11, "text": "Beslutning 2. Anbefales. Fremstilling Sagsprocedure Sundheds- og Omsorgsudvalget, Klima-, Teknik- og Miljøudvalget, Økonomiudvalget og Byrådet. Resume Boligselskabet Sjælland har den 14. januar 2025 meddelt Greve Kommune, at boligselskabet frafalder projektet med at opføre et plejecenter med 72 boliger i Tune. Plan- og Tryghedsudvalget, Økonomiudvalget og Byrådet har den 29. januar 2025 (pkt. 2) behandlet en sag om dette. Der skal planlægges etablering af et nyt plejecenter, og det må forventes, at der først kommer en varig udvidelse af plejeboligkapaciteten omkring år 2030. Administrationen anbefaler derfor, at der træffes beslutning om hvilke mulige løsninger, der skal undersøges for at sikre tilstrækkelig plejeboligkapacitet frem til da. Indstilling Administrationen indstiller overfor Sundheds- og Omsorgsudvalget, 1. at orientering om situation og behov for plejeboliger tages til efterretning. Administrationen indstiller, overfor Klima-, Teknik- og Miljøudvalget, Økonomiudvalget og Byrådet, 2. at tillæg t il rådighedsbeløbet på 0,7 mio. kr. i 2025 til ”Plejecenter - forundersøgelser og rådgiver” finansieret af rådighedsbeløb i 2026 godkendes, hvorved 0,7 mio. kr. fremrykkes fra 2026 til 2025 til tekniske og juridiske undersøgelser af midlertidige løsninger for at løse plejeboligkapaciteten. Sagsbeskrivelse Denne sag relaterer sig til den sag, der den 29. januar 2025 (pkt. 2) blev behandlet på et ekstraordinært møde i Plan- og Tryghedsudvalget, Økonomiudvalget og Byrådet om Boligselskabet Sjællands projekt til opførelse af et plejecenter i Tune. Boligselskabet Sjælland har den 14. januar 2025 meddelt Greve Kommune, at boligselskabet frafalder projektet med at opføre et plejecenter med 72 boliger i Tune. I sagen blev det godkendt, at lade den kommunale skemasag bortfalde. Det betyder, at det kommunale tilsagn til skema A bortfalder og skema B ikke kommer til godkendelse. Samtidig træder Greve Kommune ud af grundkøbsaftalen med Boligselskabet Sjælland. Uden Boligselskabet Sjællands projekt, opnår Greve Kommune ikke anvisningsret til de 72 plejeboliger, som plejecentret i Tune skulle bidrage med fra 2027. Grundet Greve Kommunes forsyningspligt i forhold til plejeboliger, skal der findes alternative pladser, der kan tilbydes borgere med behov, indtil et nyt plejecenterprojekt kan stå klar. Sagens indhold Der skal træffes beslutning om videre afklaring af alternative pladser. Alternativerne er beskrevet i en oversigt nedenfor med angivelse af, hvad der kræver en videre afklaring, før der igen kan fremsættes en sag med indstilling om videre tiltag. Administrationen har forudsat, at Byrådets beslutning om at opføre 72 plejeboliger i Tune fortsat skal udmøntes. Byrådets beslutning blev truffet den 27. april 2020 (pkt. 18) og den 25. maj 2020 (pkt. 21). Den mest sandsynlige tidsplan for et nyt projekt i Tune betyder, at et plejecenter kan stå klar til foråret 2030. Alternativer til Boligselskabet Sjællands byggeri bliver elementer i to kommende sagsforløb om henholdsvis udvikling af området omkring Lundegården i Tune, som fremlægges for Plan- og Tryghedsudvalget i februar 2025 og forundersøgelsen til yderligere et plejecenter (budgetbeslutning i budget 2025-28). Forsyning, garanti og behov for plejeboliger Greve Kommune skal sikre, at borgere med behov for en plejebolig indenfor to måneder bliver tilbudt en plejebolig. Dette er kommunen forpligtet til, gennem den lovbestemte plejeboliggaranti. Greve Kommune sikre denne forpligtelse gennem adgang til de kommunale plejeboliger og gennem anvisningsret til øvrige almene plejeboliger i kommunen. Da antallet af plejekrævende ældre stiger, som konsekvens af det øgede antal ældre, stiger presset på plejeboligerne samtidigt. Administrationen laver årligt en analyse af behovet for plejeboliger. Ud fra analysen i 2024 er det muligt at skønne, hvad en yderligere forsinkelse af de 72 plejeboliger til 2030 vil betyde. Med de samme forudsætninger om befolkningsudviklingen og det tilhørende behov for plejeboliger, betyder en forsinkelse til 2030 på et byggeri i Tune, at der på dette tidspunkt vil være mellem 140 og 158 borgere, som har et behov for en plejebolig. Der tages i denne vurdering forbehold for at der udarbejdes en ny analyse i april 2025, som fremlægges politisk i maj 2025. Midlertidige løsninger på kapacitetsproblemet Greve Kommune kan ikke løse problemet med den manglende plejeboligkapacitet, indtil et plejecenter står klar i 2030. Greve Kommune kan dog forsøge at afværge problemet ved at finde midlertidige løsninger, som delvist kan bidrage med kapacitet. Oversigten nedenfor giver bud på sådanne midlertidige løsninger. Løsningerne skal ses som meget indledende og vil derfor kræve afklaring, før de kan fremlægges som egentlige forslag. Løsning Kapacitet Afklaring Plejeboliger på dele af Hedebo 20-30 pladser Byggeteknisk, juridisk, budget til evt. ombygning. Udvidelse af kapacitet i daghjemmet på Nældebjerg Plejecenter 20-30 daglige besøgende Byggeteknisk, budget til evt. ombygning. Omdannelse af ældreboliger til plejeboliger Ukendt Juridisk, byggeteknisk, budget til ombygning og prognose (forventet indflytning mv.) Midlertidige løsninger – pavilloner som opstilles ved eksisterende plejecentre Ukendt Juridisk, tekniske vurderinger og budget til leje og etablering. Aftale med Fribo Greve om anvisning af borgere Skal aftales Forhandling med Altiden , juridisk vurdering af eventuel udbudspligt, budget. Afklaringen omfatter De enkelte løsninger kræver som nævnt afklaring. På områderne jura og byggetekniske vurderinger, kræver afklaringen ekstern rådgivning: Byggeteknisk, krav til boliger og bygninger: lever løsningerne op til de tilgængelighedskrav, der gælder for en plejebolig, er fællesboligarealerne tilstrækkelige og lever servicearealerne op til de praktiske og arbejdsmiljømæssige krav Byggeteknisk, økonomi: hvad vil det koste at lave de nødvendige ombygninger? Juridiske vurderinger: fx omdannelse af ældreboliger til plejeboliger, inddragelse af boligareal til serviceareal, afklaring af udbudspligt ved anvisningsaftale til friplejeboliger Udover vurderingerne ovenfor, er en række andre aspekter nødvendige at overveje eller skal gennemføres: Forhandling med boligselskaber om omdannelse af ældreboliger til plejeboliger Eventuel forhandling med Altiden om anvisningsaftale med videre Budget: hvilke ombygninger skal der i givet fald afsættes midler til? Prognose for, hvad de enkelte løsninger bidrager med i forhold til den kapacitet, Greve Kommune skal skaffe for at overholde plejeboliggarantien. Specifikt for ny beslutning om omdannelse af plejeboliger til botilbud: det skal vurderes, hvad den manglende kapacitet på det voksenspecialiserede betyder for Greve Kommune. De fremlagte løsninger er gennemgået mere detaljeret i det medfølgende bilag. Umiddelbart er plejeboliger på Hedebo og øget kapacitet i daghjemmet på Nældebjerg de løsninger, der vurderes lettest og mindst komplicerede at gå videre med, hvorfor administrationen forventer at undersøge disse først. Lovgrundlag Plejeboliggaranti. Økonomiske konsekvenser Der er tidligere afsat en pulje til forundersøgelse og rådgivning til nyt plejecenter i Tune. I budgetår 2026 resterer der 0,7 mio. kr. Der er ikke afsat midler til forbrug i puljen i 2025. Med afslutningen af plejecenterprojektet i Tune, er der ikke behov for midler i 2026. Administrationen indstiller derfor, at de resterende midler til forundersøgelse og rådgivning til nyt plejecenter i Tune overføres fra 2026 til 2025 og anvendes til den nødvendige afklaring af midlertidige løsninger til fremskaffelse af kapacitet. Formålet med puljen er således uændret. Der er ikke afsat midler til at lave bygningsmæssige ændringer i forbindelse med de midlertidige løsninger, hvis dette bliver nødvendigt. Der vil efterfølgende skulle findes finansiering til dette. Høring Sagen sendes i høring hos Handicaprådet med frist den 2. februar 2025. Sagen sendes i høring hos Greve Seniorråd med frist den 31. januar 2025 Tidsplan Samlet tidsplan for planlægning på plejeboligområdet i 2025: Februar til april 2025: Afklaringer ift. løsninger på midlertidig plejeboligkapacitet 2025: Beslutning om løsning om ny plan for plejecenter i Tune 2025: Der er i budget 2025-2028 afsat 0,7 mio. kr. i 2025 til rådgivning, som del af bruttoanlægsforslaget om forundersøgelser til et sjette plejecenter. Rådgivningen skal udpege egnede steder til opførelse af det sjette plejecenter. Sagens forløb 03/02/2025 Sundheds- og Omsorgsudvalget Ad 1 Orienteringen blev taget til efterretning med bemærkning om, at udvalget oplever at mulighederne for midlertidig kapacitet er fornuftig. Udvalget anbefaler i første omgang Hedebo og udvidelse af kapacitet på daghjem på Nældebjerg. Hertil at det er vigtigt at visitationen er opmærksom på en konkret individuel vurdering i forhold til borgernes funktionsevne både somatisk og kognitiv i forbindelse med visitation til en plejebolig samt udvidelse af hjemmehjælp for særligt plejekrævende. Greve Seniorråds bemærkning blev taget til efterretning. Udvalget takker for det indkomne høringssvar. Høringssvar fra Greve Seniorråd vedlægges.", "source_path": "data/greve/raw_dagsordener/Klima-, Teknik- og Miljøudvalget_2025-02-06T08:00:00+01:00_922c69f2-edb6-40fe-a93d-bcd14675d397.json"}
{"document_id": "922c69f2-edb6-40fe-a93d-bcd14675d397", "committee": "Klima-, Teknik- og Miljøudvalget", "meeting_date": "2025-02-06T08:00:00+01:00", "section_type": "html_fragment", "section_title": "Greve Spildevand A/S, takster for 2025 - Garantistillelse og legalitetsgodkendelse", "case_number": "24-013118", "agenda_index": 12, "text": "Beslutning 1.-2. Godkendt. 3.-5. Anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Klima-, Teknik- og Miljøudvalget skal legalitetsgodkende Greve Spildevand A/ S’s takstblad og budget for 2025. Greve Spildevand anmoder herudover Byrådet, om at godkende en garantistillelse for en byggekredit på 120,9 mio. kr., der efterfølgende kan omlægges til et anlægslån. Indstilling Administrationen indstiller til Klima-, Teknik- og Miljøudvalget at takstbladet for 2025 for Greve Spildevand A/S legalitetsgodkendes og at drifts- og anlægsbudget for 2025 for Greve Spildevand A/S legalitetsgodkendes. Administrationen indstiller til Klima-, Teknik- og Miljøudvalget, Økonomiudvalget og Byrådet 3. at en kommunal lånegaranti til Greve Spildevand A/S på 120,9 mio. kr. godkendes, 4. at der for den kommunale lånegaranti opkræves en løbende garantiprovision på 0,4 % af restgælden ultimo året, samt at en indtægtsbevilling på beløbet svarende til 483.600,00 kr. i 2025 og 471.510,00 kr. årligt i 2026 og frem godkendes og 5. at i tillæg til den kommunale lånegaranti opkræves en engangsprovision på 7.000. kr. og en tilsvarende indtægtsbevilling godkendes. Sagsbeskrivelse Legalitetsgodkendelse Generalforsamlingen i Greve Spildevand A/S har godkendt drifts- og anlægsbudget samt takstblad for 2025. Taksten for det variable vandafledningsbidrag stiger med 1 kr. pr. m 3 . I henhold til betalingsloven og betalingsvedtægten for Greve Spildevand A/S skal Greve Spildevand A/S anmode Greve Kommune om at legalitetsgodkende drifts- og anlægsbudget samt takstblad for 2025. Greve Spildevand A/S indstiller følgende til legalitetsgodkendelse i Klima-, Teknik- og Miljøudvalget: Drifts- og anlægsbudget for 2025 (jf. bilag 1) Takstblad for 2025 (jf. bilag 1) Greve Spildevand A/S fastlægger og opkræver hvert år takster for vandafledningsbidrag, tilslutningsbidrag til dækning af udgifterne til bl.a. transport og behandling af spildevand. Dette sker med udgangspunkt i Forsyningssekretariatets årlige udmeldte indtægtsramme for området. Budgettet (jf. bilag 1) for de udmeldte indtægter fra takster i takstbladet for 2025 overholder den udmeldte indtægtsramme fra Forsyningssekretariatet jf. nedenstående tabel. Tabel 1: Indtægtsramme for 2025. Indtægtsramme 2025 Indtægtsramme/omsætning inkl. afgifter ekskl. moms Forsyningssekretariatets udmeldte indtægtsramme 83,63 mio. kr. Greve Spildevands indtægter/omsætning 71,75 mio. kr. Greve Spildevand A/S meddeler, at der er følgende ændringer i taksterne i takstbladet fra 2024 til 2025: Tilslutningsbidraget for 2025 udgør 64.896,20 kr. ekskl. moms pr. boligenhed eller erhvervsenhed. Taksten for det variable vandafledningsbidrag på trin 1 hæves fra 29,81 kr. pr. m 3 til 30,81 kr. pr. m 3 . Taksten for en ordinær tømning af en tank hæves fra 1.700 kr. til 1.900 kr. ekskl. moms. Taksten på tømning af samletanke op til 6 m 3 hæves fra 1.200 kr. til 1.350 kr. ekskl. moms. Taksten på tillæg for weekend/hasteudkald hæves fra 2.100 kr. til 2.300 kr. ekskl. moms. Tømningsordningen er en hvile-i-sig-selv ordning. En eventuel over- eller underfinansiering vil derfor blive videreført til det efterfølgende år, og taksterne justeres i henhold til at ordningen hviler i sig selv over en årrække. Administrationen anbefaler, at det fremsendte bilag (jf. bilag 1) fra Greve Spildevand A/S legalitetsgodkendes, da de er i overensstemmelse med ”hvile-i-sig-selv-princippet” og overholder Forsyningssekretariatets indtægtsramme for 2025. Garantistillelse Greve Spildevand A/S anmoder Greve Kommune om , at stille garanti til en byggekredit på 120,9 mio. kr., der efterfølgende omlægges til et anlægslån med en løbetid på 40 år. Baggrunden for anmodningen om garantistillelse skyldes, at der i selskabets budget 2025, er planlagt større anlægsinvesteringer. Samlet er der budgetlagt investeringer for 156,2 mio. kr. i 2025. Med de angivne budgetforudsætninger er der beregnet et lånebehov på 105,2 mio. kr. For at sikre anlægsinvesteringerne, trods usikkerhed ifm. tilslutningsbidrag samt gennemførsel af byggemodninger mv., anmoder Greve Spildevand A/S om en byggekredit på 120,9 mio. kr. Kommunal lånegaranti Det fremgår af lånebekendtgørelsen, at der ikke er lovgivningsmæssige begrænsninger, når en kommune stiller garanti for lån, optaget af selskaber på forsyningsområdet. Greve Kommune kan således stille garanti, når forsyningsområdet anmoder om en garanti i forbindelse med, at de ønsker at lånoptage til deres anlægsinvesteringer. Der er dog en risiko forbundet med, at kommunen stiller en garanti. Hvis Greve Spildevand misligholder sine forpligtelser, vil kravet blive rettet mod kommunen. Kommunen er herefter forpligtet til øjeblikkeligt at betale det garanterede beløb til Kommunekredit. Kommunen kan efterfølgende rette kravet videre mod Greve Spildevand, men det vil ikke i udgangspunktet være sikret, at kommunen får kravet godtgjort. En lånegaranti kan derfor medføre en risiko for et økonomisk tab for kommunen. Garantiprovision Ved afgivelsen af en lånegaranti til et forsyningsselskab, har kommunen pligt til at opkræve garantiprovision. Garantiprovision er betaling for at stille en lånegaranti til rådighed. Låntager opnår samtidig en lavere rentesats hos långiveren, da risikoen ved udlånet er lavt. Pligten til at opkræve garantiprovision for spildevandsselskab følger af Vandsektorloven. Der er indhentet en ekstern kreditvurdering. Kreditvurdering og størrelse af garantiprovision Revisionsselskabet EY har foretaget en kreditvurdering og konklusionen viser at Greve Spildevand A/S har en \"Meget stærk betalingsevne\", svarende til en årlig garantiprovision af rest­gælden på minimum 0.4 %. Revisionsselskabet EY, vurdering er baseret på selskabets nuværende økonomiske situation og nuværende økonomiske regulering m.v. Kreditvurdering er vedlagt som bilag 2. Herudover anbefales det, at der opkræves en engangsprovision på 7.000 kr. til ekspedition af sagen. Nuværende forpligtelse overfor Greve Spildevand A/S Greve Byråd stillede den 4. april 2022 (pk. 27) garanti for en byggekredit, til Greve Spildevand A/S på 41,0 mio. kr. Heraf er benyttet 10,0 mio. kr. som er omlagt til anlægslån, hvoraf der er en restgæld på 9,1 mio. kr. Herudover godkendte Greve Byråd den 6. marts 2023 (pk. 21) en garantistillelse til Greve Spildevand A/S på 50,0 mio. kr. til en byggekredit, heraf er benyttet 32,0 mio. kr. som er omlagt til anlægslån, hvoraf der er en restgæld på 31,6 mio. kr. Greve Byråd har den 13. marts 2024 (pk. 18) godkendt en garantistillelse på 114,7 mio. kr. Denne garanti er endnu ikke udnyttet, Greve Spildevand A/S oplyser, at der var et mindre lånebehov end forventet for 2024. Hvis Greve Kommune jf. denne sag stiller garanti på 120,9 mio. kr., vil den samlede garantistillelse til Greve Spildevand A/S lyde på 276,3 mio. kr., inkl. den ikke udnyttede garantistillelse fra 2024. Lovgrundlag Taksterne fastsættes i henhold til Loven om betalingsregler for Spildevandsforsyningsselskaber og Vandforsyningsloven. Klima-, Teknik og Miljøudvalget skal legalitetsgodkende takster jf. bilag 3 Reglerne for garantistillelse er fastsat i Lånebekendtgørelsen og Vandsektorloven (§16). Økonomiske konsekvenser Legalitetsgodkendelsen af taksterne har økonomisk betydning for Greve Kommune, da Greve Kommune betaler for afledning af spildevand og et vejafvandingsbidrag. Betydningen tages med ved budgetopfølgningerne, såfremt ændringerne ikke kan holdes inden for det samlede budget til forbrugsudgifter. Greve Kommune betaler 7 % af spildevandsforsyningsselskabets anlægsomkostninger i vejafvandingsbidrag, som beskrevet i takstbladet. Vejafvandingsbidraget blev i 2024 sænket fra 8 % til 7 % efter en ny skønsmæssig vurdering af Greve Spildevand A/S. Ændringen i vejafvandingsbidraget blev legalitetsgodkendt af Klima-, Teknik- og Miljøudvalget d. 15. januar 2024 (pkt. 16). Budgettet til vejafvandingsbidraget tilpasses løbende ved budgetopfølgninger på baggrund af spildevandsforsyningens budgetter og betales i sidste ende på baggrund af de faktiske udgifter i det foregående år. Det samlede anlægsbudget for 2025 er faldet med 15,7 mio. kr. (9,1 %) i forhold til hvad Greve Spildevand A/S forventede for et år siden i forbindelse med fastlæggelsen af budgettet for 2024 jf. nedenstående tabel. I nedenstående tabel er det nuværende anlægsbudget kort gennemgået, da det giver indsigt i de projekter, som spildevandsforsyningen arbejder med. Tabel 2: Anlægsbudget for 2025 for Greve Spildevand A/S (angivet i 1.000 kr.) Budget 2024 Forventet budget 2025 Budget 2025 Forventet budget 2026 Forventet budget 2027 Renovering 18.983 14.483 18.638 13.669 13.699 Renseanlæg 70.540 78.540 95.000 88.551 17.551 Klimatilpasning 34.580 56.000 17.500 61.480 42.500 Byudvikling/byggemodning 23.800 21.500 23.667 32.000 17.000 Øvrige projekter 1.405 1.405 1.433 1.433 1.433 I alt 149.308 171.928 156.248 197.133 92.153 Som nogle af anlægsinvesteringerne kan nævnes: Der er afsat 9,371 mio. kr. til kloakrenovering i Hundige og evt. Karlslunde Landsby, der har vist et renoveringsbehov. Der er afsat 5,402 mio. kr. til renovering af bygværker og oprensning af regnvandsbassiner. Der er afsat 3,865 mio. kr. til reducering af overløb fra overløbsbassin Tune Y til Hederenden . Der er afsat 94,0 mio. kr. i 2025, 88,0 mio. kr. i 2026 og 17,0 mio. kr. i 2027 til ombygning af Mosede Renseanlæg. Anlægsarbejdet påbegyndte i 2024 og forventes at forløbe til 2027. Der er afsat 3,0 mio. kr. i 2025, 47,48 mio. kr. i 2026 og 37,0 mio. kr. i 2027 til klimatilpasning af Karlslunde industri og reduktion af belastningen til Brødmosen. Der er afsat 14,0 mio. kr. i 2025 og 6,0 mio. kr. i 2026 i forbindelse med udvidelse og renovering af eksisterende regnvandsbassin samt overtagelse og udvidelse af privat regnvandsbassin med udløb til Lille Vejleå. For byudvikling/byggemodninger budgetteres nu med 23,68 mio. kr. i 2025 mod forventet 21,5 mio. kr. for et år siden. Dette skyldes blandt andet, at der er budgetteret med følgende projekter: Viften Rækkehuse og lejligheder på Industrilunden i Tune Rækkehuse i Vesterbjerg Erhvervsarealer i det indeklemte areal i Kildebrønde Øvrige mindre byggemodninger Garantistillelse En lånegaranti indeholder en risiko for, at kommunen pålægges et økonomisk tab. Hvis Greve Spildevand misligholder sine forpligtelser, kan Kommunekredit rette det fulde krav mod kommunen, som vil være forpligtet til at indfri det garanterede beløb. Ved at påtage sig en risiko med en garantistillelse på 120,9 mio. kr. vil Greve Kommune modtage en indtægt, der opkræves i form af garantiprovision fra Greve Spildevand A/S. Det giver en indtægt i 2025 på ca. 490.600,00 kr. inklusiv engangsprovision på 7.000 kr. og ca. 471.510,00 kr. årligt fra 2026, der hvert år reduceres i forhold til restgælden. Risikoen for Greve Kommune er lav, da et forsyningsselskab kan regulere forbrugernes takster ved behov. Høring Der er ikke høringspligt i denne sag . Kommunikation Spildevandstakster for Greve Spildevand A/S er tilgængelige på KLAR Forsynings hjemmeside. Der bliver oprettet en kort tekst på Greve Kommunes hjemmeside, med et link videre til KLAR Forsynings hjemmeside. Tidsplan Takstbladet afventer legalitetsgodkendelse af Greve Byråd, hvorefter det offentliggøres, og der opkræves efter det.", "source_path": "data/greve/raw_dagsordener/Klima-, Teknik- og Miljøudvalget_2025-02-06T08:00:00+01:00_922c69f2-edb6-40fe-a93d-bcd14675d397.json"}
{"document_id": "922c69f2-edb6-40fe-a93d-bcd14675d397", "committee": "Klima-, Teknik- og Miljøudvalget", "meeting_date": "2025-02-06T08:00:00+01:00", "section_type": "html_fragment", "section_title": "Hundigevej 79 og 85-87, omlægning af kloakopland A83 fra privat til offentlig", "case_number": "19-030570K", "agenda_index": 13, "text": "Beslutning Orienteringen blev taget til efterretning. Fremstilling Sagsprocedure Klima-, Teknik- og Miljøudvalget. Resume Grundejere fra Hundigevej 79 og 85-87 ønsker at opløse deres private regnvandslav efter påbud fra Greve Kommune. KLAR Forsyning A/S har tilbudt at overtage matrikel 1au Kappelgårde, Kildebrønde, hvorefter grundejerne kan tilsluttes den offentlige regnvandskloak. KLAR Forsyning A/S får med overtagelsen af matriklen mulighed for at udvide deres regnvandsbassin på nabomatriklen, hvilket gavner rensning af overfladevandet fra Kildebrønde industri til Lille Vejleå. Indstilling Administrationen indstiller, at orienteringen om omlægning af kloakoplandet A83 ved Hundigevej 79 og 85-87 overgår fra privat til offentligt, tages til efterretning. Sagsbeskrivelse Det private regnvandslav for Hundigevej 79 og 85-87 fik i 2021 et påbud om at lovliggøre rensning og forsinkelse af overfladevand fra det private kloakopland (benævnt A83 i kommunens Spildevandsplan 2023-31), samt at reetablere udløb U92 til Lille Vejleå. Grundejere for Hundigevej 79 og 85-87 har udtrykt ønske om at opløse det private regnvandslav og KLAR Forsyning A/S har tilbudt at etablere et fælles regnvandsbassin, der fremadrettet ejes og drives af Greve Spildevand A/S. I henhold til Greve Kommunes Spildevandsplan 2023-31, er denne overtagelse i overensstemmelse med planerne om at etablere, ombygge og optimere regnvandsbassiner ved udløb til Lille Vejleå systemet, særligt fra større erhvervsområder. Administrationen vurderer, at omlægningen ikke kræver et tillæg til Spildevandsplanen, da omlægning af det private kloakopland inkluderer to grundejere, som optages i et eksisterende kloakopland. Dette anses som en berigtigelse i henhold til Spildevandsplanen. Lovgrundlag Påbud har været meddelt i henhold til Miljøbeskyttelsesloven. Omlægningen er i overensstemmelse med Greve Kommunes Spildevandsplan 2023-31. Økonomiske konsekvenser Sagen har ingen økonomiske konsekvenser for Greve Kommune. Øvrige konsekvenser Ved overtagelse af det private kloakopland, overtager KLAR Forsyning A/S matrikel 1au Kappelgårde, Kildebrønde, hvor det private regnvandsbassin kan udvides ved at sammenlægges med KLAR Forsyning A/S’ eksisterende regnvandsbassin. Dette vil på sigt forbedre rensningen af overfladevand fra Kildebrønde industri og dermed medvirke til opfyldelse af miljømålene for Lille Vejleå. Høring Der har været en løbende dialog med grundejere og KLAR Forsyning A/S om overtagelsen, som begge parter er indforstået med. Der mangler dog enighed om de økonomiske rammer for overtagelsen. KLAR Forsyning A/S skal komme med et tilbud på overtagelsen, som grundejerne skal acceptere før overtagelsen kan ske. Tidsplan KLAR Forsyning A/S er ved at udarbejde et tilbud til grundejer om at overtage matrikel 1au Kappelgårde, Kildebrønde, hvorefter sammenlægning af regnvandsbassinerne kan ske.", "source_path": "data/greve/raw_dagsordener/Klima-, Teknik- og Miljøudvalget_2025-02-06T08:00:00+01:00_922c69f2-edb6-40fe-a93d-bcd14675d397.json"}
{"document_id": "922c69f2-edb6-40fe-a93d-bcd14675d397", "committee": "Klima-, Teknik- og Miljøudvalget", "meeting_date": "2025-02-06T08:00:00+01:00", "section_type": "html_fragment", "section_title": "Lukket: Henvendelser til formanden ", "case_number": "", "agenda_index": 14, "text": "Orienteringen blev taget til efterretning.", "source_path": "data/greve/raw_dagsordener/Klima-, Teknik- og Miljøudvalget_2025-02-06T08:00:00+01:00_922c69f2-edb6-40fe-a93d-bcd14675d397.json"}
{"document_id": "922c69f2-edb6-40fe-a93d-bcd14675d397", "committee": "Klima-, Teknik- og Miljøudvalget", "meeting_date": "2025-02-06T08:00:00+01:00", "section_type": "html_fragment", "section_title": "Orientering fra formanden/gensidig orientering", "case_number": "", "agenda_index": 15, "text": "Beslutning Udvalget beslutter, at den vedlagte skabelon anvendes, hvor “perioderne” er hele måneder i perioder mellem udvalgsmøderne. Sagen om Chr. Andersens Vej 7 skal fremlægges på Klima-, Teknik- og Miljøudvalget den 27. marts 2025 Udvalget ønsker et juridisk notat om byrådsmedlemmers pligt til at journalisere møder, telefonsamtaler mv. med involverede parter i en verserende sag, der fremlægges til politisk behandling. Fremstilling Sagsprocedure Klima-, Teknik- og Miljøudvalget. Resume Formanden og udvalgets medlemmer orienterer om aktuelle emner. Indstilling Administrationen indstiller, at orienteringer tages til efterretning. Sagsbeskrivelse Formanden orienterer om: Udkast til skema til brug for status på byggesagsbehandling vedlagt som bilag 1.", "source_path": "data/greve/raw_dagsordener/Klima-, Teknik- og Miljøudvalget_2025-02-06T08:00:00+01:00_922c69f2-edb6-40fe-a93d-bcd14675d397.json"}
{"document_id": "922c69f2-edb6-40fe-a93d-bcd14675d397", "committee": "Klima-, Teknik- og Miljøudvalget", "meeting_date": "2025-02-06T08:00:00+01:00", "section_type": "html_fragment", "section_title": "Huskeliste og orientering fra administrationen", "case_number": "", "agenda_index": 16, "text": "Beslutning Administrationen orienterede yderligere om, at der planlægges et temamøde i juni 2025 om udbud af bygge- og anlægsopgaver (jf. bestilling på Byrådsmødet den 11. december 2024 (pkt. 13)). Fremstilling Sagsprocedure Klima-, Teknik- og Miljøudvalget. Resume Administrationen orienterer om aktuelle emner. Indstilling Administrationen indstiller, at orienteringer tages til efterretning. Sagsbeskrivelse Klimahandledag den 24. april i Greve Kommune Administrationen arbejder igen i år med at koordinere og styrke afholdelsen af den nationale klimahandledag den 24. april 2025 i kommunen. Skolerne deltager ligesom sidste år, og administrationen arbejder på at lave nye guides og aktiviteter for klasser i samarbejde med lokale organisationer og virksomheder. Derudover er skoledelen af dagen en del af udviklingen af Mosede Klimapark. Foreninger og fællesskaber var inviteret til et grønt opstartsmøde den 23. januar 2025, hvor de bl.a. blev inviteret til at deltage i klimahandledagen og tilbudt mulighed for sparring op mod dagen. Lokale virksomheder er også en målgruppe. Her er der i år særligt fokus på at skabe samarbejder om at modtage skoleklasser. Sidst men ikke mindst bliver der arbejdet med hvordan kommunen selv deltager i dagen. Der er lagt en kalenderinvitation til byrådsmedlemmer, med link til en oversigt over deltagelsesmuligheder. Information fra ARGO ARGO orienterede kort før jul ejerudvalget om følgende: Bestyrelsen godkendte som planlagt stiftelsen af de nye selskaber i ARGO-koncernen den 10. december, og den praktiske implementering af den nye selskabsstruktur er i god gænge. Link til nyheden på ARGOs hjemmeside: https://argo.dk/om-os/presse/nyheder/argo-klar-til-konkurrenceudsaettelse/ Seks af ARGOs ni ejerkommuner (Greve, Holbæk, Køge, Lejre, Roskilde og Solrød) har politisk godkendt principsag om CO2-fangst. Tre ejerkommuner (Kalundborg, Odsherred og Stevns) behandler sagen i januar 2025. ARGO har deltaget i det første udbud i Østdanmark af kommunalt restaffald til forbrænding, nemlig udbud fra de sydlige kommuner på Sjælland (Affaldsplus’ ejerkommuner) og har underskrevet kontrakt på restaffaldet fra Slagelse og Sorø Kommuner (i alt ca. 16.000 ton årligt i 21⁄2 år med mulighed for forlængelse). Eventuel kommunikation herom udadtil afventer nærmere aftale mellem kontraktparterne KL-udspil om kollektiv trafik Regeringen har nedsat et ekspertudvalg om kollektiv mobilitet i hele Danmark, der primært skal kigge på nye modeller for organisering af den lokale kollektive transport samt takststruktur. I forlængelse af regeringens sundhedsudspil, har udvalget fremskyndet sit arbejde med organisering. Det skulle forventeligt afleveres til regeringen ved årsskiftet. Intet er dog offentliggjort endnu. Ekspertudvalgets samlede anbefalinger forventes i foråret 2025. KL har udarbejdet et udspil til fremtidens kollektive trafik, ”Danmark skal hænge sammen” (jf. bilag 1). Det er offentliggjort og fremsendt til ekspertudvalget før jul 2024. Planlagte temamøder Administrationen har pt. planlagt at holde følgende temamøder for Klima-, Teknik- og Miljøudvalget. 27. marts 2025. Status på klimasikring mod stormflod 5. maj 2025. Betydningen af byggeret, helhedsvurdering, udsigts-, skygge- og indbliksgener Efter sommerferien. Bæredygtighed i kommunens byggerier Temamøderne vil blive lagt i udvalgets kalender. Fordeling af midler ifm. Grøn Trepart Rammeaftalen for Grøn Trepart indeholder også et afsnit om økonomi og principper for fordeling af midler. Den samlede økonomiske ramme på 461,8 mio. kr. i 2025-2032 fordeles i 4 puljer. Heraf fordeles den største pulje på i alt 314,8 mio. kr. via bloktilskuddet ved særskilt fastlagt fordelingsnøgle baseret på kommunernes kvælstofindsatsbehov og potentialet for udtagning af lavbundsjorder i en 60/40 % fordeling. En oversigt over fordelingen af midler pr. kommune med afsæt i fordelingsnøglen er vedhæftet (jf. bilag 2). Midlerne afsættes forventeligt til kommunerne med bloktilskudsaktstykket for 2026 og herunder midtvejsregulering af bloktilskuddet for 2025.", "source_path": "data/greve/raw_dagsordener/Klima-, Teknik- og Miljøudvalget_2025-02-06T08:00:00+01:00_922c69f2-edb6-40fe-a93d-bcd14675d397.json"}
{"document_id": "922c69f2-edb6-40fe-a93d-bcd14675d397", "committee": "Klima-, Teknik- og Miljøudvalget", "meeting_date": "2025-02-06T08:00:00+01:00", "section_type": "html_fragment", "section_title": "Klima-, Teknik- og Miljøudvalgets mødekalender 2025", "case_number": "", "agenda_index": 17, "text": "Beslutning Orienteringen blev taget til efterretning. Fremstilling Sagsprocedure Klima-, Teknik- og Miljøudvalget. Resume Der gives et overblik over møder og aktiviteter. Indstilling Administrationen indstiller, at orienteringen tages til efterretning. Sagsbeskrivelse Møde- og aktivitetskalenderen er vedlagt som bilag.", "source_path": "data/greve/raw_dagsordener/Klima-, Teknik- og Miljøudvalget_2025-02-06T08:00:00+01:00_922c69f2-edb6-40fe-a93d-bcd14675d397.json"}
{"document_id": "922c69f2-edb6-40fe-a93d-bcd14675d397", "committee": "Klima-, Teknik- og Miljøudvalget", "meeting_date": "2025-02-06T08:00:00+01:00", "section_type": "html_fragment", "section_title": "Underskriftsark", "case_number": "", "agenda_index": 18, "text": "Fremstilling Sagsprocedure Klima-, Teknik- og Miljøudvalget. Resume Elektronisk underskriftsark.", "source_path": "data/greve/raw_dagsordener/Klima-, Teknik- og Miljøudvalget_2025-02-06T08:00:00+01:00_922c69f2-edb6-40fe-a93d-bcd14675d397.json"}
