{"document_id": "e2511045-c820-4728-bfc2-93cefc92ae22", "committee": "Kultur- og Fritidsudvalget", "meeting_date": "2024-10-09T16:30:00+02:00", "section_type": "html_fragment", "section_title": "Godkendelse af dagsorden", "case_number": "21-014482", "agenda_index": 0, "text": "Beslutning Godkendt. Afbud: Lone Mortensen Fremstilling Sagsprocedure Kultur- og Fritidsudvalget. Resume Godkendelse af dagsorden for mødet den 9. oktober 2024. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Kultur- og Fritidsudvalget_2024-10-09T16:30:00+02:00_e2511045-c820-4728-bfc2-93cefc92ae22.json"}
{"document_id": "e2511045-c820-4728-bfc2-93cefc92ae22", "committee": "Kultur- og Fritidsudvalget", "meeting_date": "2024-10-09T16:30:00+02:00", "section_type": "html_fragment", "section_title": "Kultur- og Fritidsudvalget får besøg af Karlslunde IF", "case_number": "24-010183", "agenda_index": 1, "text": "Beslutning Orienteringen blev taget til efterretning. Afbud: Lone Mortensen Fremstilling Sagsprocedure Kultur- og Fritidsudvalget Resume Kultur og Fritidsudvalget får besøg af Karlslunde IF ved Peter Roslev. Besøget er planlagt efter udvalgets ønske om at besøge eller få besøg af kommunens foreninger eller kulturinstitutioner i forbindelse med udvalgets møder i 2024. Formålet er at udvalget får indsigt i, hvad der foregår i de forskellige foreninger og kulturinstitutioner, herunder udfordringer, muligheder og succeser. Indstilling Administrationen indstiller, at udvalget tager orienteringen om Karlslunde IF til efterretning. Sagsbeskrivelse Karlslunde IF ved Peter Roslev vil ved besøget orienterer udvalget om, hvad der fylder i dagligdagen og udvalget vil få mulighed for at stille spørgsmål. Tidspunkt kl. 16.30-17.00, Karlslunde IF ved Peter Roslev besøger Kultur- og Fritidsudvalget. Efter besøget fortsætter det ordinære udvalgsmøde. Økonomiske konsekvenser Sagen har ingen økonomiske konsekvenser for Greve Kommune", "source_path": "data/greve/raw_dagsordener/Kultur- og Fritidsudvalget_2024-10-09T16:30:00+02:00_e2511045-c820-4728-bfc2-93cefc92ae22.json"}
{"document_id": "e2511045-c820-4728-bfc2-93cefc92ae22", "committee": "Kultur- og Fritidsudvalget", "meeting_date": "2024-10-09T16:30:00+02:00", "section_type": "html_fragment", "section_title": "Indtægts- og tillægsbevilling til udstillingen Broderist X på Greve Museum", "case_number": "24-009396", "agenda_index": 2, "text": "Beslutning Anbefales Anbefales Anbefales Anbefales Afbud: Lone Mortensen Fremstilling Sagsprocedure Kultur- og Fritidsudvalget, Økonomiudvalget og Byrådet. Resume Greve Museum planlægger en udstilling med Trine Runge Jessen, der kombinerer korsstingsbroderi og fællesskaber. Udstillingen støttes af fondsmidler og kræver politisk godkendelse for at igangsættes. Projektet vil styrke museets strategi om at forene tekstil kulturarv med moderne kunsthåndværk. Indstilling Administrationen indstiller, at projektet vedrørende \" Broderist x Greve Museum\" godkendes og igangsættes som beskrevet i sagen, at der godkendes indtægtsbevilling vedrørende projektet på 100.000 kr. i 2024 og 175.000 kr. i 2025, at der godkendes tillægsbevilling til afholdelse af udgifter vedrørende projektet på 82.500 kr. i 2024 og 144.375 kr. i 2025, finansieret af de modtagne indtægter, at der godkendes tillægsbevilling til afholdelse af udgifter til fondsmoms på 17.500 kr. i 2024 og 30.625 kr. i 2025, finansieret af de modtagne indtægter. Sagsbeskrivelse Greve Museum åbner i februar 2025 en udstilling i samarbejde med designer Trine Runge Jessen, også kendt som Broderisten. Udstillingen sætter fokus på korsstingsbroderi, humor og fællesskaber. Udstillingen vises frem til slutningen af oktober 2025, og er en del af museets strategi om at integrere den tekstile kulturarv med nutidens kunsthåndværk. Målet er at tiltrække både museets traditionelle kernepublikum samt nye, yngre målgrupper, der er interesserede i kombinationen af klassiske håndarbejdsteknikker og moderne, kreative udtryk. Trine Runge Jessen, der har opnået stor popularitet med sine provokerende og humoristiske broderier, er valgt som medkurator på baggrund af hendes evne til at udforske broderiets potentiale på en måde, der er i tråd med museets fokus på at skabe nye fællesskaber omkring håndarbejde. Udstillingen vil inkludere flere interaktive og eksperimenterende elementer, såsom et fællesværk skabt i samarbejde med publikum, samt en \"Klinik for håndarbejdswellness \", hvor den terapeutiske effekt af broderi vil blive undersøgt. Projektet har modtaget støtte fra Spar Nord Fonden (100.000 kr.) Augustinus Fonden (100.000 kr.) og Louis-Hansen Fonden (75.000 kr.). Bevillingerne er givet med almindeligt fondskrav om, at midlerne anvendes til det formål som blev beskrevet i ansøgningen. Dette sikrer museet opfyldes. Midlerne skal bl.a. anvendes til kunstnerhonorar, udstillingsopbygning, aktiviteter og markedsføring. Lovgrundlag Museumsloven Økonomiske konsekvenser Det indstilles, at der meddeles en indtægtsbevilling på 100.000 kr. i 2024 og 175.000 kr. i 2025, samt en tilsvarende samlet udgiftsbevilling. Midlerne vil budgetteknisk blive behandlet som et eksternt finansieret projekt, og uforbrugte midler vil blive overført til det følgende regnskabsår i den almindelige overførselssag. Dog med forbehold for, at midlerne skal være anvendt senest i september 2027. Da der er balance mellem udgifts- og indtægtsbevillingen samt fondsmoms, har bevillingen netto ingen økonomiske konsekvenser for Greve Kommune. Dermed påvirker midlerne ikke servicerammen.", "source_path": "data/greve/raw_dagsordener/Kultur- og Fritidsudvalget_2024-10-09T16:30:00+02:00_e2511045-c820-4728-bfc2-93cefc92ae22.json"}
{"document_id": "e2511045-c820-4728-bfc2-93cefc92ae22", "committee": "Kultur- og Fritidsudvalget", "meeting_date": "2024-10-09T16:30:00+02:00", "section_type": "html_fragment", "section_title": "Fordeling af idræts- og fritidspuljer samt talent- og elitestøtten 2025", "case_number": "24-009486", "agenda_index": 3, "text": "Beslutning 1. Godkendt med følgende bemærkninger a. Indstillingen på 80.000 til Greve Golfklubs ansøgning om Børne- og Ungdomsmiljø imødekommes ikke, idet udvalget ikke ønsker at give midler til en koordinatorfunktion b.Indstillingen på 88.823 kr. til Greve Karate, Karate+, overføres til behandling i tildelingen af midler fra Handicappuljen for 2025 2. De af indstillingens punkt 1 besparede beløb i relation til Idrætspuljen og Fritidspuljen overføres til Talent- og Elitestøtte således, at det samlede beløb til talent- og elitestøtte udgør 550.363 kr. Udvalget ønsker en evaluering af indstillingsprocessen i Folkeoplysningsudvalget forelagt på et kommende møde. Afbud: Lone Mortensen Fremstilling Sagsprocedure Kultur- og Fritidsudvalget Resume Denne sag indstiller uddelingen af Idræts- og Fritidspuljerne for 2025 samt talent- og elitestøtte for 2025. Greve Kommune uddeler årligt støtte til idræts- og fritidslivet, via Idræts- og Fritidspuljerne, samt midler til talent- og elitestøtte. Når idræts- og fritidslivet ansøger om midler fra puljerne, behandler administrationen og folkeoplysningsudvalget disse ansøgninger i henhold til retningslinjer for tildeling af puljemidler på idræts- og fritidsområdet. På baggrund heraf indstiller folkeoplysningsudvalget slutteligt overfor Kultur- og Fritidsudvalget, hvordan midlerne skal fordeles. Indstilling Administrationen indstiller, at fordelingen af midler til ansøgninger til Idræts- og Fritidspuljen godkendes, at beløbet til talent- og elitestøtte bestemmes efter, hvad der er tilbage i puljernes samlede ramme, når Idræts- og Fritidspuljen er uddelt. Sagsbeskrivelse Baggrund Der er forskellige muligheder for at søge om tilskud som forening eller selvorganiseret gruppe hjemmehørende i Greve Kommune. Én af mulighederne for støtte er via puljemidler. Der er årligt afsat et rammebeløb, der udmøntes via Idrætspuljen, Fritidspuljen og talent- og elitestøtte. Hver pulje har en række temaer med forskellige formål såsom at fastholde eller tiltrække medlemmer og frivillige, yde et materiale tilskud eller fremme udviklingen af folkeoplysningsområdet. Ansøgninger til idræts og - fritidspuljen samt talent- og elitestøtte behandles af folkeoplysningsudvalget ud fra oplæg af administrationen. Folkeoplysningsudvalgets beslutning kan derfor godt varierer fra administrationens indstilling. Uddelingen af puljemidlerne understøtter Greve Kommunes vision og politikker om at skabe gode rammer, der sikrer borgerne muligheder for at indgå i et aktivt foreningsfællesskab. Puljemidlerne styrker foreningers arbejde for et varieret og aktivt foreningsliv, når de uddeles til et bredt udsnit af foreninger på både idræts- og fritidsområdet. Den samlede støtte til foreningerne kommer mange borgere til gode gennem mangfoldige fritidstilbud, inkluderende bredde- og motionsaktiviteter samt sunde og helhedsorienterede talent- og eliteidrætsmiljøer. Fordeling af rammen Rammen for puljemidler er i 2025 påvirket af tre parametre: Handicapaktiviteter De tre puljer deler ramme med tilskud til handicapaktiviteter, og sammenlagt er rammen for 2025 på 1.649.344 kr. Tilskud til handicapaktiviteter udgør 135.000 kr. Derfor er rammen for Idrætspuljen, Fritidspuljen og talent- og elitestøtte på 1.514.344 kr. Folkeoplysningsudvalget anbefaler følgende fordeling Idrætspuljen Fritidspuljen Talent- og elitestøtte 659.859 kr. 472.945 kr. 381.540 kr. Administrationens anbefaling uddybes i det følgende. Administrationen anbefaler desuden, at Kultur- og Fritidsudvalget først tager stilling til fordelingen af Idræts- og Fritidspuljen, og derefter fastlægger støtteniveauet for talent- og elitestøtten, ud fra puljernes samlede restbeløb. Inhabilitet Ved Folkeoplysningsudvalgets behandling af ansøgningerne var nogle af ansøgningerne udarbejdet af de siddende medlemmer. I overensstemmelse med gældende retningslinjer vedrørende habilitet forlod disse medlemmer mødet under behandlingen af deres respektive ansøgninger. Jan Holst forlod mødet ved behandlingen af ansøgningen fra Hundige Boldklub. Pauli Christensen forlod mødet ved behandlingen af ansøgningen fra Tune IF. Jørgen Nielsen forlod mødet ved behandlingen af ansøgningerne fra Greve IF og Greve Senior Sport. Ernst Olsen forlod mødet ved behandlingen af ansøgningen fra FDF Karlslunde. Idrætspuljen Der er indsendt 31 ansøgninger for i alt 1.596.201 kr. Folkeoplysningsudvalget har behandlet ansøgningerne og anbefaler 23 ansøgninger helt eller delvist. Anbefaling følger folkeoplysningsudvalgets indstilling. Anbefaling fremgår nærmere af bilag 1. Folkeoplysningsudvalget har prioriteret ansøgninger vedrørende nye tiltag, udvikling og sikkerhed. I alle tilfælde har folkeoplysningsudvalget vurderet ansøgningerne ud fra en helhedsvurdering af de konkrete forhold i foreningen. Folkeoplysningsudvalget har overordnet anbefalet afslag til materialer, som ikke vedrører en idrætsaktivitet direkte. Hertil anbefaler folkeoplysningsudvalget afslag til tuneringsdeltagelse, omkostninger til administration og daglig drift samt materiel til ombygning, vedligehold eller modernisering af idrætsfaciliteter. Fritidspuljen Der er kommet 34 ansøgninger for i alt 778.231 kr. Folkeoplysningsudvalget har behandlet ansøgningerne og anbefaler 21 ansøgninger helt eller delvist. Folkeoplysningsudvalgets indstilling fremgår nærmere af bilag 2. Folkeoplysningsudvalget har prioriteret ansøgninger, der vedrørende udvikling og materialer til nye tiltag samt større arrangementer, som kommer mange borgere i Greve Kommune til gode. Folkeoplysningsudvalget har anbefalet afslag til ansøgninger om tilskud til ekskursioner. Talent- og elitestøtte Uddeling af støtte til talent- og elitearbejde gives på baggrund af ansøgninger fra foreningerne. Bevillingerne gives for to år ad gangen, men da talent- og elitepuljen ikke er en fast ramme, behandles bevillingsbeløbet hvert år. Dette skyldes, at bevillingerne afhænger af de årlige budgetforhandlinger samt af, hvordan fordelingen af idræts- og fritidspuljen er. Talent- og elitestøtten fordeles af det restbeløb, der er tilbage, når idræts- og fritidspuljen er fordelt. Støtte niveau Støtteniveauet bestemmes på baggrund af en række kriterier, som har betydning for foreningers elite- og talentudviklingsmiljø. Kriterierne er udarbejdet i samarbejde med Danmarks Idrætsforbund og Team Danmark. Fordeling af midlerne Folkeoplysningsudvalget indstiller, at der gives 152.616 kr. i elitestøtte til ni foreninger og 228.924 kr. i talentstøtte til tolv foreninger. Otte foreninger modtager både talent- og elitestøtte, mens fire foreninger udelukkende modtager talentstøtte, og en forening udelukkende modtager elitestøtte. Samlet indstiller folkeoplysningsudvalget, at der gives tilsagn om talent- og elitestøtte på i alt 381.540 kr. til 13 foreninger. Folkeoplysningsudvalgets indstilling fremgår nærmere af bilag 3. Lovgrundlag Folkeoplysningslovens § 6, stk. 3, Greveordningen samt Kultur- og Fritidsudvalgets godkendte kriterier for Idræts- og Fritidspuljerne (Bilag 4-6). Økonomiske konsekvenser Fordelingen af puljemidlerne finansieres inden for den tildelte ramme til Idræts- og Fritidspuljerne og talent- og elitestøtte i 2025 under Kultur- og Fritidsudvalgets budget Tidsplan Tilskuddene udbetales i januar 2025, hvor der også udsendes bevillingsbreve til foreningerne.", "source_path": "data/greve/raw_dagsordener/Kultur- og Fritidsudvalget_2024-10-09T16:30:00+02:00_e2511045-c820-4728-bfc2-93cefc92ae22.json"}
{"document_id": "e2511045-c820-4728-bfc2-93cefc92ae22", "committee": "Kultur- og Fritidsudvalget", "meeting_date": "2024-10-09T16:30:00+02:00", "section_type": "html_fragment", "section_title": "Lokaletilskud til Greve Golf Klub", "case_number": "24-010132", "agenda_index": 4, "text": "Beslutning Ikke godkendt Godkendt Afbud: Lone Mortensen Fremstilling Sagsprocedure Kultur- og Fritidsudvalget. Resume Greve Golf Klub har ansøgt om tilskud til lokaler. Sagen har været behandlet ad flere omgange og er senest tilbagesendt til Kultur- og Fritidsudvalgets behandling. For at opnå tilskud skal Greve Golf Klub opfylde de vilkår, der er opstillet for at få tilskud, og der skal være en økonomisk ramme til stede for tilskuddet. Kultur- og Fritidsudvalget skal beslutte, om de ønsker at arbejde videre med at tildele lokaletilskud til Greve Golf Klub eller ej. Indstilling Administrationen indstiller at godkende, at der arbejdes videre med lokaletilskud til Greve Golfklub eller 2. at godkende, at ansøgning fra Greve Golf Klub ikke imødekommes. Sagsbeskrivelse På Kultur- og Fritidsudvalgets møde den 29. maj 2024, (pkt. 4) behandlede udvalget Greve Golf Klubs ansøgning vedrørende lokaletilskud. På mødet besluttede udvalget, at de skulle forelægges en ny sag om handlemuligheder for at efterkomme Greve Golf Klubs ansøgning om lokaletilskud, da budgettet til lokaletilskud allerede er anvendt På Kultur og Fritidsudvalgets møde den 14. august 2024, (pkt. 6) fremlagde administrationen forskellige handlemuligheder for at efterkomme Greve Golf Klubs ansøgning om lokaletilskud og udvalget anbefalede, at ansøgningen blev imødekommet ved finansiering af midler fra Handicappuljen. Sagen har været behandlet i Økonomiudvalget den 28. august 2024, (pkt. 18) og i Byrådet den 4. september 2024, (pkt. 20), hvor Byrådet besluttede at sende sagen tilbage til Kultur- og Fritidsudvalget med henvisning til at udvalget har inviteret Handicaprådet til dialog om puljeansøgninger og retningslinjer for handicappuljen, jf. sag nr. 13 på Kultur- og Fritidsudvalgets møde den 14. august 2024. Finansierings gennem handicappuljen. Puljen for idræt, fritid, handicap, talent og elite er en del af en ramme, som er en del af budgettet 2024-2027. Under denne ramme kan Kultur- og Fritidsudvalget selv bestemme, hvordan fordelingen af puljen skal være i forhold til de enkelte puljeområder. For handicappuljen er størrelsen fastsat af Kultur- og Fritidsudvalget i en sag fra den 1. juni 2022. Handicappuljen har i 20224 et restbudget på 57.000 kr. Greveordningen er for godkendte foreninger, der kan ansøge om lokaletilskud. Lokaletilskuddet er på op til 80 procent af driftsudgifterne, dog fratrukket andelen af de deltagere, der er over 25 år samt justeret for de reelle aktivitetstimer. Greve Golf Klubs ansøgning Greve Golf Klub har i 2024 ansøgt om lokaletilskud for driftsudgifter på 30.000 kr., hvilket ville give et tilskud på ca. 8.888 kr. når der er justeret for deltagere over 25 år og deres reelle aktivitetstimer. I vurderingen af om et anvist lokale kan anses for egnet, skal bl.a. indgå, at lokalet skal ligge i foreningens lokalområde og rumme mulighed for et socialt liv ud over aktiviteten. Der skal også være plads til rekvisitter og udstyr. Lokalets størrelse og standard skal svare til aktivitetens indhold. Mulige lokalemæssige løsninger For så vidt angår Greve Golfklub vurderer administrationen, at der kan findes egnede lokaler på Tune Skole. Lokalerne vil kunne anvendes til teoriundervisning og kursusvirksomhed, som det også er gældende for de aktiviteter Greve Golfklub bruger de nuværende lokaler til. Hvis Kultur- og Fritidsudvalget ønsker at imødekomme ansøgningen, er foreningen fremadrettet også berettiget til at modtage lokaletilskud. Lovgrundlag Folkeoplysningsloven §25. Økonomiske konsekvenser Hvis ansøgning fra Greve Golf klub imødekommes, vil det betyde en årlig merudgift på 8.888 kr. antaget at lokaletilskudsbudgettet har samme ramme som i 2024. Øvrige konsekvenser Hvis Greve Golf klub ansøgning godkendes, vil det betyde, at de også fremadrettet vil være berettiget til lokaletilskud.", "source_path": "data/greve/raw_dagsordener/Kultur- og Fritidsudvalget_2024-10-09T16:30:00+02:00_e2511045-c820-4728-bfc2-93cefc92ae22.json"}
{"document_id": "e2511045-c820-4728-bfc2-93cefc92ae22", "committee": "Kultur- og Fritidsudvalget", "meeting_date": "2024-10-09T16:30:00+02:00", "section_type": "html_fragment", "section_title": "Budgetopfølgning 2 (2024) - Kultur- og Fritidsudvalget", "case_number": "23-013405", "agenda_index": 5, "text": "Beslutning Orienteringen blev taget til efterretning. Afbud: Lone Mortensen Fremstilling Sagsprocedure Kultur- og Fritidsudvalget. Resume Fagudvalget orienteres om indholdet i budgetopfølgning 2 2024 inden for eget udvalgsområde. Budgetopfølgning 2 2024 blev behandlet i Byrådet den 2. oktober 2024. Indstilling Administrationen indstiller, at sagen tages til efterretning. Sagsbeskrivelse Denne sag skal ses i sammenhæng med den samlede budgetopfølgning 2 2024, som er udarbejdet pr. 31. juli 2024 og er behandlet i Byrådet den 2. oktober 2024. Det korrigerede budget for Kultur- og Fritidsudvalget var pr. 31. juli 2024 på 94,9 mio. kr. Afvigelser på udvalgets område gennemgås nedenfor. Områder under Kultur- og Fritidsudvalget På udvalgets område forventes et samlet merforbrug på 1,7 mio. kr. Den forventede afvigelse skyldes primært forventet mindreindtægt for Greve Svømmehal på 1,1 mio. kr. og 0,7 mio. kr. vedr. mellemkommunale betalinger for klubberne. Der henvises til bilag 1 til sagen, der viser de enkelte forskydninger på udvalgets område. Fordrevne fra Ukraine Budgetopfølgning 2 viser, at der forventes en samlet merudgift vedrørende fordrevne fra Ukraine på 4,1 mio. kr. Heraf er 8,2 mio. kr. indenfor servicerammen og --4,1 mio. kr. udenfor servicerammen. Merudgiften finansieres med kompensationen på -7,7 mio. kr., hvilket medfører et samlet mindreforbrug til fordrevne fra Ukraine på -3,6 mio. kr. På Kultur- og Fritidsudvalgets område er der tale om et samlet merforbrug på 0,2 mio. kr. på klubområdet. Økonomiske konsekvenser Sagen har ingen selvstændige økonomiske konsekvenser, da disse ligger i bevillingssagen til budgetopfølgning 1, som blev behandlet af Byrådet den 2. oktober 2024.", "source_path": "data/greve/raw_dagsordener/Kultur- og Fritidsudvalget_2024-10-09T16:30:00+02:00_e2511045-c820-4728-bfc2-93cefc92ae22.json"}
{"document_id": "e2511045-c820-4728-bfc2-93cefc92ae22", "committee": "Kultur- og Fritidsudvalget", "meeting_date": "2024-10-09T16:30:00+02:00", "section_type": "html_fragment", "section_title": "Afrapportering sommerferieaktiviteter 2024", "case_number": "24-009644", "agenda_index": 6, "text": "Beslutning Orienteringen blev taget til efterretning. Afbud: Lone Mortensen Fremstilling Sagsprocedure Kultur- og Fritidsudvalget. Resume Greve Kommune yder årligt underskudsdækning til foreninger i Greve Kommune, som tilbyder sommerferieaktiviteter til børn og unge. I sommeren 2024 blev der udbudt 20 sommerferieaktiviteter for børn og unge i Greve Kommune. Denne sag orienterer om sommerens aktiviteter, herunder omfanget af underskudsdækning og opmærksomhedspunkter i forbindelse med kommende sommerferieaktiviteter. Indstilling Administrationen indstiller, at orienteringen tages til efterretning. Sagsbeskrivelse Sommerferieaktiviteter for børn og unge blev i år udbudt af 13 foreninger og to institutioner. Det er i udgangspunktet foreninger og institutioner selv, som driver sommerferieaktiviteterne. Greve Kommunes administration hjælper med sparring, lokaler og annoncering, blandt andet via Aula og aktivigreve.dk. Derudover yder Greve Kommune en underskudsgaranti til foreninger, som søger herom. For at få underskudsdækning skal der være en deltagerbetaling på mindst 50 kr. pr. dag eller 250 kr. for en hel uge. Derudover skal der være tilmelding til aktiviteten, og aktiviteten skal understøtte en række principper, som er politisk besluttet. Der ydes ikke underskudsdækning til institutioner. De foreninger, som har modtaget underskudsdækning til sommerferieaktiviteter, har afrapporteret om aktiviteterne på aktivigreve.dk. Af afrapporteringerne fremgår blandt andet, at: Omkring 400 børn og unge har deltaget i en sommerferieaktivitet. Det har ikke været muligt at indhente deltagerantal fra alle aktiviteter. De foreninger som ikke modtager en underskudsgaranti er mere tilbøjelige til at glemme at indberette det. 328 børn og unge har deltaget i en sommerferieaktivitet, som der er givet underskudsgaranti til. Der er givet 408,54 kr. pr. deltager. Der var enkelte aktiviteter som blev aflyst på grund af manglende tilslutning. Dog havde de fleste foreninger en rigtig god tilslutning på sommerferieaktiviteterne. Som noget nyt i år, var der blevet politisk besluttet at 10.000 kr. fra puljen skulle gå til en smal aktivitet. Pengene gik til Greve Kunst, som både afholdte keramik-kursus og maler-kursus Årets budget for sommerferieaktiviteter var på 134.068 kr. I alt blev 12 foreningsdrevne sommerferieaktiviteter gennemført og de fik alle udbetalt en underskudsgaranti fra Greve Kommune. Samlet blev der udbetalt 134.001 kr. i underskudsdækning til sommerferieaktiviteterne 2024. Se oversigt i tabellen i bilag 1. Administrationens erfaringsopsamling fra sommerferieaktiviteterne 2024 har givet anledning til følgende opmærksomhedspunkter: At der gik 10000 kr. til en smal aktivitet gjorde at Greve Kunst kunne afholde deres to kurser. Der skal fortsat være fokus på at udbyde et alsidigt program med forskellige typer af aktiviteter. Det er vigtigt, at der er et bredt udbud til børn og unge med forskellige interesser. Der skal fortsat være deltagerbetaling ved de ordinære sommerferieaktiviteter. Deltagerbetaling har en forpligtende virkning. Det betyder, at flere dukker op til aktiviteterne, selvom deltagerbetalingen i mange tilfælde blot er symbolsk. Sommerferieaktiviteter understøtter mange foreninger med både at fastholde og tiltrække nye medlemmer. Flere foreninger fortæller, at de har fået nye medlemmer som direkte konsekvens af sommerferieaktiviteterne. Samlet formidling af program via aktivigreve.dk og distribuering via Aula fungerer godt. Det er godt, at det er digitalt, så programmet kan opdateres løbende. Lovgrundlag Folkeoplysningsloven. Økonomiske konsekvenser Sagen har ingen økonomiske konsekvenser for Greve Kommune. Øvrige konsekvenser Det samlede budget for sommerferieaktiviteter var i alt 134.068 kr. Administrationen bevilgede i alt 134.001 kr. i tilskud til 12 aktiviteter. Mindreforbruget indgår i budgetopfølgning.", "source_path": "data/greve/raw_dagsordener/Kultur- og Fritidsudvalget_2024-10-09T16:30:00+02:00_e2511045-c820-4728-bfc2-93cefc92ae22.json"}
{"document_id": "e2511045-c820-4728-bfc2-93cefc92ae22", "committee": "Kultur- og Fritidsudvalget", "meeting_date": "2024-10-09T16:30:00+02:00", "section_type": "html_fragment", "section_title": "Orientering fra formanden og gensidig orientering", "case_number": "21-014479", "agenda_index": 7, "text": "Beslutning Formanden orienterede om: Deltagelse i Frivillig Fredag Nytårskoncert Afbud: Lone Mortensen Fremstilling Sagsprocedure Kultur- og Fritidsudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning.", "source_path": "data/greve/raw_dagsordener/Kultur- og Fritidsudvalget_2024-10-09T16:30:00+02:00_e2511045-c820-4728-bfc2-93cefc92ae22.json"}
{"document_id": "e2511045-c820-4728-bfc2-93cefc92ae22", "committee": "Kultur- og Fritidsudvalget", "meeting_date": "2024-10-09T16:30:00+02:00", "section_type": "html_fragment", "section_title": "Huskeliste og orientering fra administrationen", "case_number": "21-013714", "agenda_index": 8, "text": "Beslutning Orienteringen blev taget til efterretning. Afbud: Lone Mortensen Fremstilling Sagsprocedure Kultur- og Fritidsudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil de blive vedlagt som bilag. Indstilling Administrationen indstiller, at orienteringen tages til efterretning. Sagsbeskrivelse Administrationen har følgende til orientering: - Henvendelse om støtte til optagelse af film i Greve Svømmehal - SocialtKompas - Status for Folkeoplysningsudvalget - Besøgsplan for 2025 for Kultur- og Fritidsudvalget - Besøg fra Handicaprådet på udvalgets møde i november 2024", "source_path": "data/greve/raw_dagsordener/Kultur- og Fritidsudvalget_2024-10-09T16:30:00+02:00_e2511045-c820-4728-bfc2-93cefc92ae22.json"}
{"document_id": "e2511045-c820-4728-bfc2-93cefc92ae22", "committee": "Kultur- og Fritidsudvalget", "meeting_date": "2024-10-09T16:30:00+02:00", "section_type": "html_fragment", "section_title": "Kultur- og Fritidsudvalget - mødekalender 2024", "case_number": "21-014480", "agenda_index": 9, "text": "Beslutning Orienteringen blev taget til efterretning. Afbud: Lone Mortensen Fremstilling Sagsprocedure Kultur- og Fritidsudvalget. Resume I sagen gives et overblik over Kultur- og Fritidsudvalgets møder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Mødekalenderen er vedhæftet som bilag.", "source_path": "data/greve/raw_dagsordener/Kultur- og Fritidsudvalget_2024-10-09T16:30:00+02:00_e2511045-c820-4728-bfc2-93cefc92ae22.json"}
{"document_id": "e2511045-c820-4728-bfc2-93cefc92ae22", "committee": "Kultur- og Fritidsudvalget", "meeting_date": "2024-10-09T16:30:00+02:00", "section_type": "html_fragment", "section_title": "Underskriftsark", "case_number": "21-014481", "agenda_index": 10, "text": "Beslutning Afbud: Lone Mortensen Fremstilling Sagsprocedure Kultur- og Fritidsudvalget. Resume Elektronisk underskriftsark.", "source_path": "data/greve/raw_dagsordener/Kultur- og Fritidsudvalget_2024-10-09T16:30:00+02:00_e2511045-c820-4728-bfc2-93cefc92ae22.json"}
