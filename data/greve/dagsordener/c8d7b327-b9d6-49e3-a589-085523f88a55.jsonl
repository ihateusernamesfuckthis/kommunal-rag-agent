{"document_id": "c8d7b327-b9d6-49e3-a589-085523f88a55", "committee": "Klima-, Teknik- og Miljøudvalget", "meeting_date": "2023-02-09T08:00:00+01:00", "section_type": "html_fragment", "section_title": "Godkendelse af dagsorden", "case_number": "21-014454", "agenda_index": 0, "text": "Beslutning Godkendt. Fremstilling Sagsprocedure Klima-, Teknik- og Miljøudvalget. Resume Godkendelse af dagsorden for møde den 9. februar 2023. Indstilling Administrationen indstiller at dagsordenen godkendes.", "source_path": "data/greve/raw_dagsordener/Klima-, Teknik- og Miljøudvalget_2023-02-09T08:00:00+01:00_c8d7b327-b9d6-49e3-a589-085523f88a55.json"}
{"document_id": "c8d7b327-b9d6-49e3-a589-085523f88a55", "committee": "Klima-, Teknik- og Miljøudvalget", "meeting_date": "2023-02-09T08:00:00+01:00", "section_type": "html_fragment", "section_title": "Temamøde om Klimahandlingsplanen og tiltagslisten", "case_number": "22-015839", "agenda_index": 1, "text": "Beslutning Temamødet blev holdt. Fremstilling Sagsprocedure Byrådet og Klima-Teknik- og Miljøudvalget Resume På temamødet vil der være et oplæg om klimahandlingsplanen og tiltagslisten med henblik på en drøftelse, inden den endelige plan og tiltagsliste fremlægges til endelig beslutning i Byrådet til maj 2023. Indstilling Der skal ikke træffes beslutning ved temamødet. Temamødet skal bruges til orientering og dialog. Sagsbeskrivelse Greve Kommune skal træffe beslutning om en klimahandlingsplan med tilhørende tiltagsliste inden juni 2023. Planen er udarbejdet efter et fælles koncept (DK2020) blandt mange af landets kommuner. DK2020-kommunerne skal her anvende den samme standard for klimaplanlægning Climate Action Planning Framework (CAPF), som bruges af nogle af verdens mest klimaambitiøse byer i det internationale bynetværk C40. Klimahandlingsplanen og den tilhørende tiltagsliste er udarbejdet blandt andet på baggrund af borgersamlingen, der blev holdt i starten af 2022 samt input fra foreninger og erhvervsliv. CONCITO bistår desuden kommunerne i DK2020- samarbejdet med at sikre, at planerne lever op til C40’s standard for klimaplanlægning Climate Action Planning Framework (CAPF). Udkast til vedlagte klimahandlingsplan (bilag 1) og tiltagsliste (bilag 2) behandles på Klima-, Teknik- og Miljøudvalget. De konkrete tiltag berører dog flere andre fagudvalg (oversigt ses i bilag 3), og de relevante tiltag fra den samlede tiltagsliste er samlet i separate bilag til hvert fagudvalg (bilag 4-8). På det fælles temamøde vil der være et oplæg og mulighed for at stille spørgsmål samt komme med konkrete input, inden udkastet behandles på Klima-, Teknik- og Miljøudvalgets møde den 9. februar 2023. Det endelige forslag til klimahandlingsplan og tiltagsliste fremlægges til endelig politisk behandling i maj 2023.", "source_path": "data/greve/raw_dagsordener/Klima-, Teknik- og Miljøudvalget_2023-02-09T08:00:00+01:00_c8d7b327-b9d6-49e3-a589-085523f88a55.json"}
{"document_id": "c8d7b327-b9d6-49e3-a589-085523f88a55", "committee": "Klima-, Teknik- og Miljøudvalget", "meeting_date": "2023-02-09T08:00:00+01:00", "section_type": "html_fragment", "section_title": "Besparelser på Movias busdrift, igangsættelse af analyse", "case_number": "22-014852", "agenda_index": 2, "text": "Beslutning 1. Udvalget ønsker en analyse med besparelser på 1,5-2 mio. kr. 2. Analysen skal indeholde forslag til ændrede linjeføringer, reduktion af busstoppesteder, frekvens og natbusser. Som en del af ændret linjeføring ønskes også bud på en løsning, hvor Kildebrønde erhvervsområde betjenes med ét stop. Analysen skal desuden indeholde konsekvenser for passagerer, evt. fordelt på forskellige passagergrupper samt skoler og andre knudepunkter. 3. Analysen skal indeholde forslag om forbedringer til nyt Ringnet jf. oplæg. Fremstilling Sagsprocedure Klima-, Teknik-, og Miljøudvalget. Resume På baggrund af et oplæg fra Movia skal udvalget på dette møde beslutte indholdet i den analyse, der skal igangsættes hos Movia. Analysen skal senere fungere som beslutningsgrundlag for konkrete reduktioner på busnettet, så den ønskede besparelse i busdriften kan opnås. Busreduktionerne skal så vidt muligt tilpasses, at letbanen (Nyt Ringnet) åbner i 2025 og de ændringer, det vil medføre for busdriften i de omkringliggende kommuner. Indstilling Administrationen indstiller, at udvalget beslutter størrelsen på den besparelse, analysen skal sigte mod at opnå at udvalget beslutter indholdet i analysen på baggrund af et oplæg fra Movia at analysen så vidt muligt skal indeholde forslaget for tilpasning af busdriften til Nyt Ringnet Sagsbeskrivelse Besparelse på busdriften Byrådet indgik den 3. oktober 2022 et budgetforlig for 2023-26 med en besparelse for busdriften (Trafikselskabet Movia) på 0,4 mio. kr. i 2024, og 0,8 mio. kr. i 2025 og frem. Byrådet besluttede den 12. december 2022, at der frem mod budgetlægningen for 2024-2027 skal udarbejdes en analyse for yderligere besparelsesmuligheder på busdriften. Størrelsen på denne yderligere besparelsesmulighed skal fastlægges og beslutning om udmøntning skal indtænkes i den igangværende proces. Nyt Ringnet- Tilpasning af busnet i Greve Kommune Movia arbejder samtidig med tilpasning af busnettet i relation til åbningen af letbanen \"Nyt Ringnet\" ved at sikre, at busnettet i de omkringliggende kommuner bidrager til et sammenhængende og attraktivt udbud af kollektiv transport. Når letbanen åbner ved Ishøj St. som endestation, vil der være behov for at tilpasse busnettet, så bolig- og erhvervsområder er understøttet, skaber sammenhæng internt i kommunen og giver god forbindelse til letbanen. Movia har arbejdet med konkrete forslag til forbedringer for sammenhængende busdrift, som kan give besparelser i Greve Kommune. Forslaget er beskrevet nærmere, sammen med et oplæg om letbanen og det kommende tværkommunale arbejde i den sammenhæng jf. bilag 1. Det nuværende busnet Som beskrevet i bilag 1 og vist som et kort i bilag 2, så har kommunen tre kommunale buslinjer: 120, 224 og 225. Buslinje 120 er en tværkommunal linje, der kører mellem Karlslunde St. og Høje Taastrup St. Fra Karlslunde St. køres via Karlslunde Parkvej til den nordlige del af industrikvarteret i Karlslunde, Greve Main via Greve Landevej og Kildebrønde Landevej til Høje Tåstrup St. Linje 224 kører fra Hundige St. ad Strandvejen til Greve St. og Karlslunde St. og fortsætter via Karlslunde Landsby til Tune og videre til Hedehusene St.. Linje 225 går kun i Greve Kommune og kører mellem Hundige St. og Karlslunde St. Herimellem betjenes blandt andet Lillevangsvej, Greve St., Nældebjergvej og Mosede Parkvej . Der er desuden to natbusser til/fra Greve Kommune: 91N og 97N. 91N kører to gange natten efter fredag og lørdag på en rute Greve St, Tune Center, Roskilde st. og videre til Jyllinge, Ølstykke og Hillerød st. 97N har flere afgange og kører også om natten på hverdage. Den kører fra Rådhuspladsen via Ishøj St., Gersagerparken og Greve St. til Solrød Strand St. og retur. Dertil kommer, at der er to regionalbusser i Greve Kommune. 600S kører mellem Hundige St. og Hillerød St. via Roskilde, og 400S kører mellem Hundige St. og Lyngby St. Ud over de foreslåede ændringer i bilag 1 skal udvalget drøfte, hvilke andre reduktioner på busnettet en analyse skal indeholde for at opnå forslag til en konkret besparelse til busbestillingen i efteråret. Økonomiske konsekvenser Byrådet besluttede ved budgetlægningen for 2023-2026 at budgettet for busdriften skal reduceres med 0,4 mio. kr. i 2024 (halvårseffekt) og 0,8 mio. kr. i 2025 og frem. Byrådet har den 12. december 2022 besluttet, at der skal arbejdes med en ny budgetanalyse for kørsel. Der er fremlagt et kommissorie for budgetanalyse på Movia's område for Byrådet den 30. januar 2023 (se bilag 4). Størrelsen på den ønskede besparelse kan besluttes på dette møde, så det kan give retning på den kommende analyse. Kommunikation Beslutningen om at forlænge, forkorte buslinjerne samt busfrekvensen, skal afstemmes med berørte nabokommuner. Der skal gennemføres høring af påtænkte ændringer af busdriften, inden der træffes endelig beslutning og gennemføres trafikbestilling. Når analysen er gennemført kan der derfor tages beslutning om de ændringer der skal i høring. Der er ingen kommunikation i forbindelse med denne sag. Tidsplan Movias tidsplan for ændringer i busnettet som følge af letbanen kan ses i bilag 3. I forhold til arbejdet med besparelsesforslag på busdriften i Greve Kommune kan en tidsplan være: Feb. 2023. KTMU beslutter rammerne for Movias analyse Maj 2023. Analysen fremlægges for KTMU med henblik på at beslutte et forslag, der kan sendes i høring Aug/sept 2023. Konkret forslag til ændringer i busdriften besluttes i Byrådet på baggrund af høringen Okt. 2023. Ændringerne bestilles hos Movia Øvrige forhold Maja Bagge Lillelund, enhedschef i Plan,- Vej og Landskab samt Ida Hvid og Maiken Krogdal Larsen fra Trafikselskabet Movia deltager i fremlæggelse af punktet for mødet.", "source_path": "data/greve/raw_dagsordener/Klima-, Teknik- og Miljøudvalget_2023-02-09T08:00:00+01:00_c8d7b327-b9d6-49e3-a589-085523f88a55.json"}
{"document_id": "c8d7b327-b9d6-49e3-a589-085523f88a55", "committee": "Klima-, Teknik- og Miljøudvalget", "meeting_date": "2023-02-09T08:00:00+01:00", "section_type": "html_fragment", "section_title": "Klimahandlingsplan, tiltagsliste og videre proces", "case_number": "22-015839", "agenda_index": 3, "text": "Beslutning 1. Udvalget bemærkede, at der er brug for at sikre en formidling og inddragelse jf. indsatsområde 1 med særligt fokus på fritidsforeninger, grundejerforeninger samt synergier mellem læring og forsyningsselskaber. Udvalget bemærkede desuden, at der skal mindre redaktionelle ændringer til som fx ”CO 2 ” i stedet for ”CO2” og ”Greve Kommune” i stedet for ”Greve”. 2. Kan ikke godkendes. Fremstilling Sagsprocedure Klima-, Teknik- og Miljøudvalget Resume Greve Kommune skal udarbejde og vedtage en klimahandlingsplan i det nationale DK2020-projekt. Klimahandlingsplanen skal sætte retningen fremmod 2050 og have særligt fokus på de første års indsatsområder, målsætninger og konkrete tiltag. Administrationen har udarbejdet et udkast inkl. et tiltagskatalog til drøftelse i udvalget. Indstilling Administrationen indstiller overfor Klima-, Teknik- og Miljøudvalget, 1. at udvalget drøfter udkast til \"Klimahandlingsplan 2050: Roadmap 2023-2026\" (bilag 1) med \"Tiltagsliste\" (bilag 2), 2. at udvalget godkender udarbejdelse af et omkostningsneutralt reklamefinansieret klimamagasin til lancering over for borgerne i efteråret 2023. Sagsbeskrivelse Hermed fremlægges udkast til Greve Kommunes \"Klimahandlingsplan 2050: Roadmap 2023-2026\" (bilag 1) med \"Tiltagsliste\" (bilag 2). Det er kommunens planlægnings- og styringsværktøj til hurtig handling for CO2-reduktion og klimatilpasning. Klimahandlingsplanerne vedrører ikke alene CO2-reduktion og klimatilpasning for kommunens egne bygninger, biler mv., men er en handlingsplan for hele kommunen. Arbejdet har derfor krævet involvering af nøgleaktører, herunder afholdelse af klimaborgersamlingen i 2022. Planen indeholder: Rammesætning: Her forpligter byrådet sig på at påbegynde implementeringen. Samtidig er baggrunden og metoden for \"DK2020: Klimahandlingsplaner for hele Danmark\" ridset op. Kortlægning: Her opgøres CO2-udledningen og klimafarerne for kommunens fulde geografi, og der fastsættes ambitiøse delmål for 2025 og 2030 på vejen mod CO2-neutralitet senest inden 2050. Desuden er der en præsentation af de sociale, økonomiske og miljømæssige kvaliteter, som klimaarbejdet skal understøtte i implementeringen. Planlægning: Her fokuseres på de indsatsområder, målsætninger og konkrete tiltag, der planlægges iværksat i indeværende planperiode, 2023-2026, for at nå delmålene. Planen er udarbejdet, så den medvirker til indfrielse af byrådets vision, og samtidigt samler op på, skaber sammenhæng til og udmønter handlinger tilknyttet andre relevante planer og politiker. Mål, årlig monitorering, samt revision hvert 4. år Klimatilpasning, inkluderer som noget nyt også mål om robusthed over for hede og tørke. I forhold til CO2-reduktion, følger Greve Kommune klimaloven fra 2020 om CO2-neutralitet senest i 2050. Derudover er Greve Kommunes delmål 49 % reduktion i 2025 og 75 % reduktion i 2030. I \"Klimahandlingsplan 2050. Roadmap 2023-20026\" kan der endnu ikke peges på tiltag, der ambitiøst og realistisk kan reducere CO2-udledningen yderligere, men det er muligt senere at vedtage mere ambitiøse mål, eksempelvis CO2-neutralitet i 2045. Fremdriften i implementering skal monitoreres og fremlægges politisk hver vinter, og planen evalueres hvert 4. år af det afgående byråd (første gang i slutningen af 2025), hvorefter det nye byråd reviderer og vedtager næstkommende roadmap. Heri indgår, at der sættes ambitiøse delmål for den næste periode (2035), samt målet for CO2-neutralitet inden 2050 kan fastholdes eller strammes. Planens indsatsområder og tiltag Planen består af fem indsatsområder: # 1 – Greve Kommune sætter fokus på klimainformation, -inddragelse, -partnerskaber og -handling. # 2 – Bæredygtig livsstil med indkøb, forbrug og affald. # 3 – Bæredygtige bygninger og tilknyttede udearealer. # 4 – Bæredygtige forbindelser med grøn mobilitet for natur og mennesker. # 5 – Bæredygtig arealanvendelse med fremsynet og multifunktionel brug af vores arealer. Til hvert af de fem indsatsområder er der knyttet målsætninger, og til opfyldelse af dem er der udarbejdet en liste af tiltag til at opnå de nødvendige CO2-reduktioner og robusthed over for klimaforandringerne. Tiltagene går på tværs af kommunens fagudvalg, og derfor afholdes et temamøde, hvor hele byrådet kan drøfte tiltagene. De i alt 53 tiltag er oplistet i et oversigtsskema i planen (bilag 1) og er nærmere beskrevet i henhold til den påkrævede metode i bilag 2. Tiltagene er formuleret på et forholdsvis konkret niveau for at tegne mulighederne frem, men den helt konkrete planlægning sker først ved godkendelse og implementering. Der er således skabt plads til at arbejde videre med inddragelse, samarbejde og samskabelse, når projekterne skal gennemføres jf. Greve Kommunes vision om fokus på aktiv borgerinddragelse. Klimaborgersamlingens aftryk og den kommende tilbagemelding Klimaborgersamlingens anbefalinger har indgået i den faglige vurdering af nødvendige tiltag, samt været retningsangivende for de foreslåede indsatsområder. Mange af borgersamlingens konkrete forslag indgår i viderebearbejdet form efter inddragelse af andre aktører og tværgående i administrationen. Da k limaborgersamlingens medlemmer skal have deres 2. og sidste tilbagemelding inden sommer 2023 vil administrationen udarbejde forslag til skriftlig tilbagemelding om hvilke anbefalinger og forslag der indgår, samt hvad der ikke er medtaget og hvorfor. Dette vil blive fremlagt til politisk godkendelse sammen med klimahandlingsplanen og tiltagslisten inden 15. juni 2023. Lovgrundlag Byrådets beslutning den 21. september 2020 om at Greve Kommune indgår i det nationale projekt \"DK2020: Klimahandlingsplaner for hele Danmark\", hvori 96 kommuner inden 15. juni 2023 skal have politisk godkendte klimahandlingsplaner udarbejdet efter international metode. Klima-, Teknik- og Miljøudvalgets godkendelse af delmål for 2025 og 2030, samt indsatsområder og målsætninger den 17. november 2022. Økonomiske konsekvenser Kommunen forpligter sig ikke forud til budget på implementeringen af alle tiltag, idet flere kræver separat politisk godkendelse. Der er afsat en klimapulje med 2 mio. i årene 2023-2026 til tiltag for kommunens egne bygninger, biler og myndighedsarbejde. Det er også nødvendigt løbende at se på ressourcer til arbejdet med CO2-reduktion og klimatilpasning, facilitering mv. Pt. er der afsat 200.000 kr. til lancering og implementering af tiltag i 2023, som er målrettet kommunens borgere og virksomheder. Der er afsat midler til kommunens klimakoordinator til og med 2025, og der er afsat midler til en projektansat klimamedarbejder til information og inddragelse af forenings- og erhvervsliv, facilitere, tværkommunale samarbejder mv. som udløber efter 2023. Kommunikation Der er ikke krav om, at planen skal sendes i høring, og administrationen har ikke anbefalet dette. Men når planen vedtages endeligt, skal den lanceres over for de forskellige samarbejdspartnere, aktører og beslutningstagere for at sikre handling. Det vil som minimum ske gennem kommunens kanaler og en pressemeddelelse. Administrationen anbefaler desuden, at det undersøges, om der kan udarbejdes et reklamefinansieret magasin til at formidle klimahandleplanen. Kommunikation om implementeringen er vigtig for at sikre handling. Planens hovedbudskaber til borgere og civilsamfund kan fx formidles via et gratis klimamagasin, som i Køge og Vordingborg kommuner. Heri inviterer byrådet til at samarbejde om implementeringen, ligesom relevante virksomheder inviteres til at beskrive deres klimaindsats. Magasinet udarbejdes og udgives af AD Media og finansieres af relevante annoncører blandt Greves virksomheder. Det udgives kun, hvis det er omkostningsneutralt for kommunen. Det bemærkes dog, at der er den risiko, at borgerne opfatter de firmaer der reklamerer i magasinet, som nogle kommunen anbefaler i forhold til at opsætte solceller, grønne tage eller andre grønne tiltag, som de reklamerer for. Tidsplan Efter udvalgets behandling vil eventuelle rettelser blive indarbejdet, hvorpå plan og tiltagsliste fremlægges i fagudvalg og Byråd. 15. maj 2023. Behandling i Byrådet, sammen med en vurdering af ressourcer til den første implementering af planen. Desuden tilbagemelding til klimaborgersamlingen til udsendelse. 15. juni 2023. Seneste frist for Klimahandlingsplanen certificering i C40. Øvrige forhold Enhedschef for Byg og Miljø, Michael Darmer, samt klimakoordinator, Julie Torsbjerg Lynge, deltager under punktets behandling.", "source_path": "data/greve/raw_dagsordener/Klima-, Teknik- og Miljøudvalget_2023-02-09T08:00:00+01:00_c8d7b327-b9d6-49e3-a589-085523f88a55.json"}
{"document_id": "c8d7b327-b9d6-49e3-a589-085523f88a55", "committee": "Klima-, Teknik- og Miljøudvalget", "meeting_date": "2023-02-09T08:00:00+01:00", "section_type": "html_fragment", "section_title": "Vækst- og Erhvervspolitik 2023 - 2026, 2. udkast til udsendelse i høring", "case_number": "23-001123", "agenda_index": 4, "text": "Beslutning Godkendt. Fremstilling Sagsprocedure Klima-, Teknik- og Miljøudvalget. Resume Sagen indeholder 2. udkast til Vækst- og Erhvervspolitik 2023-2026 til godkendelse til udsendelse i høring. Politikken er blevet tilrettet på baggrund af seneste drøftelser i Beskæftigelses- og Erhvervsudvalget den 9. januar og i Klima-, Teknik- og Miljøudvalget den 16. januar 2023 og teksten er blevet gennemskrevet på ny. Indstilling Administrationen indstiller, at udvalget godkender 2. udkast af Vækst- og Erhvervspolitik 2023-2026, som efterfølgende sendes i høring. Sagsbeskrivelse Udvalget godkendte på Klima-, Teknik- og Miljøudvalgets møde den 16. januar 1. udkast til Vækst- og Erhvervspolitik 2023-2026 med bemærkning om at: Udvalget ønsker øget omstilling til IT og mulighed for mere selvbetjening med ind under rammebetingelser. Indgang til kommunen skal være mere digital. Ovenstående er indarbejdet i det foreliggende andet udkast til Vækst- og Erhvervspolitikken. De væsentligste justeringer fremgår af nedenstående, ligesom ændringerne er markeret med gult i forslaget til Vækst- og Erhvervspolitikken, der er vedlagt som bilag. Ændringer i 2. udkast til Vækst- og Erhvervspolitik 2023 - 2026 Kort forklaring om politikkens ønskede effekter er tilføjet afsnittet ’Introduktion til politikken’ Overskrifterne for de fire politiske pejlemærker er omformuleret, så de i højere grad afspejler pejlemærkernes fokus Tilføjelse om fokus på digitale selvbetjeningsløsninger i forbindelse med sagsbehandling i det politiske pejlemærke ’Rammevilkår i fokus’ Ønskede effekter erstatter punkterne i alle fire politiske pejlemærker Mindre korrektur 2. udgave af Vækst og Erhvervspolitik 2023-2026 Pejlemærkerne i Vækst- og Erhvervspolitik 2023-2026 er fortsat de samme: Rammevilkår Arbejdskraft Grøn vækst Iværksætteri Ønskede effekter: Vækst- og Erhvervspolitikken har til formål at vedligeholde og udvikle det stærke erhvervsmæssige fundament med et særligt fokus på bæredygtighed, ved at sætte retningen for de kommende fire års erhvervsindsats. Politikken indeholder derfor ikke konkrete erhvervsindsatser, men i stedet ønskede effekter. På baggrund af dette er punkterne i alle politiske pejlemærker erstattet af mere retningsgivende ’ønskede effekter’. Følgende ønskede effekter fremgår i Vækst- og Erhvervspolitikken: Fokus på rammevilkårene, som gør det attraktivt at drive virksomhed i Greve Kommune Et tæt samarbejde mellem erhvervslivet og kommunen, som inspirerer virksomheder til at ansætte, uddanne og opkvalificere ledige for at imødekomme fremtidens behov for arbejdskraft En aktiv vidensdeling med erhvervslivet om potentialer i grøn forretningsudvikling, som medvirker til, at de ambitiøse målsætninger i Greve Kommunes klimaplan realiseres Gode rammer for iværksættere og nystartede virksomheder, så de kan omsætte deres idéer til bæredygtige forretninger Fra politik til indsatser Byrådet vedtog den 4. juni 2022 vision for Greve Kommune i ”Naturligvis Greve – gennem helhedssyn og fællesskaber”. Formålet med Vækst- og Erhvervspolitikken er at bidrag til at indfri visionen og sætte en klar retning for det erhvervsrettede arbejde i Greve Kommune. Politikken er skrevet med et fokus på Greve Kommunes udfordringer på området og ud fra målsætninger som Beskæftigelses- og Erhvervsudvalget og Klima-, Teknik- og Miljøudvalget har fremsat. Politikken er overordnet og beskriver ikke konkrete handlinger eller indsatser, der skal til for at opnå de ønskede effekter. En ønsket effekt er en overordnet formulering af et mål eller et særligt behov, som kobler Greve Kommune vision og politikker til de handlinger og indsatser, der skal arbejdes med. Politikken følges op af beskrivelser af, hvordan Greve Kommune i samspil med relevante aktører vil arbejde med at udmønte politikken og opnå de ønskede effekter for erhvervslivet. Administrationen forelægger en sag om dette i første halvår af 2023. Høring Greve Kommunes otte borgerrettede politikker sendes, efter godkendelse i de respektive fagudvalg, i høring i administrationens MED udvalg og hos de høringsberettigede parter. Høringsperioden løber fra den 10. februar til den 17. marts. Efter høringsperioden vil administrationen tilrette politikkerne i henhold til kommentarerne, og de endelige udkast vil blive lagt op til godkendelse på de respektive fagudvalg i april 2023. Alle høringssvar vil indgå som bilag. Alle politikker bliver lagt op til endelig godkendelse i byrådet den 15. maj 2023. Økonomiske konsekvenser Sagen har ingen økonomiske konsekvenser. Kommunikation Vækst- og Erhvervspolitik 2023 – 2026 sendes i høring hos ErhvervsCentrets Bestyrelse samt MED-organisationen. Tidsplan Dato Proces 9. februar 2023 2.Behandling i fagudvalg 10. februar- 17. marts 2023 Høringsperiode 27. april 2023 3.Behandling i fagudvalg 15. maj 2023 Endelig godkendelse af de otte borgerrettede politikker i byrådet", "source_path": "data/greve/raw_dagsordener/Klima-, Teknik- og Miljøudvalget_2023-02-09T08:00:00+01:00_c8d7b327-b9d6-49e3-a589-085523f88a55.json"}
{"document_id": "c8d7b327-b9d6-49e3-a589-085523f88a55", "committee": "Klima-, Teknik- og Miljøudvalget", "meeting_date": "2023-02-09T08:00:00+01:00", "section_type": "html_fragment", "section_title": "Offentlige toiletter, udmøntning af besparelse", "case_number": "23-000698", "agenda_index": 5, "text": "Beslutning Sagen sendes tilbage til administrationen med henblik på at få priser på at nedlægge/overdrage alle de stationære toiletter og stk. pris på mobile toiletter i sæsonen. Fremstilling Sagsprocedure Klima-, Teknik- og Miljøudvalget. Resume Byrådet har den 3. okt. 2023 besluttet en besparelse hvorved der skal lukkes en del af de offentlige toiletter. Med denne sag skal realisering af de vedtagne besparelser på de offentlige toiletter besluttes, herunder hvordan de offentlige toiletter ønskes forbedret. Indstilling Administrationen indstiller, at realiseringen af besparelser for de offentlige toiletter udmøntes ved, at de offentlige toiletter ved Karlslunde hallerne, Mosede Havn og Niels Pedersensvej lukkes af at der indgås dialog med Karlslunde Hallerne og Mosede Havn om overtagelse af toiletterne at der ikke længere opstilles mobile toiletter ved Spurvestien at der afsættes rådighedsbeløb på 0,18 mio.kr. i 2023 til lukning af de offentlige toiletter i 2023 samt meddeles anlægsbevilling hertil finansieret af Puljen til genopretning o.l. i 2023 og 2024 som reduceres tilsvarende at udvalget drøfter, hvordan de offentlige toiletter ønskes forbedret. Sagsbeskrivelse Byrådet godkendte den 3. oktober 2022 i forbindelse med godkendelse af budget 2023-2026, at der skal spares 195.000 kr. om året ud af det samlede driftbudget på 296.000 kr. ved, at der i 2023 skal kigges på det samlede område med fokus på færre men bedre toiletter. Det besluttede budgetskema er vedlagt i bilag 2. Greve Kommune har offentlige toiletter ved henholdsvis: Mosede Fort, (indgår ikke i besparelsesforslag) Mosede Havn, Niels Pedersensvej , Karlslunde hallerne og Karlslunde Aktiestykke. For de offentlige toiletter ved stranden, dvs. toiletterne på Niels Pedersensvej , Mosede Havn og Karlslunde Aktiestykke gælder, at de er lukket i perioden den 1. oktober og den 1. maj. Desuden er der mobile toiletter i sommersæsonen fra den 26. juni til den 28. august ved henholdsvis: Granhaugen , Spurvestien og Greve Badehotel De årlige omkostninger for Greve Kommunes offentlige toiletter fordeler sig som følger: Løbende forbrugsudgifter – 50.000 kr. Karlslunde hallerne – 94.000 kr. for rengøring Mosede havn – 36.000 kr. for rengøring Niels Pedersensvej – 36.000 kr. for rengøring Karlslunde Aktiestykke – 36.000 kr. for rengøring Mobile toiletter ved Granhaugen (2 stk.), ved Greve Badehotel (2 stk.) og ved Spurvestien (1 stk.) – 44.000 kr for opstilling, leje, rengøring og nedtagning. Administrationen anbefaler, at realiseringen af den vedtagne besparelser udmøntes ved at følgende toiletter lukkes: Karlslunde hallerne, Mosede Havn og Niels Pedersensvej , samt mobilt toilet ved Spurvestien Det giver en besparelse på 215.000 kr. ud fra nuværende priser. Som alternativ til at udelade det mobile toilet ved Spurvestien kan de mobile toiletter ved Granhaugen udelades. Det vil da give en besparelse på 225.000 kr. Bibeholdelse af offentligt toilet ved Karlslunde Aktiestykke, Greve Badehotel og Granhaugen vurderes at medføre færrest mulige gener for brugerne, ligesom det sikrer en fortsat geografisk spredning af toiletfaciliteter langs kommunens strandkyst. Kortoversigt over de offentlige toiletter er vedlagt som bilag 1. Administrationen anbefaler at realisere en lidt højere besparelse end de 195.000 kr. vedtaget i Budget 2023 – 2026, da priserne for renhold af toiletter og mobile toiletter ikke kendes, men vil skulle udbydes særskilt, når den ønskede løsning for toiletter og serviceniveau er besluttet. De nye priser forventes at ligge højere. Engangsomkostninger ved lukning af offentlige toiletter Ved lukning af offentlige toiletter skal der ske opfyld af kloakledninger og afpropning af gulvafløb grundet risikoen for rotter. Ydermere skal toiletter afmonteres og vandinstallationer forsvarligt lukkes ned for at forhindre frostsprængninger. Engangsomkostningerne for at lukke alle de foreslåede offentlige toiletter ned er samlet ca. 180.000 kr. Dette fordeler sig med ca. 70.000 kr. for toiletterne ved Karlslunde hallerne, ca. 30.000 kr. for toilettet ved Mosede Havn og ca. 80.000 kr. for toilettet på Niels Pedersensvej . For toiletbygningen på Niels Pedersensvej gælder, at den er i så ringe en forfatning, at den bør gennemgå en omfattende renovering, hvis det prioriteres, at den skal holdes åben. For toiletterne ved henholdsvis Mosede Havn og Karlslunde hallerne er der mulighed for at tilbyde Mosede Havn og KIF, at de må overtage toiletterne, hvis der træffes beslutning om dette og de ønsker det. KIF har allerede henvendt sig til administrationen om, at de gerne vil i dialog omkring dette. Administrationen vil efter politisk behandling derfor påbegynde en dialog med Mosede Havn og KIF for at afsøge mulighederne for at de overtager bygningerne. Såfremt toiletbygninger overtages, vil det ikke medføre engangsomkostninger til aflukning. Muligheden for at forbedre de offentlige toiletter Forbedring af de offentlige toiletter kan udmøntes gennem både et bedre niveau af renhold eller renovering af toiletbygningerne. Omkostningerne forbundet med disse muligheder kendes ikke, men vurderes at medføre et behov for yderligere reduktion i antallet af mobile toiletter, såfremt opgaven med bedre offentlige toiletter skal løftes indenfor den nuværende ramme. De offentlige toiletter renholdes alle hverdage undtagen lørdag. De mobile toiletter bliver renholdt alle dage, når de er opsat. Der lægges op til en drøftelse af, hvordan ønsket om bedre toiletter ønskes realiseret. Lovgrundlag Udbudsloven og bygningsreglementet. Økonomiske konsekvenser De årlige omkostninger for Greve Kommunes offentlige toiletter fordeler sig som følger: Løbende forbrugsudgifter – 50.000 kr. Rengøring af toiletter ved Karlslunde hallerne – 94.000 kr. Renhold af toilet ved Mosede havn – 36.000 kr. Renhold af toilet ved Niels Pedersensvej – 36.000 kr. Renhold af toilet ved Karlslunde Aktiestykke – 36.000 kr. Opstilling, rengøring og nedtagning af mobile toiletter ved Granhaugen (2 stk.), ved Greve Badehotel (2 stk.) og ved Spurvestien (1 stk.) – 44.000 kr. Den anbefalede model for lukning af de offentlige toiletter ved Karlslunde hallerne, Mosede Havn og Niels Pedersensvej samt at der ikke længere skal opstilles mobile toiletter ved Spurvestien vurderes at medføre en årlig besparelse på ca. 215.000 kr. Hvis det i stedet for Spurvestien vælges ikke at opsætte mobile toiletter ved Granhaugen , vurderes den en årlig besparelse på at være ca. 225.000 kr. De samlede omkostninger ved lukning af toiletterne ved Karlslunde hallerne, Mosede Havn og Niels Pedersensvej vurderes at medføre en engangsomkostning på ca. 180.000 kr. Såfremt der kan opnås aftale om overdragelse af toiletbygningerne ved Karlslunde hallerne og Mosede Havn med henholdsvis KIF og Mosede Havn vurderes det at medføre engangsomkostninger på ca. 80.000 kr. for lukning af toiletbygning på Niels Pedersensvej . Der er afsat 16,67 mio. kr. i Genopretningspuljen i 2023 og 10 mio. kr. i 2024. I 2023 resterer der 5,595 mio. kr. Indstillingen vil medføre, at der samlet tilføres 0,18 mio. kr. i 2023 til lukning af toiletterne. Det resterende rådighedsbeløb på puljen er derfor på 5,415 mio. kr. i 2023. Kommunikation Administrationen vil efter politisk behandling afsøge muligheden for at overdrage toiletbygningerne ved Karlslunde hallerne og Mosede Havn til KIF og Mosede Havn. Opfølgning på dette vil blive forelagt udvalget. Tidsplan Februar 2023 – Administrationen afsøger muligheden for overtagelse af toiletbygninger ved Karlslunde hallerne og Mosede Havn. April 2023 – KTMU forelægges muligheden for overtagelse af toiletbygninger ved Karlslunde hallerne og Mosede Havn. April 2023 – Lukning af toiletbygninger der ikke overtages. Juni/juli 2023 – Opstilling af mobile toiletter. August 2023 – Nedtagning af mobile toiletter.", "source_path": "data/greve/raw_dagsordener/Klima-, Teknik- og Miljøudvalget_2023-02-09T08:00:00+01:00_c8d7b327-b9d6-49e3-a589-085523f88a55.json"}
{"document_id": "c8d7b327-b9d6-49e3-a589-085523f88a55", "committee": "Klima-, Teknik- og Miljøudvalget", "meeting_date": "2023-02-09T08:00:00+01:00", "section_type": "html_fragment", "section_title": "Boliger til ukrainske flygtninge, status på økonomi", "case_number": "22-003981", "agenda_index": 6, "text": "Beslutning 1.-3. Anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Byrådet godkendte den 4. april og 23. maj 2022, at etablere ca. 120 boliger til flygtninge fra Ukraine i pavilloner indenfor en anlægsøkonomi på 9,6 mio. kr. Der gives i denne indstilling status på økonomien og det antal boliger der er etableret og beboet. Byrådet skal beslutte, om det ønskes, at der bruges yderligere midler på boligerne, da der stadig kan komme yderligere flygtninge fra Ukraine. Indstilling Administrationen indstiller, at det tages til efterretning, at der er anvendt i alt 4,5 mio. kr. og at der skal reserveres 1,8 mio. kr. til nedtagning af pavilloner, ud af en samlet anlægsbevilling på 9,6 mio. kr. til etablering af boliger til ukrainske flygtninge, at det besluttes, at de sidste pavilloner på Klub Godset (30 boliger) ikke etableres. at det besluttes, at der bruges 0,5 mio. kr. til at gennemføre de tiltag, som beskrevet i sagsfremstillingen finansieret inden for den allerede meddelte anlægsbevilling. Sagsbeskrivelse Der er i 2022 etableret i alt 90 boliger i pavilloner og yderligere 50 boliger i kommunalt ejede bygninger eller private lejemål til ukrainske flygtninge, i alt 140 boliger. Lokationerne fremgår af bilag 1. Der er pr. 4. januar 2023 i alt 195 flygtninge fra Ukraine, der har bopæl i Greve Kommune, hvoraf de fleste bor i de kommunale boliger. Byrådet har i foråret 2022 besluttet, at der skulle etableres ca. 120 boliger i pavilloner. Der mangler dermed at blive etableret 30 boliger i pavilloner, for at opfylde den oprindelig beslutning. Pavillonerne er planlagt etableret ved Klub Godset, hvor der i forvejen er etableret 30 boliger. Administrationen indstiller, at pavillonerne ikke bliver etableret, da det vurderes, at der på nuværende tidspunkt ikke er et behov. Udlændingestyrelsen mangler pr. 11. januar 2023 fortsat at behandle ca. 3.500 ansøgninger om opholdstilladelse. Hvis disse ansøgninger godkendes, vil det forventeligt medføre, at der kan komme yderligere ca. 30 flygtninge fra Ukraine, som skal have bopæl i Greve Kommune (ud fra en kvote på 87 flygtninge pr. 10.000 flygtninge på landsplan). Greve Kommune har på nuværende tidspunkt 37 ledige boliger, hvorfor det ikke vurderes, at der skal etableres yderligere boliger. Dette er med forbehold for udviklingen i Ukraine, der som bekendt fortsat er usikker. En del af årsagen til, at der står ledige boliger er, at nogen af de flygtninge, som blev visiteret til Greve Kommune, valgte at blive i den kommune de boede i, da de kom til Danmark, samt at nogen flygtninge har valgt at rejse ud af Danmark igen. Administrationen anbefaler, at der bruges 0,5 mio. kr. på de etablerede flygtningeboliger til to tiltag. Det første tiltag er minimumsrenoveringer på Moeskær, Egedal og Blågården, som er de midlertidige flygtningeboliger, der i forvejen var etableret. Det vil involvere mindre renovering i fællesarealer (køkken, toilet og fælles opholdsrum) og af døre, vinduer og tagrender, der skal eftergås. Det andet tiltag er forbedringer af grønne arealer ved pavillonerne på Tunehøj og på Godsvej. Dette skyldes, at der ved opsætning af pavillonerne er ryddet græsarealet, så der ved større vandmængder opstår problemer med manglende vandnedsivning. Senest har der ved Tunehøj været så meget vand, at det ikke var muligt for beboerne at komme tørskoet ind i deres bolig. Ved at etablere rullegræs på området kan det forebygges at der kommer disse problemer. Anbefalingen sker med baggrund i at der på nuværende tidspunkt er brugt 4,5 mio. kr. af anlægsbevillingen på 9,6 mio. kr. Heraf skal der fortsat reserveres 1,8 mio. kr. til nedtagning af pavilloner, samt 0,9 mio. kr. hvis der er behov for at etablere de sidste pavilloner på Klub Godset. Derved resterer der 1,9 mio. kr. i anlægsmidler. De sidste 30 pavilloner til Klub Godset er reserveret, men reservation ophører den 15. marts 2023. Udgift til leje af pavillonerne udgør 120.750 kr. om måneden inklusiv forsikring. Huslejeudgiften er forsøgt minimeret ved at få pavillonfirmaet til at leje pavillonerne ud til anden hånd, men dette har endnu ikke været muligt. Lovgrundlag Bygningsreglementet og Særlov om flygtninge fra Ukraine. Økonomiske konsekvenser Sagen vil medføre, at der anvendes 0,5 mio. kr. af den afsatte anlægsbevilling på 9,6 mio. kr. til de beskrevne tiltag. Der vil fortsat være midler tilbage til nedtagning af pavilloner på 1,8 mio. kr. samt etablering af yderligere pavilloner på Godset til 0,9 mio. kr., hvis det vurderes nødvendigt. Samlet set forventes der derfor pt. et mindreforbrug på 1,9 mio. kr. Dette er dog afhængig af, at der ikke kommer yderligere flygtninge fra Ukraine, der skal findes boliger til. Derudover afhænger mindreforbruget af, hvor længe de midlertidige boliger skal bruges af de ukrainske flygtninge. På nuværende tidspunkt kan de midlertidige boliger bruges de næste ca. 4 år indenfor særlovens bestemmelser. Men hvis boligerne skal bevares efter da, vil det medføre udgifter til at gøre boligerne lovlige, hvilket medfører, at der skal ændres i plangrundlag, samt søges godkendelse i gældende bygningsreglement, som der er givet dispensation fra. Dette vil især have betydning for de kommunalt ejede bygninger Egedal, Blågården og Moeskær, da de ikke lever op til bygningsreglementet. Her er det i 2021 vurderet, at det ville koste 1 mio. kr. for Moeskær, og 4-4,5 mio. kr. for både Blågården og Egedal. De 9,6 mio. kr. er oprindeligt taget fra en samlet anlægsbevilling på 12 mio. kr. til flygtningeboliger, hvoraf der således resterer 2,4 mio. kr. Det vil derfor være en udfordring, hvis de midlertidige boliger skal eksistere i mere end 5 år. Kommunikation Godkendes indstillingen udmeldes dette til beboerne i de berørte boliger. Tidsplan Tiltagene gennemføres i sommerperioden 2023.", "source_path": "data/greve/raw_dagsordener/Klima-, Teknik- og Miljøudvalget_2023-02-09T08:00:00+01:00_c8d7b327-b9d6-49e3-a589-085523f88a55.json"}
{"document_id": "c8d7b327-b9d6-49e3-a589-085523f88a55", "committee": "Klima-, Teknik- og Miljøudvalget", "meeting_date": "2023-02-09T08:00:00+01:00", "section_type": "html_fragment", "section_title": "Naturpuljen 2023, udmøntning", "case_number": "23-000721", "agenda_index": 7, "text": "Beslutning Godkendt. Fremstilling Sagsprocedure Klima-, Teknik- og Miljøudvalget. Resume Greve Kommune har i budgettet for 2023 afsat 500.000 kr. til en Naturpulje, der skal gøre den bynære natur i Greve tilgængelig og attraktiv for både børn og voksne. Natur- og Miljørådet har udarbejdet et forslag til udmøntning af Naturpuljen for 2023 til Klima-, Teknik- og Miljøudvalgets godkendelse. Indstilling Administrationen indstiller, at forslag fra Natur- og Miljørådet, til udmøntning af Naturpuljen godkendes jf. bilag 1 Sagsbeskrivelse Byrådet har ved budgetlægningen for 2023-26 afsat en Naturpulje på 500.000 kr. i 2023. Puljens anvendelse drøftes i Natur- og Miljørådet, der indstiller deres anbefaling for puljens anvendelse til Klima- Teknik- og Miljøudvalget. Natur- og Miljørådet har modtaget fem forslag for et samlet beløb af 900.000 kr. 1. Udsigtstårn på Rævebakken 100.000 kr. 2. Naturprojekt omkring Rævebakken 125.000 kr. 3. 2030Skov på FGU-grunden 125.000 til 250.000 kr. 4. Biodiversitets- og formidlingskorridor i forbindelse med det nye Mosede Renseanlæg 185.000 kr. 5. Rekreative regnvandsbassiner ved Greve Rådhus 240.000 kr. Udmøntning af Naturpuljen for 2023 blev drøftet i Natur- og Miljørådet på mødet den 26. januar 2023. Rådet indstiller, at puljen udmøntes på følgende måde, jf. bilag 1: Der afsættes op til 125.000 kr. til naturprojekt på Rævebakken. Naturprojektet har fokus på at fremme områdets naturgrundlag, biodiversitet og rekreative potentiale. Der afsættes op til 95.000 kr. til udsigtstårn på Rævebakken. Tårnet vil fungere som et naturligt højdepunkt på rævebakken med udsigt til havet. Tårnet vurderes at koste 160.000 kr., men der søges medfinansiering andre steder. Der afsættes op til 85.000 kr. til grøn biodiversitetskorridor fra Mosede Mose til Mosede Renseanlæg. Korridoren vil forandre området fra den nuværende ”grønne ørken” til en vandringsvej med flora, fauna og gemmesteder, der fremmer insekter, sommerfugle, bier og fugleliv Der afsættes op til 70.000 kr. til rekreative regnvandsbassiner. Formålet med projektet er at udarbejde en strategi for fremtidig oprensning af traditionelle regnvandsbassiner, så bassinerne ikke bare forbedres hydraulisk, men så områderne (bassin samt omkringliggende arealer) samtidig fremmer biodiversiteten samt tilføres rekreativ værdi. Der afsættes op til 125.000 kr. til 2030 skove. Formålet med projektet er at imødekomme klimakrisen ved at engagere unge fra FGU-Skolen i Greve og Greve Gymnasium i at plante 2030skove i et samarbejde med Danmarks Naturfredningsforening. Økonomiske konsekvenser Byrådet har i budget 2023-26 afsat en Naturpulje på 0,5 mio. kr. i 2023. Klima-, Teknik- og Miljøudvalget træffer beslutning om, hvordan puljen skal udmøntes. Lovgrundlag Budgetlægning for 2023-26. Kommunikation Kommunikationen vil foregå via Greve Kommunes hjemmeside via de eventuelt deltagende foreningers kommunikationskanaler. Tidsplan Administrationen forventer at kunne udføre projekterne i 2023. Iværksættelse af de forskellige projekter forventes at begynde i foråret 2023 og fortsætte hen over året 2023.", "source_path": "data/greve/raw_dagsordener/Klima-, Teknik- og Miljøudvalget_2023-02-09T08:00:00+01:00_c8d7b327-b9d6-49e3-a589-085523f88a55.json"}
{"document_id": "c8d7b327-b9d6-49e3-a589-085523f88a55", "committee": "Klima-, Teknik- og Miljøudvalget", "meeting_date": "2023-02-09T08:00:00+01:00", "section_type": "html_fragment", "section_title": "Vej- og Landskabspuljer i 2023, prioritering og frigivelse", "case_number": "23-000521", "agenda_index": 8, "text": "Beslutning 1.-2. A nbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Sagen indeholder forslag til fordeling af det afsatte rådighedsbeløb på investeringsoversigt for 2023 til anlæg på vej- og landskabsområdet. Beslutningen sikrer, at der afsættes anlægsmidler til de opgaver, som vurderes at være de mest nødvendige opgaver på vej- og landskabsområdet, og samtidig beskrives konsekvenserne ved prioriteringen. Indstilling Administrationen indstiller, 1. at det besluttes at prioritere følgende projekter til igangsættelse i 2023 jf. sagsbeskrivelsen: a) Renovering af rådhusbroen over kanalstien (1,2 mio. kr.) b) Udlægning af slidlag i området v. Margrethe Alle og Benedikte Alle (2,2 mio. kr.) c) Asfaltering af broen over S-banen, Hundige Centervej (0,9 mio. kr.) d) Etableringspleje af træer samt fældning af risikotræer i foråret 2023 (0,1 mio. kr.) e) Belægningsarbejder hvor der vurderes en risiko (0,1 mio. kr.) 2. at der afsættes rådighedsbeløb i 2023 og meddeles anlægsbevilling på 4,5 mio. kr. til ovenstående projekter. Sagsbeskrivelse I budget 2023 er der et restbeløb på 5,75 mio. kr. til anlæg på vej- og landskabsområdet fra to forskellige puljer: \"Renovering af veje, stier og broer jf. budgetanalysen\" samt \"Vej og landskab - nye anlæg til fordeling\". Restbeløbet stammer fra, at der ved budgetlægningen for 2023 er fjernet i alt 14,975 mio. kr. af puljerne, for at skabe råderum til andre nødvendige anlægsprojekter. Det betyder, at genopretningsplanen for asfalt på kommunens veje og stier er sat i bero fremadrettet, og at der ikke er midler til nye trafiksikkerhedsprojekter, genopretning af udearealer, vejbelysning ol. Budgettet på 5,75 mio. kr. indeholder 1,25 mio. kr. til den nye driftskontrakt og 4,5 mio. kr. til en genopretningsplan for kommunens broer og tunneller. De 1,25 mio. kr. er foreslået overført til drift på Byrådets møde den 6. februar 2023. Der er derfor 4,5 mio. kr. tilbage, som skal udmøntes i denne sag. Renovering af rådhusbroen over kanalstien Ifølge en tidligere budgetanalyse \"Efterslæbsanalyse broer\", som blev fremlagt for Byrådet den 24. august 2020, pkt. 16, skal der afsættes 4,5 mio. kr. årligt for at sikre genopretning af kommunens broer og tunneller over 10 år. Men da det også er nødvendigt at asfaltere veje i to større boligområder samt asfaltere broen ved Hundige Station i 2023, så anbefaler administrationen, at det kun er rådhusbroen over kanalstien (den første bro fra rådhuset hen mod Greve Centret), der renoveres i år. Udgiften er anslået til 1,2 mio. kr. Der er en række andre offentlige broer over vandløb i kommunen (stibroer af træ), som er i en kritisk tilstand. Når administrationen har valgt at pege på rådhusbroen over kanalstien, skyldes det dels, at broen s stand er kritisk på en række områder bl.a. i forhold til broens samlinger. Desuden er broen vigtig i relation til kommunens overordnede stinet. Samtidig er udgiften til en renovering høj, og efterslæbet på sådant et bygværk vil typisk vokse med tiden . Når der ikke afsættes 4,5 mio. kr. til broer og tunneller vil det betyde, at efterslæbet på kommunens broer og tunneller vil vokse yderligere. Hvis det bliver nødvendigt at lukke stibroer eller andre bygværker, vil administrationen hurtigst muligt orientere udvalget om dette. Udlægning af slidlag i området v. M argrethe Alle og Benedikte Alle Vejene i boligområdet v. Margrethe Alle og Benedikte Alle stod til at skulle asfalteres i 2021, men dette blev udskudt grundet kommende gravearbejde fra Greve Vandværk og TDC i begge boligområder. I 2021 blev der derfor indgået en aftale ml. Greve Vandværk, TDC og kommunen om, at Greve V andværk og TDC skulle lægge det første lag asfalt efter endt gravearbejde, hvorefter kommunen i 2023 skulle lægge det endelige slidlag. Både Greve Vandværk og TDC er færdige med gravearbejdet, og vejene er derfor klar til udlægning af slidlag. Beløbet er pt. anslået til 2,2 mio. kr. Asfaltering af broen over S-banen, Hundige Centervej Broen over S-banen, Hundige Centervej skal omisoleres af Banedanmark i 2023. Greve Kommune har i 1975 indgået en vedligeholdelsesaftale omkring broen med Banedanmark, der forpligter kommunen til at afholde udgiften til asfalteringen. Dette er anslået til 0,9 mio. kr. Det vil være kritisk at vente med slidlaget til 2024, da der der derved kan opstå skade på det underliggende bygværk, som Banedanmark netop har renoveret. Etableringspleje af nye træer samt fældning af risikotræer (første halvdel af 2023) I første halvdel af 2023 (inden opgaven overgår til drift i den nye kontrakt) er der behov for at sikre plejen af nyplantede vejtræer. Det er træer, som blev plantet i 2021 og 2022, og hvor det er nødvendigt at sikre at de får \"fodfæste\". Desuden er der behov for midler til at fælde eventuelle risikotræer og grene, så de ikke udgør en risiko i forbindelse med en storm i første halvdel af 2023. Fremover indgår denne type opgaver som en del af driften i den nye kontrakt. Belægningsarbejder hvor der vurderes en akut risiko Der opstår løbende huller, rodskud, forrykkede fliser og andre skader, der skaber så store ujævnheder i belægningerne, at der kan være risiko for faldskader. Med det afsatte beløb bliver der mulighed for at foretage genopretninger, hvor det vurderes, at ujævnhederne udgør en akut fare. Arbejder der evt. må udskydes Større belægningsarbejder på kommunens ejendomme (første halvdel af 2023) I kontrakten for kommunens grønne områder med PV Greve, er der ikke afsat midler til opretning af belægninger på udearealer på kommunens ejendomme. Det har traditionelt i stedet været samlet til større anlægsarbejder. Belægningsarbejder er indeholdt i den nye driftskontrakt, som træder i kraft den 1. juli 2023. Der er dog samtidig foreslået en besparelse på kontrakterne på drift af vej, stier og udearealer (dvs. en besparelse på de nuværende PV Greve-kontrakter samt den nye kontrakt). Der er således ikke anlægsmidler i år til en større genopretning i foråret, men kun et mindre beløb til forhold der vurderes at udgøre en akut risiko. Da der samtidig kan være behov for at spare på den nye kontrakt i efteråret, må der forventes et større efterslæb på belægningerne på kommunens ejendomme. Sammenholdt med udgiftsstop sidste år på dette område, kan der blive behov for flere akutte istandsættelser i løbet af 2023 (fx ved farlige forhold eller ved påbud fra Arbejdstilsynet). Hvis dette er tilfældet, vil administrationen hurtigst muligt fremlægge en sag for udvalget. Udskiftning af vejtræer (første halvdel af 2023) V ejtræerne har også kun en begrænset levetid, og derfor skal de løbende skiftes og vedligeholdes, så det sikres, at træerne langs veje og stier er sunde og raske. Derudover skal der også være midler til etableringsomkostninger (vanding og anden etableringspleje). Dette er en forudsætning for at undgå døde træer og risikotræer, som i yderste konsekvens kan vælte. Vejtræer har hidtil været udskiftet i en mere samlet pulje via anlæg. I den nye drifts kontrakt indgår en løbende udskiftning af vejtræer. Som følge af besparelser, som nævnt under afsnittet om belægninger, vil der ikke blive udskiftet vejtræer hverken i større mængder eller senere enkeltvis i 2023. Renovering af kloakledninger samt pumpebrønde Der er flere af kommunens kloaker og pumpestationerne (i tunnellerne), som er i så ringe stand, at de ikke længere kan renoveres, hvis de går i stykker, men skal udskiftes. Hvis dette bliver aktuelt , vil administrationen hurtigst muligt fremlægge en sag for udvalget. Samtidig er der allerede nu steder med vejriste, der ikke suger hurtigt nok ved regn, selv om de er blevet renset. Disse vil ikke blive udbedret, før der igen bliver afsat midler til vedligehold og større renoveringsopgaver på dette område. Asfalt på veje og stier, fortovsarbejder, vejbelysning og trafiksikkerhedsprojekter Som tidligere nævnt er genopretningsplanen for asfalt på kommunens veje og stier sat i bero. Herudover er der ikke penge til fortovsarbejder, vejbelysning og nye trafiksikkerhedsprojekter. Det betyder også, at der ikke er afsat midler til trafikkampagner. Lovgrundlag Lov om offentlige veje samt kommunens almindelige vedligeholdelsespligt. Økonomiske konsekvenser I budget 2023 er der afsat 5,75 mio. kr. til anlæg på vej- og landskabsområdet. Budgettet på 5,75 mio. kr. indeholder 1,25 mio. kr. til den nye driftskontrakt, som indgår i BO0 og 4,5 mio. kr. til en genopretningsplan for kommunens broer og tunneller. I denne sag anbefales de 4,5 mio. kr. frigivet til opgaver jf. indstillingen. Kommunikation Der informeres om arbejderne til berørte borgere og på kommunens hjemmeside. Der skiltes desuden på arbejdsstederne. Tidsplan Arbejderne starter op i foråret og forløber til årets udgang.", "source_path": "data/greve/raw_dagsordener/Klima-, Teknik- og Miljøudvalget_2023-02-09T08:00:00+01:00_c8d7b327-b9d6-49e3-a589-085523f88a55.json"}
{"document_id": "c8d7b327-b9d6-49e3-a589-085523f88a55", "committee": "Klima-, Teknik- og Miljøudvalget", "meeting_date": "2023-02-09T08:00:00+01:00", "section_type": "html_fragment", "section_title": "Anlægsregnskaber over 2 mio. kr. 2022", "case_number": "22-015104", "agenda_index": 9, "text": "Beslutning 1. a)-i) Anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet Resume For anlægsarbejder med udgifter over 2 mio. kr. (brutto) samt køb og salg af grunde og bygninger skal der aflægges et særskilt anlægsregnskab. For regnskabsår 2022 afsluttes ni anlægsprojekter på Klima-, Teknik- og Miljøudvalgets område med bruttoudgifter over 2 mio. kr. og to salgsprojekter på Økonomiudvalgets område, som hermed fremlægges. Indstilling Administrationen indstiller overfor Klima-, Teknik- og Miljøudvalget, Økonomiudvalget og Byrådet at nedenstående anlægsregnskaber for anlægsprojekter for salgsprojekter over 2 mio. kr. godkendes, 1a) – nr. 159 Tagrenovering, Bugtskolen og Træningsenheden mv. 1b) – nr. 294 Lundebo , renovering og udvidelse 1c) – nr. 411 Tag på Karlslundehallen 1d) – nr. 421 Renovering af broer og tunneller P2021 1e) – nr. 463 Fortove 2022 1f) - nr. 258 Mosedeskolen og SFO (ventilation + lofter) 1g) - nr. 354 Krogårdskolen renovering, tage/ventilation/lofter/belys 1h) - nr. 192 Gummigranulat til kunstgræsbaner 1i) - nr. 200 Pulje til Kunstgræsbaner Administrationen indstiller overfor Økonomiudvalget og Byrådet at nedenstående anlægsregnskaber for anlægsprojekter over 2 mio. kr. godkendes, 2a) - Salg af grunde ifm. udbud af Hundige Øst 2b) - Salg af Hundige Bygade 49 Annas Hus Administrationen indstiller til Økonomiudvalget og Byrådet, 3a) at det samlede mindreforbrug på de afsluttede projekter på 0,816 mio. kr. tilgår kassen ved regnskabsafslutningen for 2022. Sagsbeskrivelse Ved større anlægsarbejder med udgifter over 2 mio. kr. (brutto) skal der aflægges særskilt anlægsregnskab for udvalgsområdet, som går videre i Økonomiudvalget og til godkendelse i Byrådet. Det gælder uanset om anlægsprojektet er ét- eller flerårigt. Desuden fremlægges anlægsregnskab for køb og salg af grunde og bygninger for Økonomiudvalget til godkendelse i Byrådet. Anlæg med forbrug på under 2 mio. kr. (brutto) forelægges som en del af årsregnskabet. I denne sag forelægges i alt 11 anlægsregnskaber hvoraf ni projekter er under Klima-, Teknik- og Miljøudvalget, og to projekter er under Økonomiudvalget. Det er administrationens vurdering, at anlægsprojekterne er gennemført i overensstemmelse med projektbeskrivelserne og dermed som specificeret i forbindelse med meddelelse af anlægsbevillingerne. En kort oversigt og beskrivelse af afvigelserne i forhold til anlægsbevillingerne fremgår nedenfor. Anlægsregnskaber og nærmere beskrivelse af de enkelte projekter er vedlagt som bilag. Projekter under Klima-, Teknik- og Miljøudvalget Nedenstående tabel 1 viser de ni anlægsprojekter, som afsluttes under Klima-, Teknik- og Miljøudvalget. Tabel 1 - Anlægsprojekter under Klima-, Teknik- og Miljøudvalget (1.000 kr.) Nr. Projektnavn U/I Anlægsbevilling Forbrug i alt Afvigelse 159 Tagrenovering, Bugtskolen og Træningsenheden mv U 30.341 30.339 -2 192 Gummigranulat til kunstgræsbaner U 1.006 0 -1.006 200 Pulje til kunstgræsbaner U 8.100 9.049 949 258 Mosedeskolen og SFO ( vent.+ lofter ) U 23.313 23.309 -5 294 Lundebo , renovering og udvidelse U 9.084 8.653 -431 411 Tag på Karlslundehallen U 2.900 2.138 -762 421 Renovering af broer og tunneller P2021 U 3.000 2.951 -49 354 Krogårdskolen renov , tage/ventilation/lofter/belys U 9.544 9.554 10 463 Fortove 2022 U 2.000 2.010 10 I alt U 89.289 88.002 -1.287 Tabellen viser, at der er et samlet mindreforbrug på 1,287 mio. kr. for de afsluttede anlægsprojekter under Klima-, Teknik- og Miljøudvalget. Projekt nr. 192 og 200 vedrørende kunstgræsbaner forelægges sammen, da de to projekter er blevet betragtet som ét projekt, og der derfor kun er bogført på det ene projekt. Den samlede meddelte anlægsbevilling for de to projekter er på 9,1 mio. kr. Projekterne er afsluttet med et samlet mindreforbrug på 0,057 mio. kr. To projekter udviser et merforbrug. Merforbruget på 0,01 mio. kr. vedrørende Fortove i 2022 skyldes ekstraudgifter i forbindelse med TDC’s arbejder på Begonievej og Åkandevej i Tune, som kommunen er blevet kompenseret for af TDC. Denne indtægt er dog blevet bogført på driften. Merudgifterne har således været finansieret. Merforbruget på 0,01 mio. kr. vedrørende Krogårdsskolen skyldes, at der var marginalt flere uforudsete udgifter end forventet. De resterende fem projekter afsluttes med mindreforbrug i forhold til den meddelte bevilling. Mindreforbrugene skyldes blandt andet, at der har været færre uforudsete udgifter på projekterne end forudsat. Projekter under Økonomiudvalget Nedenstående tabel 2 viser de to anlægsprojekter, som afsluttes under Økonomiudvalget. Tabel 2 - Anlægsprojekter under Økonomiudvalget (1.000 kr.) Nr. Projektnavn U/I Anlægsbevilling Forbrug i alt Afvigelse 417 Salg af grunde ifm. udbud af Hundige Øst I -99.770 -99.770 0 438 Salg Hundige Bygade 49 Annas Hus I -2.100 -1.629 471 I alt I -101.870 -101.399 471 Tabellen viser, at salget af grunde i forbindelse med udbud af Hundige Øst er afsluttet uden afvigelse. Salget af Hundige Bygade 49 Annas Hus har en mindreindtægt på 0,471 mio. kr. som skyldes afløftning af moms. I forbindelse med salget har der været budgetteret med en salgsindtægt inkl. moms., som skulle have været ekskl. moms. Det betyder en mindreindtægt på 0,471 mio.kr. Lovgrundlag Styrelsesloven og Budget- og regnskabssystem for kommuner. Økonomiske konsekvenser De ovenstående afsluttede anlægsprojekter udviser et samlet netto mindreforbrug på 0,816 mio. kr., som tilgår kassen i forbindelse regnskabsafslutningen for 2022. Tabel 3 – Samlet oversigt over afsluttede anlægsprojekter over 2 mio. kr. (1.000 kr.) Nr. Projektnavn U/I Anlægsbevilling Forbrug i alt Afvigelse 159 Tagrenovering, Bugtskolen og Træningsenheden mv U 30.341 30.339 -2 192 Gummigranulat til kunstgræsbaner U 1.006 0 -1.006 200 Pulje til kunstgræsbaner U 8.100 9.049 949 258 Mosedeskolen og SFO ( vent.+ lofter ) U 23.313 23.309 -5 294 Lundebo , renovering og udvidelse U 9.084 8.653 -431 411 Tag på Karlslundehallen U 2.900 2.138 -762 421 Renovering af broer og tunneller P2021 U 3.000 2.951 -49 354 Krogårdskolen renov , tage/ventilation/lofter/belys U 9.544 9.554 10 463 Fortove 2022 U 2.000 2.010 10 417 Salg af grunde ifm. udbud af Hundige Øst I -99.770 -99.770 0 438 Salg Hundige Bygade 49 Annas Hus I -2.100 -1.629 471 I alt N -12.581 -13.397 -816", "source_path": "data/greve/raw_dagsordener/Klima-, Teknik- og Miljøudvalget_2023-02-09T08:00:00+01:00_c8d7b327-b9d6-49e3-a589-085523f88a55.json"}
{"document_id": "c8d7b327-b9d6-49e3-a589-085523f88a55", "committee": "Klima-, Teknik- og Miljøudvalget", "meeting_date": "2023-02-09T08:00:00+01:00", "section_type": "html_fragment", "section_title": "Greve Bygade 64, Greve Landsby, dispensation", "case_number": "22-009202", "agenda_index": 10, "text": "Beslutning Sagen sendes tilbage til administrationen med henblik på at undersøge evt. præcedens skabende effekt. Fremstilling Sagsprocedure Klima-, Teknik- og Miljøudvalget. Resume Administrationen har modtaget en dispensationsansøgning om opførelse af et vinkelhus med en facadehøjde på 3,6 m, opførelse af en 56,2 m2 garage samt opsætning af solceller på husets tag på Greve Bygade 64, 2670 Greve. Ejendommen er omfattet af Lokalplan 14.02 Indstilling Administrationen indstiller, at d er meddeles dispensation til opførelse af vinkelhus, idet lokalplanen tillader tilbygning af vinkelbygning jf. Lokalplan 14.02 § 6.8. at der meddeler dispensation efter lokalplan 14.02 § 6.5 til overskridelse af facadehøjde fra 3 til 3,6 meter over terræn. at d er meddeles dispensation efter lokalplan 14.02 § 6.8 til opførelse af garage fra 35 m2 til 56,2 m2, idet den maksimale tilladelige bebyggelsesprocent er overholdt. at der meddeles dispensation efter lokalplan 14.02 § 7.3 til opsætning af solceller. Sagsbeskrivelse Ejeren af ejendommen på Greve Bygade 64, 2670 Greve i Greve Landsby har søgt om dispensation til opførelse af et vinkelhus jf. situationsplan og facadetegninger i bilag 1 og 2. Ejendommen er omfattet af Lokalplan nr. 14.02 § 6.14, som kræver, at huset skal opføres som længehus. Af § 6,8 fremgår det dog, at \" Der kan opføres tilbygninger til bebyggelsen (herunder vinkelbygninger) samt fritliggende udhuse, såfremt de opfylder de i §§ 6.5, 6.6 og 6.7 nævnte betingelser, og såfremt rygningshøjden ikke overstiger længehusets rygningshøjde\". §6.5 omhandler facadehøj de, se nærmere i nedenstående, da der søges dispensation fra dette. §6.6 omhandler tage, der skal udformes som symmetriske, uafvalmede sadeltage med 45-50° hældning. §6.7 omhandler tagets udhæng, der ikke må være større end 50 cm regnet vinkelret på muren. Flere ejendomme i området har fået tilladelse til vinkelbygninger eksempelvis, dette gælder fx Lillegade 15, Vesterbjerg 21 og Bjergvænget 10. Derfor indstilles det, at der dispenseres fra bestemmelse i § 6.14, så der kan opføres et hus med vinkel. Der søges derudover om dispensation fra facadehøjden. Ifølge § 6.5 skal facadehøjden ligge i intervallet 2,0 m til 3,0 m målt fra terræn (niveauplan). Huset vil få en facadehøjde på op til 3,6 meter over terræn på det højeste sted. Der er tale om en meget skrånende grund, som falder fra kote 17,58 til kote 14,13, jf. bilag 1. Der, hvor huset er placeret, er der en betydeligt niveauforskel, jf. bilag 2, og da en overskridelse vurderes at være nødvendig for at få et harmonisk udseende hus, indstilles det, at dispensationen imødekommes. De øvrige §6.6 og §6.7 overholdes med det ansøgte byggeprojekt. Der søges yderligere om dispensation til opførelsen af en garage på 56 m2 . Ifølge § 6,8 kan der med byrådets særlige tilladelse opføres garager, carporte, overdækkede terrasser eller andre former for udhuse, hvis areal ikke overstiger 35 m2. Lokalplanen er fra 1980 og følger det, som var almindelig skik på daværende tidspunkt, herunder at sekundære bygninger kunne være op til 35 m2. I dag kan sekundære bygninger ifølge bygningsreglementet være op til 50 m2 uden byggetilladelse. I dag er det derfor ikke usædvanligt, at garager eller andre sekundære bygninger er op til 50 m2. Ansøger ønsker at opføre en dobbeltgarage til 2 biler på i alt 56,2 m2. Den samlede bebyggelsesprocent i lokalplanen på 25% er overholdt, og det vurderes, at være en mindre overskridelse i forhold til de almindelige regler i dag. Endelig ønsker der dispensation fra § 7.3, som siger, at blanke eller reflekterende tagmaterialer må ikke anvendes til opsætning af solceller på taget. Solceller var ikke almindelige, da lokalplanen blev vedtaget. Det er de i dag på grund af energikrisen, og ikke mindst på nybyggede huse. Der er derudover yderligere givet lignende dispensation til opsætning af solceller i området. Administrationen vil stille krav om, at der vælges solceller med minimum refleksion. Høring I forbindelse med behandlingen af byggesagen har sagen været i partshøring hos Greve Bygade 62, Greve Bygade 66 og Grevetoften 19 vedrørende terrænregulering for fastlæggelse af niveauplan. Terrænreguleringen kræver ikke tilladelse, men ville efterfølgende kunne påklages, hvorfor det er valgt at tage terrænreguleringen med i partshøringen. Der er ikke kommet bemærkninger til partshøringen. I forbindelse med behandlingen af dispensationsansøgninger er der desuden sendt en naboorientering til Greve Bygade 62, Greve Bygade 66, Grevetoften 19, Lillegade 2B, Lillegade 4, Lillegade 6, Lillegade 8 og Greve Landsbylaug. Der er foretaget naboorientering til i alt syv ejendomme i Greve Landsby samt Greve Landsbylaug. Der er kommet bemærkninger fra Greve Bygade 68, Grevetoften 17 og Greve Landsbylaug. Beboerne fra Greve Bygade 68 og Grevetoften 17 er utilfredse med ansøgerens ønske om at få dispensation efter Lokalplan 14.02 § 6.14 i forbindelse med opførelse af et vinkelhus. Ydermere mener beboerne fra Greve Bygade 68, at husets bredde kan overholdes til 7,2 meter jf. Lokalplan 14.02 § 6.14. I forhold til den ønskede garage på 56,2 m2 mener beboerne fra Greve Bygade 68 og Grevetoften 17, at garages størrelse er i strid med Lokalplan 14.02 § 6.8 og ikke bør dispenseres. Administrationen vurderer, at Lokalplan 14.02 allerede giver tilladelse til at opføre en vinkelbygning som tilbygning jf. § 6.8, og derfor bør der i dette tilfælde også gives dispensation fra starten af, hvis ansøgeren efter opførelse af beboelseshus alligevel senere kan søge om tilladelse til opførelse af en vinkelbygning, jf. § 6.8. Dette jævnfør også at andre byggerier har fået tilladelse til vinkelbygninger. I forhold til husets bredde er der ikke søgt om dispensation, idet byggeriet er ansøgt på 7.19 meter. Det vil sige, at husets bredde overholder bestemmelse i Lokalplan 14.02 § 6.14 som angiver en maksimal husbredde på 7,2 meter. I forhold til den ønskede garage på 56,2 m2 har administrationen bemyndigelse til at dispensere op til 50 m2, jf. delegationsplan for Greve Byråd 2022-2025, hvoraf det fremgår, at i bevarende planer for landsbyer, hvor den maksimale størrelse for garager kan være angivet til 35 m2m2, har administrationen bemyndigelse til at tillade garage på op til 50 m2. På baggrund af det, vurderer administrationen, at den ønskede dispensation til de ekstra 6,2 m2 kan gives, idet den samlede bebyggelsesprocent, som er på 25, overholder Lokalplan 14.02 § 6.1. Greve Landsbylaug har ingen indvendinger mod dispensationsansøgninger om opførelse af vinkelhus efter Lokalplan 14.02 § 6.14 samt opsætning af solceller efter Lokalplan 14.02 § 7.3. Dog ønsker Greve Landsbylauget, at der vælges solceller med minimum refleksion. Derudover vurderer Greve Landsbylaug, at det vil forudsætte en dispensation fra § 6,6 om at \" Tage skal udformes som symmetriske, uafvalmede sadeltage med 45-50 graders hældning \", da en garage efter landsbylaugets vurdering bør betragtes som et udhus, der skal overholde bestemmelsen i § 6.6. Greve Landsbylaug vil dog ikke modsætte sig, at der gives en sådan dispensation. Administrationen vurderer, at opsætning af solceller kan tillades på betingelse af, at der vælges solceller med minimum refleksion . Endvidere vurderer administrationen, at en garage ikke er at betragte som et udhus, og derfor ikke er omfattet af bestemmelsen i § 6.6. Kopi af indsigelse fremgår af bilag 3, bilag 4, bilag 5 og bilag 6 Lovgrundlag Lokalplan 14.02. Planloven § 19. Byggeloven § 13. Økonomiske konsekvenser Sagen har ingen økonomiske konsekvenser for kommunen.", "source_path": "data/greve/raw_dagsordener/Klima-, Teknik- og Miljøudvalget_2023-02-09T08:00:00+01:00_c8d7b327-b9d6-49e3-a589-085523f88a55.json"}
{"document_id": "c8d7b327-b9d6-49e3-a589-085523f88a55", "committee": "Klima-, Teknik- og Miljøudvalget", "meeting_date": "2023-02-09T08:00:00+01:00", "section_type": "html_fragment", "section_title": "Bødkerstræde 14, Karlslunde, dispensation", "case_number": "22-008617", "agenda_index": 11, "text": "Beslutning 1.- 2. Godkendt. Fremstilling Sagsprocedure Klima-, Teknik- og Miljøudvalget. Resume Administrationen har modtaget en ansøgning om opførelse af et nyt enfamiliehus på Bødkerstræde 14, Karlslunde. Ejendommen er omfattet af lokalplan 14.03, som tillader en maksimal husdybde på 7,2 meter. Der ansøges om en husdybde på 7,85 meter. Indstilling Administrationen indstiller, at der meddeles dispensation til en husdybde på 7,85 meter for det nye enfamiliehus på Bødkerstræde 14, Karlslunde, idet det er vurderet at lokalplanens bestemmelse vedr. husdybden ikke er tidssvarende med Bygningsreglementets energikrav. at administrationen fremadrettet får tildelt kompetencen til at meddele dispensation fra lokalplaner med en maksimal husdybde på 7,2 meter op til 8,0 meter. Sagsbeskrivelse Administrationen har modtaget en ansøgning om opførelse af et nyt enfamiliehus på matr. 77a Karlslunde By, Karlslunde. I den forbindelse en dispensationsansøgning for husdybden. Ejendommen er omfattet af lokalplan 14.03, som angiver følgende: § 6 Bebyggelsens omfang og placering m.v. 4. For ejendomme i landsbykernen, der på kortbilaget er omkranset af en punkteret linje gælder følgende bestemmelser for fremtidig boligbebyggelse: a) Denne skal opføres som længehuse, hvis dybde ikke overstiger 7,2 m og hvis længde er mindst 2 gange husdybden. Det ansøgte byggeri kræver, at der dispenseres for maksimal husdybde på 7,2 meter til 7,85 meter for det nye enfamiliehus. Ansøger oplyser, at afvigelsen skyldes øget energikrav. Sagen har været i naboorientering hos de omkringliggende naboer og Karlslunde Bylaug, som ikke har indsendt indsigelser til dispensationen. Vedlagte bilag viser tegninger af det nye enfamiliehus. Administrationen indstiller, at der bør gives dispensation, idet energikravet er højere i dag end ved lokalplanens vedtaget, hvilket resultere i mere isolering og tykkere ydervægge. Bestemmelsen om en maksimal dybde på 7,2 meter i længehuse er almindelig i lokalplaner for landsbyerne (Tune, Karlslunde, Greve og Kildebrønde). Administrationen indstiller mulighed for at udvalget delegerer kompetencen til, at administrationen må give dispensation til at husdybden må være op til 8 meter i landsbyerne. Lovgrundlag Planloven § 19. Økonomiske konsekvenser Sagen har ingen økonomiske konsekvenser. Kommunikation Sagen har været i naboorientering hos omkringliggende naboer i perioden den 22. december 2022 til den 6. januar 2023 og hos Karlslunde Bylaug i perioden den 3. januar 2023 til den 13. januar 2023. Der er ikke indkommet indsigelser til projektet i forbindelse med høringsperioden.", "source_path": "data/greve/raw_dagsordener/Klima-, Teknik- og Miljøudvalget_2023-02-09T08:00:00+01:00_c8d7b327-b9d6-49e3-a589-085523f88a55.json"}
{"document_id": "c8d7b327-b9d6-49e3-a589-085523f88a55", "committee": "Klima-, Teknik- og Miljøudvalget", "meeting_date": "2023-02-09T08:00:00+01:00", "section_type": "html_fragment", "section_title": "Garantistillelse og legalitetsgodkendelse af takster 2023 for Greve Spildevand A/S", "case_number": "22-016004", "agenda_index": 12, "text": "Beslutning 1. Godkendt. 2. – 4. Anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Byrådet skal legalitetsgodkende Greve Spildevands takster for opkrævning af tilslutningsbidrag og vandafledningsbidrag, der fremgår af Greve Spildevands takstblad for 2023. Greve Spildevands bestyrelse anmoder herudover Greve Kommune om garantistillelse på 50 mio. kr. til kommende investeringer i 2023. Indstilling Administrationen indstiller overfor Klima-, Teknik- og Miljøudvalget, 1. at tilslutningsbidraget, vandafledningsbidraget samt vandafledningsbidraget for erhvervsejendomme (jf. bilag 1) fra Greve Spildevand A/S 2023 legalitetsgodkendes. Administrationen indstiller overfor Klima-, Teknik- og Miljøudvalget, Økonomiudvalget og Byrådet, 2. at Greve Kommune giver en lånegaranti til Greve Spildevand A/S på 50,0 mio. kr. til en byggekredit, der efterfølgende omlægges til et lån med en løbetid på 40 år 3. at der ved godkendelse af en kommunal lånegaranti opkræves en engangsprovision på 7.000 kr. og gives en indtægtsbevilling på beløbet i 2023 4. at der ved godkendelse af en kommunal lånegaranti opkræves en løbende provision på årligt 0,4 % af restgælden ultimo året, svarende til 200.000 kr. i 2023 og ca. 195.000 kr. fra 2024 (merindtægt), samt gives en indtægtsbevilling på beløbet Sagsbeskrivelse Legalitetsgodkendelse Onsdag den 14. december 2022 blev der afholdt ekstraordinær generalforsamling i Greve Spildevand A/S. Formål var bl.a. at godkende budget 2023 og takstblad 2023. Bestyrelsen i Greve Spildevand A/S foreslog, at generalforsamlingen godkendte takstblad for 2023 driftsbudget for 2023 anlægsbudget for 2023 at der optages en byggekredit i Greve Spildevand A/S på 50 mio. kr., der efterfølgende kan omlægges til anlægslån at Greve Kommune anmodes om at stille garanti for byggekreditten og det efterfølgende anlægslån. Greve Spildevand A/S fastlægger og opkræver hvert år takster for vandafledningsbidrag, tilslutningsbidrag til dækning af udgifterne til bl.a. transport og behandling af spildevand. Dette sker med udgangspunkt i Forsyningssekretariatets årlige udmeldte indtægtsramme for området Legalitetsgodkendelse indebærer, at kommunen skal sikre, at taksterne er i overensstemmelse med ” hvile-i-sig-selv”-princippet og overholder den udmeldte økonomiske ramme for 2023 fra Forsyningssekretariatet i Konkurrence- og Forbrugerstyrelsen, og Klima-, Teknik- og Miljøudvalget kan således legalitetsgodkende de udmeldte takster, når de overholder den udmeldte indtægtsramme fra Forsyningssekretariatet. Indtægtsramme 2023 Indtægtsramme/omsætning inklusiv afgifter og eksklusiv moms. Forsyningssekretariatets udmeldte indtægtsramme 68 , 9 mio. kr. Greve Spildevands indtægter/omsætning 60,7 mio. kr. Budgettet (bilag 1) for de udmeldte indtægter fra takster (takstbladet) overholder den udmeldte indtægtsramme fra Forsyningssekretariatet. Af takstbladet fremgår det, at vandafledningsbidrag er uændret 25,00 kr./m3 i 2023. Greve Spildevand A/S meddeler, at der er følgende ændringer i taksterne i takstbladet fra 2022 til 2023: Tilslutningsbidraget for 2023 udgør 56.719,07 kr. ekskl. moms pr. boligenhed eller erhvervsenhed. Taksten for en ordinær tømning af en tank hæves fra 1.250 kr. til 1.500 kr. ekskl. moms. Taksten på tømning af samletanke op til 6 m 3 fastholdes på 1.200 kr. ekskl. moms. Taksten på tillæg for weekend/hasteudkald hæves fra 1.600 kr. til 1.800 kr. ekskl. moms. De øvrige takster fastholdes. Tømningsordningen er en hvile-i-sig-selv ordning. En eventuel over- eller underfinansiering vil derfor blive videreført til det efterfølgende år, og taksterne justeres i henhold til denne. Administrationen anbefaler, at de fremsendte bidrag fra Greve Spildevand A/S legalitetsgodkendes, da de er i overensstemmelse med \"hvile-i-sig-selv-princippet\" og overholder Forsyningssekretariatets indtægtsramme. Garantistillelse Greve Spildevand A/S har på generalforsamlingen den 14. december 2022 besluttet at anmode Greve Kommune om , at stille garanti til en byggekredit på 50 mio. kr., der efterfølgende omlægges til et anlægslån med en løbetid på 40 år. Baggrunden for anmodningen om en garantistillelse skyldes, at der i selskabets budget 2023, er planlagt at udvide anlægsinvesteringerne. Der er samlet budgetlagt investeringer for 79,1 mio. kr. i 2023. Med de angivne budgetforudsætninger er der beregnet et lånebehov på 41,5 mio. kr. For at sikre anlægsinvesteringerne trods usikre priser samt hvad der medgår ved tilslutningsbidrag, anmoder Greve Spildevand A/S om en byggekredit på 50,0 mio. kr. Kommunal lånegaranti Det fremgår af lånebekendtgørelsen, at der ikke er lovgivningsmæssige begrænsninger, når en kommune stiller garanti for lån, optaget af selskaber på forsyningsområdet. Greve Kommune kan således stille garanti, når forsyningsområdet anmoder om en garanti i forbindelse med, at de ønsker at lånoptage til deres anlægsinvesteringer. Der er dog en risiko forbundet med, at kommunen stiller en garanti. Såfremt låntager misligholder sine forpligtelser, vil kravet blive rettet mod kommunen. Kommunen er herefter forpligtet til øjeblikkeligt at betale det garanterede beløb til långiveren. Kommunen kan efterfølgende rette kravet videre mod låntageren, men det vil ikke i udgangspunktet være sikret, at kommunen får kravet godtgjort. En lånegaranti kan derfor medføre en risiko for et økonomisk tab for kommunen. Garantiprovision Ved afgivelsen af en lånegaranti til et forsyningsselskab, har kommunen pligt til at opkræve garantiprovision. Garantiprovisionen er betaling for at stille en lånegaranti til rådighed. Låntager opnår samtidig en lavere rentesats hos långiveren, da risikoen ved udlånet er lavt. Pligten til at opkræve garantiprovision følger af kommunalfuldmagtsreglerne. Når der er tale om forsyningsvirksomheder ekskl. varmeforsyningsområdet, er der ikke samme krav om at indhente en ekstern kreditvurdering, til at fastsætte satsen for den garantiprovision, der skal opkræves. KL anbefaler i stedet, at satsen for garantiprovisionen fastsættes på markedsvilkår ved at spørge kreditinstitutioner i markedet. Hvis dette ikke giver et resultat, kan satsen for garantiprovision fastsættes ved at foretage en konkret vurdering. Det vurderes, at det ikke er muligt at finde frem til en markedsbaseret sats udelukkende ved at forespørge markedet. I stedet har administrationen foretaget en konkret vurdering ift. de risici der kan afdækkes vedrørende Greve Spildevand A/S. Det er administrationens vurdering, at Greve Spildevand A/S har en meget stærk betalingsevne jf. den højeste kvalitet i henhold til EU kommissionens tabel. Dette er konkluderet på baggrund af flere forudsætninger, der er bl.a. et naturligt monopol i vandsektorbranchen, hvilket giver en høj sandsynlighed for sikkerhed i langtidsbudgettering af indtjeningen i selskabet. Derudover er selskabet underlagt hvile-i-sig-selv princippet, hvorfor indtægter og udgifter skal balancere over en årrække, herudover har Greve Spildevand A/S jf. regnskab 2021 en sund økonomi, som afspejles ved at gældsforpligtelsen i selskabet er lav. Derfor anbefaler administrationen, at der jævnfører EU kommissionens tabel, opkræves 0,4 % i garantiprovision. Herudover anbefales det, at der opkræves en engangsprovision på 7.000 kr. til ekspedition af sagen. Greve Byråd godkendte den 4. april 2022 garantistillelse til Greve Spildevand A/S på 41 mio. kr. til en byggekredit der efterfølgende omlægges til et anlægslån. Denne garanti er endnu ikke fuldt udnyttet, men er indregnet i Greve Spildevands budget for 2023. Hvis Greve Kommune jf. denne sag stiller garanti på 50 mio. kr., vil den samlede garantistillelse til Greve Spildevand A/S lyde på 91 mio. kr., da der på nuværende tidspunkt ikke er stillet andre garantier for Greve Spildevand A/S, end den ovenfor beskrevne garanti på 41 mio. kr. Lovgrundlag Taksterne fastsættes i henhold til Loven om betalingsregler for Spildevandsforsyningsselskaber og Vandforsyningsloven. Reglerne for garantistillelse er fastsat i Lånebekendtgørelsen. Økonomiske konsekvenser Legalitetsgodkendelsen af taksterne har ingen økonomisk betydning for Greve Kommune. Kommune betaler dog også for afledning af spildevand og et vejafvandingsbidrag. Vandafledningsbidraget er uændret. Greve Kommunen betaler 8 % af spildevandsforsyningsselskabets anlægsomkostninger i vejafvandingsbidrag, som beskrevet i takstbladet. Dette sker efter anbefaling fra KLAR Forsyning, der sideløbende arbejder med, om der kan findes en anden model for afregning af vejafvandingsbidraget. Det samlede anlægsbudget for 2023 er faldet med 5,8 mio. kr. (6,9 %) i forhold til, hvad Greve Spildevand forventede for et år siden i forbindelse med fastlæggelsen af budgettet for 2022, jf. nedenstående tabel. Budgettet til vejafvandingsbidraget tilpasses løbende ved budgetopfølgninger på baggrund af spildevandsforsyningens budgetter og betales i sidste ende på baggrund af de faktiske udgifter i det foregående år. I nedenstående er det nuværende anlægsbudget kort gennemgået, da det giver en indsigt i de projekter spildevandsforsyningen arbejder med. Tabel: Greve Spildevand A/S, anlægsbudget 2023 i 1.000 kr . Budget 2022 Forventet budget 2023 Budget 2023 Forventet Budget 2024 Forventet Budget 2025 Renovering 11.900 11.900 17.400 12.400 12.400 Renseanlæg 11.200 42.000 16.322 86.000 33.000 Klimatilpasning 23.600 19.500 32.345 10.000 16.000 Byudvikling/byggemodning 30.500 10.000 11.500 12.000 10.000 Øvrige Projekter 1.500 1.500 1.500 1.500 1.500 I alt 78.700 84.900 79.067 121.900 72.900 Af de seneste væsentlige ændringer i anlægsbudgettet kan nævnes: Der er afsat yderligere 5,0 mio. kr. i 2023 til opfyldelse af myndighedskrav til reducering af overløb til Hederenden . Derudover er budgettet for renovering og oprensning af regnvandsbassiner hævet med 0,5 mio. kr. i forhold til tidligere år for at kunne imødekomme et ønske om at fokusere mere på rekreative løsninger ved bassiner. Budgettet for renseanlæg er nedjusteret fra 42 mio. kr. til 16,3 mio. kr. hvilket skyldes at ombygning af Mosede Renseanlæg er reduceret fra forventet 41 mio. kr. til 15 mio. kr. Det skal bemærkes, at der nu forventes en udgift på 85 mio. kr. til ombygning i 2024 og en udgift på 32 mio. kr. til ombygning i 2025, hvilket er baggrunden for de kraftige stigninger i budgettet for 2024 og 2025. Budgettet for klimatilpasning er steget med 12,8. mio. kr. i forhold til hvad Greve Spildevand forventede for et år siden, hvilket skyldes, at udgifterne til afskæring af ledninger fra Karlslunde Industri langs motorvejen til Karlslunde Mose budgetteres 8,7 mio. kr. højere end forventet for et år siden. Anlægget er en del af klimatilpasningen af Karlslunde Industri og skal samtidig efterkomme et ønske fra Greve Kommune om at reducere belastningen af Brødmosen fra industriområdet. Der er derudover afsat 7,6 mio. kr. til projektets etape 3, som omhandler klimatilpasning af parcelhusområdet i den sydlige del af Karlslunde mellem S-banen og Strandvejen. Det sker ved etablering og udvidelse af transportledninger til regnvand i Præstevænget, Karlslunde Mosevej og Hyttevej. Der er usikkerhed om tidspunktet for gennemførelsen af projektet, da prioriteringen af områder i klimatilpasningsplanen er ved at blive revideret. For byudvikling/byggemodning budgetteres nu med 11,5 mio. kr. i 2023 mod forventet 10,0 mio. kr. for et år siden. Dette skyldes at der er afsat 3,0 mio. kr. til kloakering af Tværhøjgård . Garantistillelse En lånegaranti indeholder en risiko for, at kommunen pålægges et økonomisk tab. Såfremt Greve Spildevand A/S misligholder sine forpligtelser, kan långiver rette det fulde krav mod kommunen, som vil være forpligtet til at indfri det garanterede beløb. Ved at påtage sig en risiko med en garantistillelse på 50 mio. kr. vil Greve Kommune modtage en indtægt, der opkræves i form af garantiprovision fra Greve Spildevand A/S. Det giver en indtægt i 2023 på ca. 207.000 kr. inklusiv engangsprovision på 7.000 og ca. 195.000 årligt fra 2023, der hvert år reduceres i forhold til restgælden. Risikoen for Greve Kommune er meget lav, da et forsyningsselskab altid kan opkræve hos forbrugerne, hvad selskabet har behov for, også selvom selskabet er underlagt effektivisering. Kommunikation Der bliver oprettet en kort tekst til Greve Kommunes hjemmeside, med et link videre til KLAR Forsynings spildevandstakster. Tidsplan Takstbladet afventer legalitetsgodkendelse af Greve Byråd, hvorefter det offentliggøres, og der opkræves efter det.", "source_path": "data/greve/raw_dagsordener/Klima-, Teknik- og Miljøudvalget_2023-02-09T08:00:00+01:00_c8d7b327-b9d6-49e3-a589-085523f88a55.json"}
{"document_id": "c8d7b327-b9d6-49e3-a589-085523f88a55", "committee": "Klima-, Teknik- og Miljøudvalget", "meeting_date": "2023-02-09T08:00:00+01:00", "section_type": "html_fragment", "section_title": "Input til anlægslov for modernisering af Køge Bugt Strandpark", "case_number": "22-012932", "agenda_index": 13, "text": "Beslutning Undlader. Administrationen beder Greve Marina oplyse, hvad det vil betyde, hvis deres forslag ikke kommer med. Fremstilling Sagsprocedure Plan- og Tryghedsudvalget, Klima-, Teknik- og Miljøudvalget, Økonomiudvalget og Byrådet. Supplerende sagsfremstilling Plan- og Tryghedsudvalget samt Klima-, Teknik og Miljøudvalget har besluttet, at sende sagen tilbage til administrationen med henblik på at indarbejde Greve Marinas ønske på den nordvestlige del, over for Hejren. På baggrund af dette vil Greve Kommunes input til anlægslov for modernisering af Strandparken se således ud for området Hundige Strand: Hundige Strand På Hundige Strand udpeges to byggezoner på Strandparkens arealer, hvoraf den sydlige er skitseret i Strandparkens Visionsplan og den nordlige er på baggrund af ønske fra Greve Marina. Inden for den nordlige zone skal der kunne placeres forskellige maritime erhverv og cafe samt midlertidig bådparkering. Inden for den sydlige zone skal der kunne placeres en restaurant, toiletter/bad, sauna og grejbank. Den samlede bebyggelse inden for de to byggefelter er sat til max 1.600 m2 med en max højde på 8 m. Derudover skal der sikres kørefaste veje, belagte stiforbindelser, samt muliggøres at molerne bliver gangbare med et trædæk. Administrationen har indarbejdet det nye forslag i bilag 5. Administrationen bemærker, at dette nye byggefelt på Hundige Strand ejes af Strandparken I/S i modsætning til Dykanden, som ejes af Greve Kommune og forpagtes af Greve Marina. Greve Marina foreslår, at arealet udmatrikuleres og indgår i lokalplanen for havnen. Hvis området udpeges i anlægsloven, skal det derfor undersøges, om Greve Marina kan få brugsret til området, og/eller det på anden måde kan udgå af Strandparkens areal, da Strandparken jf. deres vedtægter ikke driver havneaktiviteter, der er overdraget til beliggenhedskommunerne. Muligheden for dette er ikke undersøgt juridisk. Dette nye forslag skal derfor afklares med Strandparken I/S, hvis det besluttes i Byrådet. Efter dialogen med de andre kommuner vil de samlede input blive behandlet i alle Byråd igen, inden det kan indsendes som forslag. Resume Byrådet har besluttet at indgå i samarbejdet om anlægslov for modernisering af Køge Bugt Strandpark. Der har været en inddragelse af Greve Marina samt kommunens Natur- og Miljøråd og de tre udpegede områder i Greve Kommune. Det skal besluttes, hvad der skal indgå i det videre arbejde med de øvrige strandparkkommuner i udarbejdelsen af anlægsloven. Indstilling Administrationen indstiller, at Greve Kommunes input til anlægslov for modernisering af Køge Bugt Strandpark godkendes (bilag 1). Sagsbeskrivelse For at muliggøre ønskerne om modernisering, er strandparkskommunerne i dialog med Bolig- og Planstyrelsen om en anlægslov. Rammerne for loven fremgår af en principaftale, som kommunerne og Indenrigs- og Boligministeren tiltrådte i september 2022. Anlægsloven skal sikre gode og attraktive faciliteter til brug for det almene friluftsliv og andre rekreative formål, der knytter sig til kysten og havet. Dette betyder helt konkret, at anlægsloven ophæver udvalgte bindinger i naturbeskyttelsesloven inden for nærmere definerede arealer, for at kunne muliggøre disse faciliteter. Det skal ske under hensyntagen til kystlandskabet og strandparkens natur. På Byrådets møde den 20. juni 2022 blev det godkendt, at administrationen arbejder videre med følgende fokusområder som kan indgå i anlægsloven: 1) Område Hundige Strand umiddelbart nord for Dykanden, 2) Dykanden og 3) Greve Strandeng syd for Greve Marina. Administrationen har i november 2022 foretaget interessentinddragelse, hvor Greve Marina og kommunens Natur- og Miljøråd er blevet hørt. Greve Marina, Danmarks Sportsfiskerforbund og Danmarks Naturfredningsforening (DN) Greve har afgivet høringssvar (bilag 2, 3 og 4). Administrationen har vurderet de indkomne høringssvar og udarbejdet vedlagte forslag til input til moderniseringen af Køge Bugt Strandpark (bilag 1). Inputtet indeholder konkrete rammer for modernisering- og udviklingsmuligheder inden for 3 områder: Hundige Strand, Dykanden og Greve Strandeng. Det er ikke alle ønsker i høringen der er imødekommet. Hundige Strand På Hundige Strand anbefaler administrationen, at der udpeges en byggezone som også er skitseret i Strandparkens Visionsplan. Inden for denne zone skal der kunne placeres en cafe, toiletter/bad, sauna og grejbank. Den samlede bebyggelse er sat til max 500 m2 med en max højde på 8 m. Derudover skal der sikres kørefaste veje, belagte stiforbindelser, samt muliggøres at molerne bliver gangbare med et trædæk. Greve Marina har i deres høringssvar også ønsket, at der udpeges en byggezone på den nordvestlige brink over for Hejren. Denne byggezone kan ifølge marinaen anvendes til maritime erhverv (butikker), isboder/cafe samt parkering med mulighed for bådparkering. I denne sammenhæng foreslår marinaen, at marinaens andel af matrikel 42.a udvides, så den lille asfalterede plads for enden af Hundige Havnevej fremover indgår i lokalplanområdet 11.43 for Greve Marina. Dette vil simplificere samarbejdet, da det vil fjerne behovet for, at intern trafik til og fra Greve Marina skal ske hen over strandparkens område. Administrationen anbefaler ikke at gå videre med denne mulighed, da det vil betyde en øget påvirkning af kystlandskabet, da maritime erhverv og bådparkering vil trække havnefunktioner ud i strandområdet. I den gældende lokalplan for området er dette areal udlagt til offentligt tilgængeligt klit-, strand- og naturområde, hvor der ikke må etableres vej- og parkeringsanlæg eller lign. Dykanden På Hundige Strand anbefaler administrationen, at der udpeges en byggezone, som muliggør udvikling af et multifunktionelt område i overensstemmelse med Greve Marinas ønsker for området. Området skal kunne indeholde faciliteter til lettere sejlads/natur-aktiviteter samt et kombineret vinter og helårsbad med mulighed for et træningsanlæg til fx triatlon, faciliteter til handicapsejlads, kano, kajak og SUP aktiviteter. Herudover skal der muliggøres placering af en cafe/restaurant. I midten af øen vil der være et stort område, der vil kunne benyttes til events af forskellig art, fx fritidsstævner for unge sejlere og kulturelle aktiviteter for borgerne som fx teater, foredrag og mindre koncerter, fx Greve Musikskole. Den samlede bebyggelse kan max blive 1560 m2 med en max højde på 8 m. Derudover skal der sikres kørefaste veje og parkering. Denne anvendelse vil være i overensstemmelse med den gældende lokalplan, der udlægger Dykanden til fremtidige havneformål. DN Greve mener, at den § 3-beskyttede natur på Dykanden bør prioriteres, og hvis området skal inddrages til havn, bør der først udpeges erstatningsnatur. DN er gerne behjælpelige med dette. Hvis havneformål ikke er inden for rammerne af de muligheder, som anlægsloven giver, ønsker Greve Marina ikke, at Dykanden skal indgå i den kommende anlægslov. Ifølge Bolig- og Planstyrelsen, er det forligskredsen der endeligt afgør, hvad anlægsloven skal muliggøre i strandparken. Greve Strandeng På Greve Strandeng anbefaler administrationen, at der udpeges en byggezone, som også er skitseret i Strandparkens Visionsplan. Inden for denne zone skal der kunne placeres en grejbank, mindre café samt faciliteter til fx vinterbadning, sauna og wellness. Den samlede bebyggelse kan max blive 300 m2 med en max højde på 5 m. På baggrund af DN Greves høringssvar, er aktivitetszonen ved Greve Standeng reduceret fra 36.681 til 27.483 m2, så den mere uplejede del af strandengen friholdes for aktiviteter. Herudover mener DN Greve, at klitområdet er meget følsomt for aktiviteter og heller ikke bør inddrages som aktivitetsområde. Denne del af aktivitetszonen er dog fastholdt, for at muliggøre et større udbud af aktiviteter i området. DN Greve bemærker yderligere, at området forsynes trafikalt af Sælstien, der er en gang- og cykelsti. De mener derfor, at fremtidige aktiviteter skal kunne foregå ved færdsel til fods og på cykel, da det vil være i strid med ånden i forslaget at anlægge nye veje. Derfor mener de, at trafikforholdene er i modstrid med de aktiviteter, der skitseres for området og at kun evt. vinterbadefaciliteter og et naturvejlederkontor med tilhørende grej vil kunne ligge på denne placeringen . DN mener at de øvrige aktiviteter er bedre placeret på den anden side af havnen, hvor der er nærliggende P-pladser og en eksisterende badebro. Stier Anlægsloven skal muliggøre en udbygning af det eksisterende stinet, så der sikres adgang til de nye anlæg og sikres sammenhæng i hele strandparken. De nye stier kan opdeles i temaer og funktioner, og der kan etableres steder til ophold og formidling. Stierne kan etableres som hævede trædæk, der sikrer fuld tilgængelighed. DN Greve mener ikke, at der bør etableres trædæk i klitterne, men derimod parallelt med stranden i nogle af de transportveje, der løber mellem klitterne. Naturbeskyttelse og strandbeskyttelse I principaftalen for anlægsloven fremgår det, at på de fastlagte arealer ophæves relevante bindinger på arealerne, der er pålagt i medfør af naturbeskyttelsesloven. Dog skal tilstandsændringer af § 3-beskyttet natur søges begrænset mest muligt, herunder ved etablering af erstatningsnatur, ligesom naturbeskyttelseslovens krav om artsbeskyttelse af bilag IV-arter, rødlistede arter m.v. videreføres uændret. En del af arealerne som Greve Kommune ønsker indarbejdet i anlægsloven indeholder § 3-beskyttet natur. Der skal derfor etableres erstatningsnatur, når der skal udarbejdes konkrete planer for området. Greve Marina foreslår, at erstatningsnaturen findes på strandparkens arealer nord for de udpegede områder. DN Greve mener at anlægsloven bør sætte beskyttelse af naturværdierne som forudsætning for de øvrige hensyn og friholde blomstereng og klitter for aktiviteter og anlæg. Greve Kommune ansøgte i 2019 Kystdirektoratet om ophævelse af strandbeskyttelseslinjen på Greve Marina, herunder på Dykanden. Ansøgningen blev kun delvist imødekommet, da Dykanden er omfattet at § 3-beskyttet natur, hvor Kystdirektoratets vurdering var, at hensynet til varetagelsen af de naturbeskyttelsesmæssige hensyn betød, at strandbeskyttelsen på § 3-beskyttede arealer ikke blev ophævet. Dykanden er derfor i dag fortsat omfattet af strandbeskyttelseslinjen. Med anlægsloven bliver det muligt at ophæve strandbeskyttelseslinjen for de udpegede arealer, hvilket sikrer Greve Marinas udviklingsmuligheder på Dykanden med forventning om, at der skal findes erstatningsnatur. Greve Kommune vil med denne indmelding til anlægsloven arbejde for, at det også bliver muligt at have havneaktiviteter på Dykanden. Lovgrundlag Regeringen har hidtil sigtet mod at fremsætte et lovforslag om en anlægslov for Køge Bugt Strandpark i 2023. Dette kan dog vise sig at blive forsinket, og kommunerne arbejder pt. ud fra en forventning om, at tidsplanen kan skydes et halvt år. Kommunerne skal efterfølgende tilvejebringe det nødvendige plangrundlag, der muliggør den fremtidige modernisering. Anlægsloven omhandler kun bindinger pålagt i medfør af naturbeskyttelsesloven. Den kommende konkrete planlægning for områderne skal fortsat overholde al øvrig lovgivning, herunder fingerplanen. Administrationen er i dialog med Bolig- og Planstyrelsen om havneanlæg er i overensstemmelse med fingerplanens bestemmelser for grønne kiler. Økonomiske konsekvenser Anlægslov for Køge Bugt Strandpark har ikke direkte økonomiske konsekvenser for Greve Kommune. Når faciliteterne skal tilvejebringes, er det dog ikke staten, men de enkelte kommuner, fonde mv. der skal finansiere projekterne. Øvrige konsekvenser Greve Kommune skal i den efterfølgende kommune- og lokalplanlægning regulere faciliteterne i de afgrænsede områder inden for de rammer, der fastlægges i anlægsloven. Tidsplan De enkelte strandparkskommuners input til anlægsloven forelægges de respektive byråd med henblik på godkendelse januar/februar 2023. Dette er dog ikke muligt for alle kommuner. Strandparkskommunernes samlede input til anlægslov forelægges parallelt i byrådene med henblik på godkendelse februar/marts 2023. Forventes udskudt med et halvt år. Der udarbejdes en miljøvurdering, forventes af tage ca. 7 måneder. Udkast til anlægslov for modernisering af Køge Bugt Strandpark udarbejdes. Det forventes, at anlægsloven behandles af Folketinget i sidste halvdel af 2023 eller første halvdel af 2024. Kommunerne skal i deres kommune- og lokalplanlægning regulere faciliteterne i de afgrænsede arealer inden for de rammer, der fastlægges i anlægsloven. Sagens forløb 10-01-2023 Plan- og Tryghedsudvalget Sagen sendes tilbage til administrationen med henblik på at indarbejde Greve Marinas ønske på den nordvestlige del, over for Hejren. 16-01-2023 Klima-, Teknik- og Miljøudvalget Sagen sendes tilbage til administrationen med henblik på at indarbejde Greve Marinas ønske på den nordvestlige del, over for Hejren. 07-02-2023 Plan- og Tryghedsudvalget Anbefales som anført af administrationen jf. bilag 1. Mehmet Zeki Dogru (Ø) undlod at tage stilling.", "source_path": "data/greve/raw_dagsordener/Klima-, Teknik- og Miljøudvalget_2023-02-09T08:00:00+01:00_c8d7b327-b9d6-49e3-a589-085523f88a55.json"}
{"document_id": "c8d7b327-b9d6-49e3-a589-085523f88a55", "committee": "Klima-, Teknik- og Miljøudvalget", "meeting_date": "2023-02-09T08:00:00+01:00", "section_type": "html_fragment", "section_title": "Byggesagsgebyrer - Mulighed for fast beløb", "case_number": "22-016138", "agenda_index": 14, "text": "Beslutning Orienteringen blev taget til efterretning. Fremstilling Sagsprocedure Klima-, Teknik- og Miljøudvalget. Resume Byrådet besluttede igen den 3. oktober 2022 at fastlægge gebyr for byggesagsbehandling til en timepris pr. forbrugt time. Gebyrer kan ifølge loven enten opkræves efter forbrugt tid til sagsbehandlingen eller som fast gebyr pr. byggesag. Klima-, Teknik- og Miljøudvalget besluttede den 19. september 2022, at der skal fremlægges en sag om muligheden for at afbureaukratisere byggesagsbehandlingen fx med en fast takst i stedet for en timepris.. Indstilling Administrationen indstiller, a t orienteringen tages til efterretning. Sagsbeskrivelse Administrationen behandler årligt ca. 850 byggesager. I 2022 er der ca. 260 er sager, hvor der kan opkræves byggesagsgebyr. Byggesagsgebyr har i 2022 været 771 kr. pr. time efter medgået tid. Ifølge Bygningsreglement 2018 ́s Vejledning om gebyr for kommunens sagsbehandling på byggesagsområdet, må gebyrindtægterne ikke overstige de omkostninger kommunen har i forbindelse med byggesagsbehandlingen. Der må kun opkræves gebyrer i relation til byggeloven. Der må således ikke opkræves gebyr for f.eks. behandling af dispensationsansøgninger vedrørende lokalplaner samt landzonetilladelser. Gebyret er fastsat ud fra en beregning af både direkte og indirekte udgifter ud fra et forsigtighedsprincip, som sikrer, at der ikke opkræves et højere gebyr, end der er er udgifter til. Frem for at opkræve byggesagsgebyrer i form af en timepris kan det alternativt vælges at opkræve et fast beløb på maksimalt 1.082 kr. pr. byggesag (beløbet pristalsreguleres en gang årligt). Der må også kun ved denne metode opkræves gebyrer i relation til byggeloven. Der må således fortsat ikke opkræves gebyr for f.eks. behandling af dispensationsansøgninger vedrørende lokalplaner samt landzonetilladelser. Der kan forventes en årlig indtægt ved opkrævning af et fast beløb på ca. 260 sager x 1.082 kr. pr sag = 281.320 kr. Den budgetterede indtægt fra byggesagsgebyrerne var i 2022 1,376 mio. kr. Der ville således have været en mindre indtægt ved opkrævning af et fast beløb fremfor opkrævning efter medgået tid på ca. 1,1 mio. kr. Hvis praksis ønskes ændret for 2024, skal det besluttes under budgetforhandlingerne for 2024-2027 ved at finde en årlig finansiering på omkring 1,1 mio. kr. Taksten skal herefter godkendes inden årsskiftet 2023/2024, hvor administrationen vil fremlægge en sag om dette. Opkrævningen af byggesagsgebyrer er i dag meget automatiseret. Det tidsforbrug der er forbundet med opkrævningen er tidligere estimeret til at være ca. 30 timer årligt, svarende til en administrativ udgift på ca. 25.000 kr. / år. Byrådet kan alternativt beslutte, at der ikke skal betales gebyr ved byggesagsbehandlingen, og der skal da findes finansiering til den manglende indtægt på ca. 1,4 mio. kr. Af landets 98 kommuner har 24 kommuner besluttet ikke at opkræve byggesagsgebyrer, 6 kommuner opkræver et fast beløb, 5 kommuner opkræver et delvist gebyr / timepris og de øvrige 63 kommune opkræve byggesagsgebyrer efter medgået tid. Delvis gebyr betyder, at der kun opkræves betaling for behandling af visse typer af byggesager fx enfamiliehuse. Kilde: Dansk Industri. Lovgrundlag Byggelovens § 28, Bygningsreglement 2018 § 39. Økonomiske konsekvenser Hvis det ændres, så byggesagsgebyrer opkræves efter et fast beløb vil det medfører en mindreindtægt for kommunen i størrelsesordenen ca. 1,1 mio. kr. om året med det nuværende antal byggesagsbehandlere. Hvis det besluttes ikke at opkræve gebyr for byggesagsbehandlingen vil det medfører en mindreindtægt for kommunen i størrelsesordenen ca. 1,4 mio. kr. om året med det nuværende antal byggesagsbehandlere.", "source_path": "data/greve/raw_dagsordener/Klima-, Teknik- og Miljøudvalget_2023-02-09T08:00:00+01:00_c8d7b327-b9d6-49e3-a589-085523f88a55.json"}
{"document_id": "c8d7b327-b9d6-49e3-a589-085523f88a55", "committee": "Klima-, Teknik- og Miljøudvalget", "meeting_date": "2023-02-09T08:00:00+01:00", "section_type": "html_fragment", "section_title": "Lukket: Henvendelser til formanden", "case_number": "21-015023", "agenda_index": 15, "text": "Orienteringen blev taget til efterretning.", "source_path": "data/greve/raw_dagsordener/Klima-, Teknik- og Miljøudvalget_2023-02-09T08:00:00+01:00_c8d7b327-b9d6-49e3-a589-085523f88a55.json"}
{"document_id": "c8d7b327-b9d6-49e3-a589-085523f88a55", "committee": "Klima-, Teknik- og Miljøudvalget", "meeting_date": "2023-02-09T08:00:00+01:00", "section_type": "html_fragment", "section_title": "Orientering fra formanden/gensidig orientering", "case_number": "21-014457", "agenda_index": 16, "text": "Beslutning Ingen orienteringspunkter. Fremstilling Sagsprocedure Klima-, Teknik- og Miljøudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning.", "source_path": "data/greve/raw_dagsordener/Klima-, Teknik- og Miljøudvalget_2023-02-09T08:00:00+01:00_c8d7b327-b9d6-49e3-a589-085523f88a55.json"}
{"document_id": "c8d7b327-b9d6-49e3-a589-085523f88a55", "committee": "Klima-, Teknik- og Miljøudvalget", "meeting_date": "2023-02-09T08:00:00+01:00", "section_type": "html_fragment", "section_title": "Huskeliste og orientering fra administrationen", "case_number": "21-013718", "agenda_index": 17, "text": "Beslutning Der indkaldes til ekstraordinært udvalgsmøde den 6. marts 2023, hor sag om tilslutning til fjernvarme af kommunens bygninger behandles. Fremstilling Sagsprocedure Klima-, Teknik- og Miljøudvalget. Resume I sagen gives et kort overblik over administrationens orienteringspunkter. Indstilling Administrationen indstiller at eventuelle orienteringer tages til efterretning. Sagsbeskrivelse Administrationen orienterer om: Fortov langs Karlslunde Parkvej Den rådgivende ingeniørvirksomhed Via Trafik vandt udbuddet, og står for udarbejdelse af et komplet hovedprojekt med nyt fortov langs nordsiden af Karlslunde Parkvej på strækningen mellem Annasvej og Agergårdshaven samt trappenedgang til Stikagerstien fra Karlslunde Parkvej. Administrationen har modtaget skitse til en løsning og en pris. Desværre lyder overslaget på 3,4 mio. kr. Der er i budgettet afsat 2,3 mio. kr. og der mangler dermed 1,1 mio. kr. til realisering af projektet. Administrationen har derfor bedt rådgiveren om forslag til at tilpasse projektet, så det kommer nærmere bevillingen, inden løsningen fremlægges for udvalget. Nyhedsbrev fra KL's Klima- og Miljøudvalg. Nyhedsbrevet kan fremover tilsendes direkte til medlemmerne, hvis det ønskes. Vandindtrængning i bygninger ved kraftig regn Der blev konstateret vandindtrængning ved den seneste kraftig regn i flere af kommunens bygninger. Det gælder fx Krogårdsskolen. Flere steder med vandindtrængning grundet tagets alder og konstruktion. Renovering hænger sammen med renovering af vinduer, ventilation, lofter og belysning. Holmeagerskolen. Gangen ved hallen. Er forårsaget af udfordringerne med hallens tag og tagrender. (Foranalyse af hallens tag er med i seneste frigivelse fra genopretningspuljen.) Arenaskolen. Opstår ved SFO/indskolingsbygningen. Mødecenteret på Rådhuset Status Strandskolen Bygning B (etape 1) er taget i brug mandag den 23. januar 2023. Der udestår mindre mangler som entreprenøren udfører udenfor skoletid de kommende uger og i uge 8/vinterferien. Etape 2 er i gang og omfatter den ene halvdel af fløj A samt nybyggeriet af BT (sammenbygningen mellem fløj A, B og C). Omfanget af asbest i konstruktioner er desværre af et mere væsentligt større omfang end forventet. Håndtering af asbestsanering, herunder også sanering af alt mineraluldsisolering fra før 1997 blev skærpet fra januar 2022. Denne skærpelse har medført, at krav til sanering og overholdelse af arbejdsmiljøkrav er af et større og mere omfattende arbejde, og udgiften er dermed dyrere end forventet og arbejdets fremdrift er påvirket. Administrationen vil fremlægge en sag, forventeligt på næste udvalgsmøde i marts, om handlemulighederne i sagen.", "source_path": "data/greve/raw_dagsordener/Klima-, Teknik- og Miljøudvalget_2023-02-09T08:00:00+01:00_c8d7b327-b9d6-49e3-a589-085523f88a55.json"}
{"document_id": "c8d7b327-b9d6-49e3-a589-085523f88a55", "committee": "Klima-, Teknik- og Miljøudvalget", "meeting_date": "2023-02-09T08:00:00+01:00", "section_type": "html_fragment", "section_title": "Klima-, Teknik- og Miljøudvalgets mødekalender 2023", "case_number": "21-014455", "agenda_index": 18, "text": "Beslutning Orienteringen blev taget til efterretning. Fremstilling Sagsprocedure Klima-, Teknik- og Miljøudvalget. Resume I sagen gives et overblik over Klima-, Teknik- og Miljøudvalgets udvalgsmøder og møder i tilknytning til udvalget. Indstilling Administrationen indstiller at orienteringen tages til efterretning. Sagsbeskrivelse Kalenderen er vedlagt som bilag.", "source_path": "data/greve/raw_dagsordener/Klima-, Teknik- og Miljøudvalget_2023-02-09T08:00:00+01:00_c8d7b327-b9d6-49e3-a589-085523f88a55.json"}
{"document_id": "c8d7b327-b9d6-49e3-a589-085523f88a55", "committee": "Klima-, Teknik- og Miljøudvalget", "meeting_date": "2023-02-09T08:00:00+01:00", "section_type": "html_fragment", "section_title": "Underskriftsark", "case_number": "21-014460", "agenda_index": 19, "text": "Fremstilling Sagsprocedure Klima-, Teknik- og Miljøudvalget. Resume Elektronisk underskriftsark.", "source_path": "data/greve/raw_dagsordener/Klima-, Teknik- og Miljøudvalget_2023-02-09T08:00:00+01:00_c8d7b327-b9d6-49e3-a589-085523f88a55.json"}
