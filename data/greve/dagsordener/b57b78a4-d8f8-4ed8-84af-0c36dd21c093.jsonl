{"document_id": "b57b78a4-d8f8-4ed8-84af-0c36dd21c093", "committee": "Klima-, Teknik- og Miljøudvalget", "meeting_date": "2024-01-15T08:00:00+01:00", "section_type": "html_fragment", "section_title": "Godkendelse af dagsorden", "case_number": "21-014454", "agenda_index": 0, "text": "Beslutning Godkendt. Fremstilling Sagsprocedure Klima-, Teknik- og Miljøudvalget. Resume Godkendelse af dagsorden for møde den 15. januar 2024. Indstilling Administrationen indstiller at dagsordenen godkendes.", "source_path": "data/greve/raw_dagsordener/Klima-, Teknik- og Miljøudvalget_2024-01-15T08:00:00+01:00_b57b78a4-d8f8-4ed8-84af-0c36dd21c093.json"}
{"document_id": "b57b78a4-d8f8-4ed8-84af-0c36dd21c093", "committee": "Klima-, Teknik- og Miljøudvalget", "meeting_date": "2024-01-15T08:00:00+01:00", "section_type": "html_fragment", "section_title": "Tune Skole, brugerinddragelse ved samling - tidsplan og proces", "case_number": "22-012933", "agenda_index": 1, "text": "Beslutning 1.-2 Godkendt. Fremstilling Sagsprocedure Skole-, Børne- og Ungeudvalget og Klima-, Teknik- og Miljøudvalget. Resume Byrådet besluttede den 19. juni 2023, at Tune Skole skal samles på en matrikel, og at Tune Skole Lunden flytter i midlertidige bygninger på Tune Skole Højen til skolestart 2024/25. Administrationen har udarbejdet en tidsplan og plan for brugerinddragelse, herunder oprettelse af et Byggeudvalg og en følgegruppe i projektets forløb. Udvalget skal beslutte, hvem der skal deltage i følgegruppen, som er nærmere beskrevet (jf. bilag 1). Indstilling Administrationen indstiller overfor Skole-, Børne- og Ungeudvalget og Klima-, Teknik- og Miljøudvalget 1. at de i sagen forslåede deltagere i følgegruppen godkendes. 2. at processen for bruger- og borgerinddragelse tages til efterretning. Sagsbeskrivelse På byrådsmødet den 30. januar (pkt. 22) blev følgende protokolleret: Udvalget opfordrer til, at skolebestyrelsen og skoleledelsen inviterer nuværende forældre og kommende forældrene (til skoleåret 23/24) til et dialogmøde, inden der træffes beslutning i Byrådet. I overensstemmelse med denne beslutning har skolebestyrelsen og skoleledelsen afholdt dialogmøder for både nuværende og kommende forældre i perioden januar-april 2023. På baggrund af disse dialogmøder er der udarbejdet et notat af Skolebestyrelsen, som Byrådet fik forelagt på byrådsmødet den 19. juni (pkt. 12, bilag 2). I den videre proces med samling og renovering af Tune Skole vil nuværende forældre fortsat spille en aktiv rolle gennem deres deltagelse i et byggeudvalg. Samtidig vil kommende forældre løbende blive orienteret via AULA og en hjemmeside. Byrådet vedtog den 2. oktober 2023 ( pkt. 12) Budget 2024-2027, hvor der er afsat midler til opstart af arbejdet med at samle Tune Skole. Første etape i samlingen indebærer at flytte Tune Skole Lunden til Tune Skole Højen i midlertidige bygninger. Samlingen vil være gældende fra skoleåret 2024/25. De nye midlertidige bygninger på Højen vil være af en kvalitet, som både elever og medarbejdere kan trives i, indtil arbejdet med at renovere og ombygge Tune Skole er afsluttet. Byggeudvalg Som en del af projektets udformning lægges der vægt på at inddrage brugere for at sikre relevans og kvalitet i projektets udførelse. Der er nedsat et byggeudvalg for at sikre repræsentation af forskellige brugergrupper, herunder medlemmer fra skolebestyrelsen, skoleledelsen, medarbejdere og elever. Dette udvalgs primære opgave er at garantere, at brugernes synspunkter og behov bliver taget i betragtning under hele projektforløbet. Løbende vil byggeudvalget inddele sig i mindre fokusgrupper for at håndtere specifikke områder af projektet indenfor læringsmiljø, trafikforhold, legeplads og udeområder. Disse grupper kan udover byggeudvalgets medlemmer også inkludere eksperter og fagfolk, for at bringe yderligere ekspertise og perspektiver ind i projektet. Byggeudvalget har indtil videre gennemført to møder med fokus på de trafikale forhold i området omkring Tune Skole Højen, og for at identificere den mest optimale lokation for de midlertidige bygninger, som skal huse Tune Skole Lunden. Detaljer om placeringen af de midlertidige bygninger forelægges i sagen \"Placeringsforslag til midlertidige bygninger på Tune Skole Højen.\" Når de midlertidige bygninger er opført på Tune Skole Højen, og skolen er samlet, vil byggeudvalget fortsætte sit arbejde med at give input og feedback til hovedprojektet med renovering og udbygning af Tune Skole. Byggeudvalgets opgave er i første omgang at give input til anlægsprojektets byggeprogram. Dette medfører, at de skal være med til at beskrive visioner, fagligt grundlag for bygningens kernefunktion, specifikationer og krav til funktion, indretning, adgangsforhold, udearealer, relationer til omverdenen, adfærd, sikkerhed m.v. Derudover vil byggeudvalget opsamle og koordinere aktiviteter og input fra de nedsatte reference- og fokusgrupper, som leverer input på projektets delområder. Udvalget har også ansvaret for kontakten og informationen til de brugere, der ikke deltager i byggeudvalget. Byggeprogrammet vil desuden blive baseret på det principprogram for læringsmiljøer, som forventes behandlet politisk i starten af 2024. Efter byggeprogrammet vil byggeudvalget blive involveret i dispositionsforslaget, som er de mere konkrete indretningstegninger for byggeriet. Byggeudvalget har ingen selvstændig beslutningskompetence men rådgiver og anbefaler overfor styregruppen og de politiske udvalg. Følgegruppe Derudover vil der blive oprettet en følgegruppe, der vil fungere som et vigtigt bindeled mellem projektet og dets interessenter. Denne gruppe vil bestå af repræsentanter fra lokalmiljøet, kommunale råd og relevante foreninger. Formålet med følgegruppen er at sikre sammenhæng og en god dialog mellem projektet og lokalsamfundet. Gruppen vil fungere som en høringspartner, hvor gruppens feedback og synspunkter vil blive taget i betragtning, før vigtige beslutninger træffes. Følgegruppen vil følge projektet hele vejen og har en lignende rolle som det panel, der blev etableret i forbindelse med planlægningen af et nyt plejecenter i Tune. En mere detaljeret beskrivelse af følgegruppen fremgår (jf. bilag 1). Lovgrundlag Bygningsreglement, udbudsloven og folkeskoleloven. Økonomiske konsekvenser Sagen har ingen økonomiske konsekvenser for Greve Kommune. Kommunikation Der er blevet oprettet en hjemmeside til projektet, så alle, der er interesserede, kan holde sig orienteret. På hjemmesiden vil administrationen løbende orientere om de seneste nyheder og opdateringer omkring projektet. Der vil være information om forskellige aspekter af projektet, herunder tidsplanen, de midlertidige bygninger, hovedprojektets detaljer, trafikanalyse og brugerinddragelse. Tidsplan Projektet er opdelt i to faser. Den første fase omfatter etablering og opstilling af midlertidige bygninger på Tune Skole Højen til brug for elever og medarbejdere fra Tune Skole Lunden. Samtidig vil der blive foretaget en analyse af legeplads og de trafikale forhold på Højen. Den anden fase omhandler hovedprojektet, som omfatter renovering og udbygning af Tune Skole Højen. I denne fase vil der også blive arbejdet med implementeringen af anbefalingerne fra trafikanalysen. Tidsplan for de midlertidige bygninger (2023-2024) Nov./dec. 2023 Proces for placering af de midlertidige bygninger med byggeudvalg Januar 2024 Godkendelse af placering af de midlertidige bygninger i Byrådet Februar 2024 Proces for etablering af legeplads til indskoling/SFO på Højen behandles politisk Februar 2024 Start på udbudsprocessen Marts 2024 Godkendelse af legeplads til indskoling/SFO på Højen i Byrådet Juni 2024 Opsætning af midlertidige bygninger August 2024 Midlertidige bygninger er klar til skolestart Tidsplan for hovedprojekt for renovering/udbygning af Tune Skole Højen (2024-2030) 2024 Start på udarbejdelse af hovedprojekt 2024 og 2025 Inddragelse og tilretning af hovedprojekt 2025 Godkendelse af hovedprojekt i Byrådet 2025 Hovedprojektet sendes i udbud 2026 Offentliggørelse af vinderprojektet 2026-27 Start på renovering og udbygning ca. 2030 Afslutning af anlægsprojektet afhæng af finansiering Der vil blive fremlagt separate indstillinger i 2024 for trafikanalysen, midlertidig legeplads og planlægning af området omkring Tune Skole Lunden . Indstilling om trafikanalysen forventes forelagt i februar/marts 2024. Skole-, Børne- og Ungeudvalget og Klima-, Teknik- og Miljøudvalget vil blive inddraget i en drøftelse af byggeprogrammet samt principperne for ombygning og udvidelse inden hovedprojektet skal godkendes til udbud. Sagens forløb 09-01-2024 Skole-, Børne- og Ungeudvalget 1. Godkendt med bemærkning om, at udvalget ønsker følgegruppen suppleret med et forældrevalgt medlem af Skole-/Børnerådet. Det ses gerne, at vedkommende har erfaring med sammenlægning af matrikler. 2. Godkendt. Afbud: Linda Heegaard", "source_path": "data/greve/raw_dagsordener/Klima-, Teknik- og Miljøudvalget_2024-01-15T08:00:00+01:00_b57b78a4-d8f8-4ed8-84af-0c36dd21c093.json"}
{"document_id": "b57b78a4-d8f8-4ed8-84af-0c36dd21c093", "committee": "Klima-, Teknik- og Miljøudvalget", "meeting_date": "2024-01-15T08:00:00+01:00", "section_type": "html_fragment", "section_title": "Tune Skole, midlertidige bygninger til samling - anlægsbevilling", "case_number": "22-012933", "agenda_index": 2, "text": "Beslutning 1.-3. anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Der blev i budget 2023-2026 afsat rådighedsbeløb på 0,8 mio. kr. i 2023 og 7,05 mio. kr. i 2024 til etablering af midlertidige bygninger på Tune Skole, Højens matrikel til flytning af skolens indskoling fra Lunden til Højen fra skolestart 2024. Der søges om frigivelse af rådighedsbeløb afsat for 2024. Indstilling Administrationen indstiller: at der i 2024 afsættes rådighedsbeløb og meddeles anlægsbevilling på 7,050 mio. kr. til \"Renovering af Tune skole\", finansieret af puljen \"Rækkefølgeplanen\", der reduceres tilsvarende. at orienteringen omkring placering af de midlertidige bygninger tages til efterretning. at det tages til efterretning, at administrationen vender tilbage med sager omkring trafikanalyse og midlertidig legeplads samt arbejdet med Lunden. Sagsbeskrivelse På Byrådets møde den 19. juni 2023 (pkt. 12) blev det besluttet, at Tune Skole skal samles på Tune Højens matrikel med etablering af midlertidige bygninger til supplering af lokaler til skolen. De midlertidige bygninger og Højens eksisterende lokaler skal kunne rumme hele skolen nu, hvor indskolingsklasser, SFO ́en og lærere/pædagoger fra Lunden flyttes til Højens matrikel. Det blev besluttet, at samlingen skal være klar ved skolestart august 2024. Der er nedsat et byggeudvalg, der arbejder på en løsning for, hvilke klasser og funktioner, der skal placeres i de midlertidige bygninger indtil projektet for om-/tilbygning og renovering af Højens eksisterende bygninger er afsluttet. Arbejdet i byggeudvalget blev igangsat i november 2023. Planen for hvilke klasser og funktioner, der skal placeres i de midlertidige bygninger afsluttes i januar 2024. Byggeudvalget er på nuværende tidspunkt enige om, at placering af de midlertidige bygninger vil være mest hensigtsmæssigt på arealet mod Tunehallerne (jf. bilag 1). Ved denne placering er der er mulighed for at anvende det store parkeringsareal foran hallerne til parkering og afsætning af elever, der køres i skole. Ved samlingen af Tune Skole på Højens matrikel er der forventning om, at omfang af bilkørsel til og fra skolen om morgenen øges. Sideløbende med arbejdet omkring de midlertidige bygninger er der igangsat en trafikanalyse, der skal belyse de udfordringer, der er omkring trafik og parkeringen ved skolen samt, hvor der er risiko for farlig kontakt mellem bløde trafikanter og biler ved gang-/cykelstier, overkørsler og kryds. Den 27. november 2023 blev den foreløbige trafikanalyse forelagt for byggeudvalget, og den viser, at placering af de midlertidige bygninger vil være mest hensigtsmæssig på arealet mod Tune Hallerne. Den endelige trafikanalyse forventes forelagt til politisk behandling senere i 2024. Da placeringen i henhold til trafikanalysen er i overensstemmelse med det, som byggeudvalget vurderer er det mest hensigtsmæssige for skolen, er det denne placering, der anbefales arbejdet videre med. Den præcise placering på arealet er endnu ikke besluttet, da det skal vurderes ud fra forhold omkring terræn, belægninger, beplantninger, koteforhold , kloak og afstandskrav til bygninger og veje samt adgangsmuligheder til parkeringsarealet ved Tune Hallerne. Derudover er der i byggeudvalget drøftet et ønske om, at der etableres mere legepladsareal i tilknytning til pavillonerne, hvilket der ikke er afsat midler til. Der er først afsat midler til etablering af legeplads i forbindelse med den varige udbygning af skolen. Administrationen vil derfor vende tilbage med en indstilling der beskriver, hvordan dette kan løses, herunder mulighed for flytning af nogle af de eksisterende legeredskaber fra Lunden til Højen, eller tidlig indkøb af de legeredskaber, der kan indarbejdes i en varig legepladsløsning. Udfordringen med legeplads ved pavillonerne er, at den vil være midlertidig, da området skal anvendes til byggeplads, når den endelige udbygning og renovering af skolen skal udføres. Levering af midlertidige bygninger Opsætning af midlertidige bygninger udbydes til tre pavillonleverandører, der vurderes at kunne løse opgaven. Placeringen af bygningerne er en del af de oplysninger, der skal videregives til pavillonudbyderne sammen med krav til bygningernes indretning, adgangsforhold, flugtvejsforhold, fliser, trapper og ramper. Arbejdet med udarbejdelse af udbudsmateriale og krav til pavillonleverandørerne er afsluttet i medio januar 2024, hvorefter der indhentes tilbud på levering, opsætning og leje af de midlertidige bygninger. Lovgrundlag Greve Kommunes Kommuneplan, gældende Bygningsreglement og udbudsloven Økonomiske konsekvenser Der afsættes rådighedsbeløb og gives anlægsbevilling på 7,05 mio. kr. til etablering af midlertidige pavilloner, så de står klar til august 2024. Bevillingen afsættes under projekt 522 - Renovering af Tune skole. Bevillingen finansieres af pulje 497 - Rækkefølgeplanen, der nedskrives tilsvarende. Der er i 2023 afsat 0,8 mio. kr. til rådgivning (som er frigivet med budget 2023) , hvoraf der anvendes 0,4 mio. kr. i 2023. De resterende 0,4 mio. kr. søges overført til rådgivning i 2024. Overførsel sker ifm. overførselssagen. Rækkefølgeplanen 2024: Nr. Projekt 2024 (i t. kr.) 497 Rækkefølgeplanen i alt 18.550 Udmøntes: 522 Renovering af Tune skole 7.050 Udmøntes i alt 7.050 Samtidig er der afsat 1,1 mio. kr. til leje af pavilloner inklusiv forsikring og brandalarmering på driftsbudgettet. Udgifter til rengøring og vedligehold vil blive dækket af de driftsudgifter der har været brugt på Tune Skole Lunden. Til trafiksikkerhedsanalysen for Tune Skole er der afsat 150.000 kr. som anvendes til analysedelen. Der er ikke afsat midler til at udføre de anbefalede tiltag, hvorfor dette vil skulle løses særskilt i den indstilling der fremlægges om trafikanalysen senere i 2024. Øvrige konsekvenser Der udarbejdes ikke ny lokalplan for Tune Skole Højen i forbindelse med udvidelsen, da området har støjrestriktioner. Byggetilladelsen skal derfor i udvidet høring og offentliggøres på Greve Kommunes hjemmesiden. Kommunikation Kommunikation er beskrevet i separat indstilling om proces for samling af Tune Skole, som fremlægges på samme møderække. Tidsplan November - ultimo december 2023 Proces i byggeudvalget for løsning med placering og indretning af midlertidige bygninger (afsluttet) December 2023 – medio januar 2024 Udarbejdelse af udbudsmateriale for midlertidige bygninger (afsluttet) Medio januar – primo februar 2024 Udbudsperiode af midlertidige bygninger (pavillonbyggeri) Medio januar – april 2024 Byggesagsbehandling (placering af pavilloner) Medio februar – juli 2024 Tidsperiode for pavillonleverandør til fremskaffelse af midlertidige bygninger – og byggesagsbehandling Primo juli – primo august 2024 Opsætning af midlertidige bygninger Primo august 2024 Ibrugtagning", "source_path": "data/greve/raw_dagsordener/Klima-, Teknik- og Miljøudvalget_2024-01-15T08:00:00+01:00_b57b78a4-d8f8-4ed8-84af-0c36dd21c093.json"}
{"document_id": "b57b78a4-d8f8-4ed8-84af-0c36dd21c093", "committee": "Klima-, Teknik- og Miljøudvalget", "meeting_date": "2024-01-15T08:00:00+01:00", "section_type": "html_fragment", "section_title": "Vej- og Landskabspuljer i 2024, anlægsbevilling og prioritering", "case_number": "23-011060", "agenda_index": 3, "text": "Beslutning 1.-4. anbefales. Klima-, Teknik- og Miljøudvalget bemærker i forhold til cykelstien ved Skovbo Alle, at denne alene skal handle om strækningen fra Greve Landevej til den første rundkørsel ved Skovbo Alle. Stien skal bestå af fortov og dobbeltrettet cykelsti, som udgangspunkt i den nordlige side. Begge dele som en asfalteret løsning. Hvis der ikke er plads pga. matrikulære forhold, ønskes en delt løsning (med fortov og cykelsti på begge sider), alternativt fortov og dobbeltrettet cykelsti på sydsiden. Fremstilling Sagsprocedure Klima-, Teknik og Miljøudvalget, Økonomiudvalget og Byrådet. Resume Sagen indeholder forslag til fordeling af det afsatte rådighedsbeløb på investeringsoversigt 2024 til anlæg på vej- og landskabsområdet. Beslutningen sikrer, at der afsættes anlægsmidler til de opgaver, som vurderes at være de mest nødvendige opgaver på vej- og landskabsområdet, og samtidig beskrives konsekvenserne ved prioriteringen. Indstilling Administrationen indstiller, 1. at det besluttes at prioritere følgende projekter til igangsættelse i 2024 jf. sagsbeskrivelsen: a) Genopretning af hegn på udsatte steder langs S-togsbanen (0,5 mio. kr.) b) Trafiksikkerhed (kampagner, analyser og udbudsmateriale til cykelsti) (0,8 mio. kr.) c) Asfalt (2,1 mio. kr.) d) Broer (1,0 mio. kr.) e) Undersøgelse af underjordisk regnvandsbassin ved Mosede Fort (0,2 mio. kr.) f) Udskiftning af pumpebrønde (1 mio. kr.) g) Skader som følge af storm og stormflod (1,09 mio. kr.) 2. at der afsættes rådighedsbeløb i 2024 og meddeles anlægsbevilling på 6,69 mio. kr. til ovenstående projekter. Midlerne er finansieret af de to puljer \" Renov . veje, stier, broer jf. budgetanalyse\" samt \"Vej og landskab - nye anlæg til fordeling\". Med denne indstilling udmøntes de to puljer for 2024-budgettet fuldt ud. 3. at de to puljer \" Renov veje, stier, broer jf. budgetanalyse\" og \"Vej og landskab - nye anlæg til fordeling\" frem adrettet sammenlægges til én pulje, \"Vej og landskab - nye anlæg til fordeling\". 4. at den fremlagte prioritering af opgaver på vej- og landskabsområdet tages til efterretning Sag sbeskrivelse Der er i alt 6,69 mio. kr. til anlæg på vej- og landskabsområdet i 2024. De indstillede projekter er prioriteret som værende de mest kritiske og nødvendige til udførelse i 2024. Disse projekter beskrives nærmere, det samme gør sig gældende for nogle af de projekter, der ikke er afsat midler til. Genopretning af hegn langs S-banen Greve Kommune har ansvaret for hegnet langs S-togsbanen. Dette fremgår af en driftskontrakt med Banedanmark, og der er en løbende udgift forbundet med at drifte og udskifte hegnene. Administrationen anbefaler, at der afsættes 0,5 mio. kr. til af skifte og reparerer de stykker af hegn langs S-togsbanen, der er mest beskadiget. Afsættes der ikke midler, vil der fortsat være store huller i hegnet, hvilket gør, at der er fri passage til skinnerne. Huller i hegnet er forbundet med fare. Trafiksikkerhed Kampagner I 2023 er der ikke gennemført trafiksikkerhedskampagner i Greve Kommune. Greve Kommune har tidligere fulgt Rådet for Sikker Trafiks kampagner som f.eks. skolestartkampagnen \"Børn på vej\". Administrationen anbefaler, at der afsættes 0,15 mio. kr. til kampagner i 2024. Administrationen og Greve Trafiksikkerhedsråd foreslår, at midlerne bruges på hastighedskampagnerne \"Sænk hastigheden\", skolestartskampagnen \"Børn på vej\" samt krydskampagnen \"Brug 2 sekunder mere\". Kampagnerne er en tydelig måde at sætte fokus på trafiksikkerhed flere steder i kommunen for relativt få midler. Rådet for Sikker Trafik dokumenterer løbene kampagnernes effekt. Delanalyser til ny trafiksikkerhedsplan Administrationen anbefaler, at der udarbejdes en ny trafiksikkerhedsplan. Denne opgave fremgår blandt opgaver \"Skal forberedes til igangsættelse\" i sagen på Klima-, Teknik- og Miljøudvalget den 16. november 2023 (pkt. 4) om prioritering af opgaver på vej- og landskabsområdet. En trafiksikkerhedsplan vil sætte den overordnede retningslinje for arbejdet med trafiksikkerhed og fokusere på temaer, samtidig vil trafiksikkerhedsplanen være et værktøj til dialog med f.eks. skoler, forældre og borgere, der ofte efterspørger højere trafiksikkerhed lokalt. Til arbejdet med planen vil der kunne hyres rådgivere ind for at udføre mindre delanalyser som f.eks. en droneanalyse, til at give kommunen specifik viden om et område eller en problematik. Administrationen anbefaler, at der afsættes 0,15 mio. kr. til mindre delanalyser. Administrationen udarbejder også selv analyser og et forslag til selve planen. I budgetforliget for 2024-2027 blev der indgået følgende aftale omkring trafiksikkerhed: \"Forligsgruppen er enige om, at trafiksikkerhed er vigtig for borgerne i Greve Kommune og ønsker at prioritere dette arbejde. Herunder ønskes der et særligt fokus på hastighedsnedsættelse ved vores skoler og gennem vores landsbyer samt andre initiativer omkring Tune Skole og Karlslunde Centervej. Der skal arbejdes på projekter omkring hastighedsnedsættelse, der kan realiseres i samarbejde med politi og andre aktører\" Administrationen vil prioritere analyserne til brug for denne del af trafiksikkerheden i arbejdet med en ny trafiksikkerhedsplan. Trafiksikkerhedsrådet har på deres møde den 30. november 2023 udtrykt ønske om, at der afsættes midler til kampagner og delanalyser til trafiksikkerhedsplanen. Rådet har tillige ønsket at følgende foreløbige emner skal indgå i den nye trafiksikkerhedsplan: Hastighed (ift. skoler, landsbyer og udvalgte strækninger) Skolepatruljer Cykelstier Udbudsmateriale til cykelsti på Greve Centervej Byrådet besluttede på mødet den 6. november 2023 (pkt. 12), at Klima-, Teknik- og Miljøudvalget skal arbejde med muligheden for anlæg af cykelsti på Greve Centervej på strækningen Skovbo Allé mod Greve Landevej med henblik på at kunne træffe beslutning om dette, når der sker en udlodning af selskabet (PV Greve). Administrationen anbefaler derfor, at der afsættes 0,5 mio. kr. til udbudsmaterialet, så projektet kan forberedes til beslutning. I forbindelse med ansøgning til vejdirektoratets cykelstipulje blev der i 2021 udarbejdet en foreløbig projektbeskrivelse, effektplan, anlægsoverslag på omkring 7,7 mio. kr. samt tegningsmateriale. Materialet fremgår (jf. bilag 1, 2, 3 og 4). Der skal tages forbehold for overslaget, da estimatet er fra 2021. Asfalt Administrationen får en del henvendelser om huller i kommunens veje. Ved den seneste årlige opgørelse er efterslæbet på vejene opgjort til over en 10-åri g periode at være 95 mio. kr. U d fra dette vil det være optimalt med et årligt asfaltbudget på omkring 10 mio. kr. Med 2,1 mio. kr. til asfalt i 2024 betyder det, at efterslæbet vil vokse yderligere. Der er afsat 15,525 mio. er. til vej- og landskabsområdet i 2025 (jf. nedenstående afsnit om økonomiske konsekvenser), hvorved asfaltering af kommunens veje og stier i højere grad kan prioriteres i de kommende år. Med udgangspunkt i registreret skadesniveau på kommunens veje og stier, vil administrationen udpege den/de veje, der trænger mest til ny asfaltering. Udpegningen af veje til nyasfaltering skal koordineres med ledningsejere som f.eks. fjernvarmeselskaberne, så der ikke lægges ny asfalt, der efterfølgende skal graves op. Administrationen anbefaler ud fra den samlede prioritering, at der afsættes 2,1 mio. kr. til asfalt i 2024. Broer I Greve Kommune er der et efterslæb på renovering af kritiske bygværker og broer. Der er jf. en efterslæbsanalyse for kommunens broer behov for 4,5 mio. kr. om året i 10 år (beregnet i 2020) for at indhente efterslæbet på kommunens broer (jf. bilag 5). Administrationen anbefaler, at der afsættes 1,0 mio. kr. til at renovere de mest kritiske broer i 2024. Skulle der være et mindre restbeløb efter renoveringen, foreslår administrationen, at dette beløb benyttes til asfaltering af veje. Hvis der ikke prioriteres midler til renovering af broer, vil efterslæbet vokse yderligere. Underjordisk regnvandsbassin ved Mosede Fort Ved Mosede Fort ligger et underjordisk regnvandsbassin, som fungerer som et forsinkelsesbassin for afvanding af forpladsen ved fortet (herunder kørebaneareal og p-plads-areal). Bassinet er fra 1971 og for at få et overblik over bassinets tilstand, anbefaler administrationen, at der afsættes 0,2 mio. kr. til en undersøgelse af dette. KLAR Forsyning A/S har peget på, at kommunen bør undersøge bassinet, da det underjordiske regnvandsbassin er tilstoppet med sand. Tilstopningen medfører, at de områder, som afvander hertil, oversvømmes. Da bassinet ligger ved Mosede Fort, som er et beskyttet fortidsminde, skal der søges om dispensation hos Slots- og Kulturstyrelsen til at udføre undersøgelser, hvis der skal graves. Udskiftning af pumpebrønde I kommunens tunneler sidder pumper, der sørger for at tunneler ikke oversvømmes. Det seneste par år er udgiften til reparation af brøndpumperne steget, da de er forældede. Derudover bliver det svære med tiden at skaffe reservedele. Greve Kommune ejer 38 pumpebrønde, og administrationen estimerer, at størstedelen skal skiftes. I nogle pumpebrønde, sidder der to pumper. Udskiftes pumpebrøndene ikke, kan vandet fra tunnelerne ikke pumpes væk, og de vil dermed blive oversvømmede. Udskiftningen af de mest forældede pumper vurderes til at koste ca. 1 mio. kr. Med dette beløb forventer administrationen, at op til 2/3 af pumperne kan skiftes. Skader som følge af storm og stormflod Stormen og stormfloden i slutningen af oktober medførte en række skader i kommunen. Administrationen har endnu ikke det fulde overblik over udgiften men foreslår, at der afsættes 1,09 mio. kr. til dette. De fleste udgifter til genopretning og udbedring efter stormen og stormfloden finansieres via kontrakten med Forstas . Dog er der en række større udgifter, som skal finansieres på anden vis. F.eks. er trappen, der går fra en høfde ned i vandet ved Mosede Fort, revet løs og ligger pt. på stranden. Desuden er der sket en del skader på selve kystbeskyttelsesanlægget ved Mosede Fort og Mosede Havn. Administrationen estimerer, at der skal bruges omkring 1,09 mio. kr. til at reparere trappe, høfder og havnefront. Skulle der være et mindre restbeløb efter renoveringen, foreslår administrationen, at dette beløb benyttes til asfaltering af veje. Der er ikke afsat midler til at rydde op på stranden efter stormfloden, fx fjernelse af eventuelt vraggods. Strandarealerne er som udgangspunkt ejet af de tilstødende grundejere. Kommunen er derfor ikke forpligtiget at renholde arealerne. Det er den enkelte lodsejers ansvar at ryde op på deres del af stranden. Prioritering af opgaver på vej- og Landskabsområdet Der venter en række nye opgaver på vej- og landskabsområdet blandt andet i forbindelse med budgetforliget, som beskrevet i sag for Klima-, Teknik- og Miljøudvalget den 16. november 2023 (pkt. 4). Med udmøntningen af Vej- og Landskabspuljen igangsættes, ud over en række nye opgaver, også nogle af disse opgaver. Det drejer sig om udbudsmateriale til \"Cykelsti på Greve Centervej\" og \"Trafiksikkerhed, hastighed\" med en ny Trafiksikkerhedsplan. Desuden har administrationen igangsat projektet om \"Mobilitet\" og \"Trafikanalyse ved Tune Skole Højen\". \"Modernisering af vejbelysningen\" forventes også igangsat i starten af 2024. Øvrige opgaver i prioriteringssagen på vej- og landskabsområdet, som beskrevet i sag for Klima-, Teknik- og Miljøudvalget den 16. november 2023 (pkt. 4), forberedes ikke igangsat inden sommer, som følge af de mange opgaver, der allerede er igangsat. Projekter der ikke anbefales at afsætte midler til på nuværende tidspunkt Kunstgræsbane i Hundige Kunstgræsbanen i Hundige ved Valhallen er i meget dårlig stand. Det betyder, at banen bl.a. ikke børstes, da der er risiko for, at kunstgræstæppet bliver revet op, og dermed er til fare for spillerne. Administrationen har orienteret Hundige Boldklub om at tage forholdsregler ifm. træning og kampafvikling. Det er administrationens vurdering, at renoveringen af banen vil beløbe sig til ca. 4,2 mio. kr. Det endelige beløb afhænger af, om der ved renovering kan genbruges eksisterende infill . Administrationen er opmærksom på banens dårlige stand men anbefaler ikke at projektet prioriteres, da ovenstående projekter vurderes mere kritiske og nødvendige. Inventar på legepladser Der fjernes meget legeinventar på de eksisterende legepladser rundt omkring i kommunen, og det bliver ikke erstattet med nyt inventar, da der kun er midler til reparationer. Hvis legeinventar vurderes i dårlig stand, bliver det derfor fjernet og ikke erstattet af nyt. Genplantning af træer på Mølletoften, Tofteholmen og Møllehaven Der er nu fældet knap 100 træer i grundejerforeningen Mølletoften som jf. beslutning i Klima-, Teknik- og Miljøudvalget den 12. oktober (pkt. 14) er lagt i Greve Skov efter aftale med Naturstyrelsen. I sagen fremgår det, at administrationen vil fremlægge en sag om finansiering af en genplantning i forbindelse med udmøntning af Vej- og Landskabspuljen. Det er dog endnu ikke undersøgt med grundejerforeningen, hvor mange træer der skal genplantes i området, men administrationen forventer at en genplantning bliver mindre og evt. kan holdes inden for eksisterende budget i driftskontrakten. Administrationen vil derfor først vende tilbage, hvis det skulle vise sig, at en genplantning ikke kan rummes inden for eksisterende budget. Lovgrundlag Lov om offentlige veje samt kommunens almindelige vedligeholdelsespligt. Økonomiske konsekvenser Med denne indstilling søges de to puljer \"410 - Renov veje, stier, broer jf. budgetanalyse\" samt \"38 - Vej og landskab - nye anlæg til fordeling\" udmøntet til konkrete projekter for 2024. Puljerne har med budgetvedtagelsen for 2024-2027 pt. nedenstående periodisering: Pulje (mio. kr.) 2024 2025 2026 2027 Vej og landskab - nye anlæg til fordeling 6,000 11,500 9,500 8,500 Renov veje, stier, broer jf. budgetanalyse 0,690 4,025 6,025 6,025 Sum 6,690 15,525 15,525 14,525 Med udmøn tningen benyttes det fulde rådighedsbeløb i 2024 for de to puljer. Administrationen anbefaler at de to puljer slås sammen fremadrettet til \"Vej- og landskab - nye anlæg til fordeling\". Nedenstående tabel viser hvordan puljerne søges udmøntet for rådighedsbeløbet 2024: Projekt (mio. kr.) 2024 Genopretning af hegn langs S-banen 0,50 Trafiksikkerhed (kampagner og analyser) 0,80 Asfalt 2,10 Broer 1,00 Undersøgelse af underjordisk regnvandsbassin ved Mosede Fort 0,20 Udskiftning af pumpebrønde 1,00 Skader som følge af storm og stormflod 1,09 I alt 6,69 Tidsplan Arbejderne opstartes i begyndelse af 2024 og forløber til årets udgang. Der er risiko for at nogle af projekterne strækker sig ind i 2025. Fx kan undersøgelse af underjordisk regnvandsbassin ved Mosede Fort trække ud pga. myndighedsbehandling, og udskiftningen af pumpebrønde kan trække ud, da det er mange brønde, der skal efterses. Samtidig kan der også være leveringsudfordringer, som kan have betydning for tidsplanen.", "source_path": "data/greve/raw_dagsordener/Klima-, Teknik- og Miljøudvalget_2024-01-15T08:00:00+01:00_b57b78a4-d8f8-4ed8-84af-0c36dd21c093.json"}
{"document_id": "b57b78a4-d8f8-4ed8-84af-0c36dd21c093", "committee": "Klima-, Teknik- og Miljøudvalget", "meeting_date": "2024-01-15T08:00:00+01:00", "section_type": "html_fragment", "section_title": "Udviklingsprojekt Mosede Fort, indtægts- og anlægsbevilling", "case_number": "22-005328", "agenda_index": 4, "text": "Beslutning 1.-4. anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet Resume Der skal træffes beslutning om indtægts- og anlægsbevilling til projektudgifter vedr. Mosede Fort. For at projektet kan igangsættes, er det endvidere et krav fra bevillingsgiver, at der tinglyses en deklaration om tilbagebetaling af midler, hvis projektet ikke bliver udført og brugt, som det blev beskrevet i den oprindelige ansøgning. Indstilling Administrationen indstiller, 1. at der gives anlægsbevilling i alt på 11 mio. kr. fordelt med 1,568 mio. kr. i 2024, 2,3 mio. kr. i 2025, 4,148 mio. kr. i 2026 og 2,338 mio. kr. i 2027 finansieret af det afsatte rådighedsbeløb i 2024-27. 2. at der gives indtægtsbevilling på i alt 51 mio. kr. fordelt med 10 mio. kr. i 2024, 28 mio. kr. i 2025 og 13 mio. kr. i 2026 svarende til det afsatte rådighedsbeløb i 2024-26. Indtægtsbevillingen finansieres af de fire bevillingsgivere med 22 mio. kr. fra Realdania, 11 mio. kr. fra A.P. Møller Fonden, 10 mio. kr. fra Augustinus Fonden og 8 mio. kr. fra Louis-Hansen Fonden. 3. at der tinglyses en deklaration om tilbagebetaling på matrikel 9h ved Mosede Fort. 4. at øvrige krav knyttet til donationer tages til efterretning. Sagsbeskrivelse Baggrund Projektet med at videreudvikle Mosede Fort har været drøftet og behandlet på byrådsmøder den 27. april 2020 (pkt. 25), 22. juni 2020 (pkt. 25), 16. november 2020 (pkt. 25), 17. maj 2021 (pkt. 23), 4. april 2022 (pkt. 22) og 15. maj 2023 (pkt. 37). På byrådsmødet den 15. maj 2023 (pkt. 37) besluttede Byrådet at stille en underskudsgaranti på op til 7,5 mio. kr. til den resterende finansiering af udviklingsprojektet på Mosede Fort. Projektet blev dermed fuldt finansieret. Greve Museum har fået tilsagn om i alt 51 mio. kr. fra bevillingsgivere til projektet ved Mosede Fort: 22 mio. kr. fra Realdania (august 2022), 11 mio. kr. fra A.P. Møller Fonden (juni 2022), 10 mio. kr. fra Augustinus Fonden (december 2022) og 8 mio. kr. fra Louis-Hansen Fonden (marts 2023). Bevillingsbreve er vedlagt som bilag 1 til 4. Generelt om krav fra bevillingsgiverne Bevillingsgivere har en række krav til projektet. Administrationen har administrativt godkendt kravene efterhånden som de kom ind, da bevillingsgivere typisk beder om en sådan godkendelse indenfor 14 dage. Med denne sag orienteres Byrådet om kravene, der i store træk er ens. Kravene har til hensigt at sikre, at bevillingerne anvendes til formålet. Sammenfattende er kravene i bevillingsbrevene: Projektet skal være i overensstemmelse med den oprindelige ansøgnings beskrivelse af kvalitet, omfang og budget. Ændringer i projektets aktivitet, indhold, organisering og økonomi skal godkendes skriftligt af bevillingsgiver. Bevillinger udbetales efter skriftlig anmodning med afsæt i udbetalingsplaner, der typisk vil følge projektets finansielle behov ifølge tids- og anlægsplan. Klausuler om tilbagebetaling i bevillingsbreve De fleste fonde har krav om, at modtager skal betale hele eller dele af beløbet tilbage, hvis projektet ikke bliver udført og brugt, som det blev beskrevet i den oprindelige ansøgning. I bevillingsgivernes krav til projektet ved Mosede Fort er det udtrykt på følgende måder: Realdania har krav om tinglysning af en tilbagebetalingsklausul på matriklen Mosede Fort. Denne skal foreligge, før bevillingen kan udbetales. Tinglysningens formål er at sikre ”at Realdanias bevilling ikke kan kapitaliseres indenfor en tiårs periode f.eks. via bortsalg, konkurs eller lignende”. Realdania har en fast skabelon til denne type tinglysning (Jf. de sidste sider i bilag 1). A.P. Møller Fonden har samme krav i sin bevilling dog uden krav om tinglysning. I vilkår for modtagelse af bevillingen stk. 12 står: ”Hvis bevillingen indenfor 10 år (for byggeprojekter at regne fra færdiggørelsen) anvendes til et andet formål end de bevilgede, f.eks. ved salg eller overdragelse, er bevillingsmodtager pligtig til at tilbagebetale den forholdsmæssige andel af støtten til Fonden, beregnet pro rata, medmindre andet aftales skriftligt med Fonden.” Augustinus Fonden har krav om tilbagebetaling af hele eller dele af bevilling, hvis: ”1) Projektet ikke udføres som anført i ansøgningen, og det skyldes bevillingsmodtagers forhold, 2) Augustinus Fondens godkendelse til ændringer af projektets aktivitet, indhold eller økonomi ikke er indhentet, eller 3) bevillingen bruges til andet formål end det beskrevne i ansøgningen og angivet her i brevet.” Frigivelse af anlægsmidler Projektet er nu så langt, at der skal frigives anlægsmidler til projektledelse og rådgivning samt udgifter til ændring af den eksisterende udstilling på Mosede Fort. Samlet set anmodes der om frigivelse af anlægsmidler på 11 mio. i perioden frem mod 2027, jævnfør fordelingen i det skematiske overblik i afsnittet om økonomiske konsekvenser nedenfor. Herudover søges der om indtægtsbevilling på i alt 51 mio. kr. fordelt med 10 mio. kr. i 2024, 28 mio. kr. i 2025 og 13 mio. kr. i 2026 svarende til det afsatte rådighedsbeløb i 2024-26. Indtægtsbevillingen finansieres af de fire bevillingsgivere med 22 mio. kr. fra Realdania, 11 mio. kr. fra A.P. Møller Fonden, 10 mio. kr. fra Augustinus Fonden og 8 mio. kr. fra Louis-Hansen Fonden. Lovgrundlag Kommunestyrelseslovens § 40, stk. 2. Økonomiske konsekvenser Udover bevillingerne fra eksterne bevillingsgivere på 51,0 mio. kr. har Greve Kommune i perioden 2018-2023 afsat 12,8 mio. kr. til projektet, heraf 7,56 mio. kr. som underskudsgaranti, og der er besluttet medfinansiering på yderligere 2 mio. kr. fra Genopretningspuljen. Greve Museum har derudover modtaget 5 mio. kr. på Finansloven 2018, der efter aftale med Slots- og Kulturstyrelsen (2022) kan anvendes til projektet. Bevillingen blev modtaget som forhøjelse af museets årlige statstilskud i 2019 og står på en anlægskonto. Midlerne skal udover selve projektomkostningerne finansiere afregning af fondsmoms. Der er afsat 62 mio. kr. i 2024-28 til projektet nyt Mosede Fort. Der er frigivet 0,65 mio. kr. til projektledelse og konsulentydelser i 2023. Med denne indstilling frigives yderligere 11 mio. kr. til projektledelse og rådgivning samt udgifter til ændring af den eksisterende udstilling på Mosede Fort, udstillingsarkitekt og øvrige mindre projektudgifter. Periodiseringen af midlerne fremgår af nedenstående tabel. Periodisering af anlægsmidler (i t. kr.) 2023 2024 2025 2026 2027 I alt Hele projekt jf. investeringsplan 1.568 2.300 16.729 41.403 62.000 Heraf frigivet i 2023 -600 -50 Frigives i denne indstilling 0 1.568 2.300 4.148 2.338 11.004 Tidsplan April til okt. 2024: Fase 1-2 Udarbejdelse og politisk godkendelse af udbudsmaterialet til arkitektkonkurrence og totalrådgiverudbud. Nov. 2024 til juni 2025: Fase 3 Arkitektkonkurrence og totalrådgiverudbud. Juni til dec. 2025: Fase 4 Udarbejdelse og politisk godkendelse af hovedprojekt. Dec. 2025 til dec. 2026: Fase 5 Entrepriseudbud (EU-udbud) og myndighedsgodkendelser. Dec. 2026 til okt. 2028: Fase 6: Byggeperiode og indretning af museum. November 2028: Åbning af nyt museum.", "source_path": "data/greve/raw_dagsordener/Klima-, Teknik- og Miljøudvalget_2024-01-15T08:00:00+01:00_b57b78a4-d8f8-4ed8-84af-0c36dd21c093.json"}
{"document_id": "b57b78a4-d8f8-4ed8-84af-0c36dd21c093", "committee": "Klima-, Teknik- og Miljøudvalget", "meeting_date": "2024-01-15T08:00:00+01:00", "section_type": "html_fragment", "section_title": "Genopretningspuljen, anlægsbevilling", "case_number": "23-013546", "agenda_index": 5, "text": "Beslutning 1.-3. anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Der er i Genopretningspuljen afsat 10,7 mio. kr. i 2024. Puljen anvendes til akutte renoveringer af kommunens bygninger. Der skal tages stilling til, hvordan midlerne skal udmøntes. Indstilling Administrationen indstiller, at der afsættes rådighedsbeløb på 10,7 mio.kr. i 2024 samt meddeles anlægsbevilling hertil jævnfør tabellerne i sagsfremstillingen finansieret af Puljen til genopretning o.l. i 2024 som reduceres tilsvarende. at hvis foranalyser viser, at udgift til entreprise overstiger 3 mio. kr., udarbejder administration bruttoanlægsforslag om dette til budget 2025-2028. at de 2,5 mio. kr., som er afsat til projekter på tag og facader på Vesterbo og Mosebo, tilføres den samlede pulje til renovering af tage og facader på daginstitutionerne Sagsbeskrivelse Genopretningspuljen er en årlig pulje af anlægsmidler til akutte renoveringsprojekter på kommunens bygninger. Der er i Investeringsoversigten afsat 10,7 mio. kr. i 2024, 14 mio. kr. i 2025 og 16 mio. kr. i 2026. Udover akut opståede projekter anvendes Genopretningspuljen også til at tildele anlægsmidler til allerede igangsatte anlægsprojekter, hvor der er opstået akutte problemer, som ikke kan holdes indenfor det afsatte anlægsbudget. Samtidig kan Genopretningspuljen anvendes til foranalyser , så budgettet til et konkret projekt kan estimeres nærmere af rådgiver, inden der søges om bevilling til udførsel i 2025 eller senere. Forslag til prioriterede projekter og foranalyser i 2024 Nedenfor fremgår tabeller over administrationens forslag til prioriterede projekter til gennemførsel i 2024 (tabel 1) eller til foranalyse af projekter til udførsel i 2025-26 (tabel 2). Årsag til prioritering af projekterne er beskrevet i bilag 1. Primært er årsagen, at renoveringen er akut af hensyn til brugernes sikkerhed og sundhed, da tage eller facader er så utætte at der kommer regn og kulde ind, samt at vvs- og el-installationer er gennemtærede og nedslidte, så de skal udskiftes for at undgå bygningsskader. Derudover prioriteres køkkenrenovering i Tune Hallerne for at undgå arbejdstilsynspåbud og derved nedlukning af køkkenet. Tabel 1. Nye projekter (Beløb i 1.000 kr.) Bygning Projekt Udgift i t. kr. Greve Borgerhus Renovering af kloak 500 Greve Bibliotek Renovering af facader 2.000 Karlslunde Skole Renovering af tag 800 Sundhedshuset Udskiftning af el tavler 1.500 Pulje til genopretning vandinstallationer Rør udskiftning og etablering af elektrolyseanlæg 500 Plejecentre Div. vedligeholdelsesopgaver 800 Flere dagtilbud Renovering af klimaskærm 1.500 Tune Hallerne Køkkenrenovering 1.500 Villa Sitka Midlertidig sikring af tag 500 I alt 9.600 Forslag til foranalyser fremgår af nedenstående tabel 2, sammen med en foreløbig vurdering af, hvad udgift til selve entreprisen forventes at være. Administrationen anbefaler, at der udarbejdes bruttoanlægsforslag til budgetforhandlingerne, hvis foranalysen viser, at udgiften til entreprisen overstiger 3 mio. kr. Tabel 2. Foranalyser (i 1.000 kr.) Bygning Projekt Foranalyseudgift i t. kr. i 2024 Anslået udgift til entreprise Nyttehaver (Hundigevænget) Nedrivning og renovering af fælleshus 200 1.000 Rådhuset Foranalyse af facader 500 4.500 Krogårdskolen Renovering af mur 200 1.800 Hedelyskolen Renovering af tag 200 2.000 I alt 1.100 Pulje til renovering af klimaskærm på dagtilbud Der er i 2024 afsat i alt 2,5 mio. kr. til tagrenovering af tag på daginstitutionen Vesterbo og renovering af vinduer og facader på Mosebo. Der er en række øvrige daginstitutioner, som har kritiske udfordringer med vand- og kuldeindtrængning ved tag og facade (som Troldehøj og Vibemosen). Da der ikke er finansiering til disse, anbefaler administrationen, at puljen udvides med 1,5 mio. kr. fra genopretningspuljen, så der afsættes en samlet pulje på 4 mio. kr. i 2024 inklusiv de allerede finansierede 2,5 mio. kr. Midlerne vil både blive anvendt til at lave en prioriteret plan for udfordringerne, samt at udføre de mest kritiske renoveringer af tag og facader. Yderligere behov som ikke er prioriteret Der indkommer løbende yderligere ønsker og behov til Genopretningspuljen, samt opstår akutte udfordringer, som ikke er medtaget i puljen. Der kan fx nævnes følgende ønsker til puljen, som ikke er medtaget: Etablering af tv-overvågning ved rådhuset. Udgift 171 t. kr. Nedrivning af pavillon ved Mosedeskolen. Anlægsudgift imellem 1,4-3,3 mio. kr. afhængig af om der ønskes etableret legeområde på arealet. Yderligere renovering af toiletter på skolerne. Dertil kommer de afledte finansieringsbehov som foranalyserne jf. tabel 2 viser. Lovgrundlag Bygningsreglement og udbudslov. Økonomiske konsekvenser Indstillingen vil medføre, at der samlet udmøntes 10,7 mio. kr. i 2024 fra Genopretningspuljen til konkrete projekter, heraf 9,6 mio. kr. til de ovenfor foreslåede projekter og 1,1 mio. kr. til foranalyser . Nr. Projekt 2024 2025 2026 2027 331 Genopretningspuljen 10.700 14.000 16.000 16.000 Udmøntes: 446 Greve Borgerhus – Kloakrenovering 500 528 Greve bibliotek – facaderenovering 2.000 Karlslunde skole – tagrenovering 800 Greve videnscenter – eltavler 1.500 Genopretning vandinstallationer. Pulje 500 Plejecentre vedligehold. Pulje 800 Dagtilbud – renovering klimaskærm. Pulje 1.500 Tune hallerne – køkkenrenov . 1.500 Villa Sitka – tagsikring 500 Nyttehaver i Hundige 200 Rådhuset, facader 500 Krogårdsskolen, murrenovering 200 Hedelyskolen , tagrenovering 200 Udmøntes sum 10.700 Derudover oprettes en ny pulje, hvori de to projekter \"Dagtilbud, tagskader (Vesterbo)\" og \"Facade og vinduesrenovering flere dagtilbud (Mosebo)\" sammenlægges, og hvor genopretningspuljen yderligere finansierer 1,5 mio. kr. til projektet. De to eksisterende projekter nedlægges dermed, og der oprettes en ny samlet pulje til brug for kommunens samlede dagtilbud: \"Dagtilbud - renovering af klimaskærm. Pulje\". Kommunikation Administrationen kommunikerer med brugerne af tilbuddene om de kommende byggeprojekter, og planlægger sammen med dem, hvordan de kan udføres, så gener mindskes og håndteres. Tidsplan Projekterne forventes pt. alle udført i 2024.", "source_path": "data/greve/raw_dagsordener/Klima-, Teknik- og Miljøudvalget_2024-01-15T08:00:00+01:00_b57b78a4-d8f8-4ed8-84af-0c36dd21c093.json"}
{"document_id": "b57b78a4-d8f8-4ed8-84af-0c36dd21c093", "committee": "Klima-, Teknik- og Miljøudvalget", "meeting_date": "2024-01-15T08:00:00+01:00", "section_type": "html_fragment", "section_title": "Kommunale bygninger, tilslutning til fjernvarme", "case_number": "23-001401", "agenda_index": 6, "text": "Beslutning 1.-3. anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Byrådet har den 12. december 2022 godkendt en samlet plan for udrulning af fjernvarme i Greve Kommune og den 17. august 2023 godkendte Klima-, Teknik- og Miljøudvalget planen for udrulning af fjernvarme i Tune udført af Høje-Taastrup Fjernvarme A.m.b.a.. Byrådet skal nu godkende aftalerne med Greve Fjernvarme a.m.b.a. og Høje-Taastrup Fjernvarme A.m.b.a. om opkobling af fjernvarme på de kommunale bygninger i fase to for Karlslunde, samt en generel delegation til administrationen om fremadrettet, at tilkoble kommunens bygninger til fjernvarme. Indstilling Administrationen indstiller: at der indgås aftaler med Greve Fjernvarme a.m.b.a. og Høje-Taastrup Fjernvarme a.m.b.a. om tilslutning af de kommunale bygninger som fremgår af nedenstående sagsbeskrivelse. at alle udgifter finansieres af driftsbudgettet til forbrug, herunder: engangsudgiften til tilslutningsbidrag (kun Greve Fjernvarme) etableringsbidrag (over 30 år) abonnementsordning for fjernvarmeanlæg på matriklen at administrationen fremadrettet kan indgå tilslutningsaftaler om fjernvarme, så længe udgifterne kan holdes indenfor de eksisterende budgetter. Sagsbeskrivelse Byrådet har godkendt en samlet Varmeplan for Greve Kommune, som indeholder udrulningen af fjernvarme i store områder i kommunen. Varmeplanen blev godkendt den 12. december 2022 (pkt. 32). Derefter godkendte Klima-, Teknik- og Miljøudvalget den 17. august 2023 (pkt. 13) plan for udrulning af fjernvarme i Tune udført af Høje-Taastrup Fjernvarm A.m.b.a.. Byrådet skal nu godkende, at de kommunale bygninger, som ligger i fase to af Greve Fjernvarme a.m.b.a.'s udrulningsplan i Karlslunde og i hele Høje-Taastrup Fjernvarme A.m. b.a’s plan for Tune, opkobles på fjernvarme. Byrådet har tidligere godkendt opkoblingen af fjernvarme på kommunens bygninger i fase et i Karlslunde og Hundige på møde den 6. marts 2023 (pkt. 28). De berørte bygninger for Greve Fjernvarme i fase to, som i dag alle er opvarmet med gas, er: - Udviklingscenter Greve / Familiehusene, Strandmarken 45-57, 2690 Karlslunde - Daginstitutionen Lillebo på Vårgyvelvej 1 D, 2690 Karlslunde De berørte bygninger for fjernvarmen i Tune fremgår af bilag 1. Derudover indstiller administrationen, at administrationen bemyndiges til at indgå tilslutningsaftaler om opkobling til fjernvarme, forudsat at dette kan holdes indenfor de afsatte driftsbudgetter. Fordelene ved at godkende aftalerne er, at: 1. Der opnås størst muligt tilslutning til fjernvarme i områderne . For at fjernvarmen kan udrulles i de konkrete områder, er det nødvendigt at mindst 60% af grundejerne tilslutter sig i Karlslunde og 56% i Tune. Da de kommunale bygninger udgør en større del af bygningsmassen i de berørte områder, vil det have stor betydning, at kommunen tilslutter sig. Endelig tilslutningsgrad kendes for Greve Fjernvarme forventeligt den 1. februar 2024 og for Høje-Taastrup Fjernvarme A.m.b.a. efter den 31. maj 2024. 2. Mere miljøvenlig opvarmning af kommunens bygninger . Fjernvarmen er en mere miljøvenlig opvarmningsform, som sparer på CO 2 . 3. Forventede økonomiske fordele . Det forventes, at forbrugsudgifterne kan reduceres som følge af opkobling på fjernvarmen. Lovgrundlag Lov om varmeforsyning. Økonomiske konsekvenser Tilslutning til fjernvarme medfører for Greve Fjernvarmes udrulning i første omgang et tilslutningsbidrag, som er et engangsbeløb for tilslutning på 34.995 kr. pr. bygning. Der er ikke noget tilslutningsbidrag for Høje-Taastrup Fjernvarme A.m.b.a. så længe aftalerne indgås inden 31. maj 2024. Desuden tilgår der et fast etableringsbidrag pr. m 2 for for Greve Fjernvarme, som kommunen binder sig for i 30 år. Beløbet udgør pt. 22,50 kr. /m 2 /pr. år (ex/moms). For alle bygninger uanset leverandør af fjernvarmen vil derudover tilgå følgende udgifter: - Omkostninger til fjernvarmeanlæg i bygningerne (enten abonnement eller egen finansiering jf. nedenstående) - Den almindelige betaling for forbrug af fjernvarmen Omkostninger til etablering af fjernvarmeanlæg i bygningerne til fordeling af fjernvarmen eller andre nødvendige tilpasninger på matriklen er endnu ikke opgjort . Administrationen er i dialog med fjernvarmeselskaberne, om de nye fjernvarmeanlæg skal etableres af dem på en abonnementsordning, eller om det er bedre totaløkonomisk, at anlæggene betales af Greve Kommune selv. Hvis det kan betale sig med en abonnementsordning, vil denne jf. indstillingen blive finansieret via driftsbudgettet til forbrug. Hvis det i stedet viser sig mere hensigtsmæssigt at etablere anlæg ejet af Greve Kommune, vil der blive forelagt en ny indstilling om dette, og det kan eventuelt finansieres af Klimapuljen til anlæg. Administrationen indstiller, at alle udgifter (tilslutningsbidrag, etableringsbidrag og evt. abonnementsordning) betales af det almindelige driftsbudget til forbrugsudgifter. Det er forventningen, at kommunen vil kunne spare penge på omlægningen til fjernvarme, og at dette kan finansiere etableringsudgifter og evt. abonnementsordning for teknisk anlæg på matriklen. Kommunikation Udrulningen af fjernvarme vil medføre gravearbejder i områderne omkring bygningerne, samt etablering af nye varmeanlæg i bygningerne. Administrationen kommunikerer med brugere på bygningerne omkring disse i takt med, at det bliver relevant. Som udgangspunkt vil omlægning af varme ske uden for varmesæsonen. Tidsplan Udrulningen af fjernvarmen følger Greve Fjernvarmes plan for etape to i Karlslunde, som gennemføres i 2024-25. Udrulningen er afhængig af, at der opnås tilstrækkelig tilslutningsgrad. For Høje-Taastrup Fjernvarme A.m.b.a. forventes udrulningen at ske i 2025-2030, der ligeledes er afhængig af tilstrækkelig tilslutning.", "source_path": "data/greve/raw_dagsordener/Klima-, Teknik- og Miljøudvalget_2024-01-15T08:00:00+01:00_b57b78a4-d8f8-4ed8-84af-0c36dd21c093.json"}
{"document_id": "b57b78a4-d8f8-4ed8-84af-0c36dd21c093", "committee": "Klima-, Teknik- og Miljøudvalget", "meeting_date": "2024-01-15T08:00:00+01:00", "section_type": "html_fragment", "section_title": "Garantistillelse Høje-Taastrup Fjernvarme A.m.b.a", "case_number": "23-011605", "agenda_index": 7, "text": "Beslutning 1.-3. anbefales. Fremstilling Sagsprocedure Klima-, Teknik- og Miljøudvalget, Økonomiudvalget, Byrådet. Resume Høje-Taastrup Fjernvarme A.m.b.a. planlægger at udbygge fjernvarmenettet til bl.a. Tune i de kommende år. Høje-Taastrup Fjernvarme A.m.b.a. vil finansiere projektet ved lånoptagelse i KommuneKredit , hvor der kræves en lånegaranti fra Greve Kommune. Derfor anmoder Høje-Taastrup Fjernvarme a.m.b.a. om, at Greve Kommune stiller en kommunal lånegaranti på 328,0 mio. kr. Indstilling Administrationen indstiller, at der gives en kommunal lånegaranti til Høje-Taastrup Fjernvarme a.m.b.a. på 328,0 mio. kr. til en byggekredit, der efterfølgende vil blive konverteret til serielån med en løbetid på 30 år, at der for den kommunale lånegaranti opkræves en løbende garantiprovision på 0,55 % af restgælden ultimo året, samt at der gives en indtægtsbevilling på beløbet, at der ved imødegåelse af en kommunal lånegaranti opkræves en engangsprovision på 7.000 kr. og gives en indtægtsbevilling på beløbet, Sagsbeskrivelse Høje-Taastrup Fjernvarme a.m.b.a. har i august 2023 fået godkendt et projektforslag i såvel Greve Kommune som i Høje-Taastrup Kommune for udrulning af fjernvarme til Reerslev, Stærkende og Tune. Projektet omfatter etablering af en hovedledning fra det eksisterende fjernvarmenet i Hede­ husene, nye distributionsnet i de tre områder samt en spidslastcentral i Tune. Desuden vil boligejerne få tilbudt en abonnementsordning for installation af fjernvarmeanlæg på tilsva ­rende måde som øvrige fjernvarmekunder i Høje-Taastrup Fjernvarme a.m.b.a., hvorved fjernvarme­ anlæggene bliver en del af fjernvarmesystemet. Høje-Taastrup Kommune stiller kommunegaranti for lån til den del af investeringen der etableres i Høje-Taastrup Kommune, og Greve Kommune anmodes om at stille kommunegaranti for lån til den del af investeringen, der etableres i Greve Kommune. Det er en forudsætning for realisering af projektet, at der er tilslutningsprocent til fjernvarmen på 56% samlet for alle tre områder. Tilslutningsprocenten vil være kendt senest i slutningen af 1. halvår 2024. Hvis der opnås den krævede tilslutningsprocent, vil anlægsarbejdet opstartes i Høje-Taastrup Kommune i slutningen af 2024. Der foreligger ikke endelige tidsplaner for anlægsarbejdet på nuværende tidspunkt, men arbejderne vil i Greve Kommune foregå i perioden 2025-28. Høje-Taastrup Fjernvarme a.m.b.a. anmoder i forbindelse med udrulning af fjernvarme, Greve Kommune om kommunegaranti til optagelse af en byggekredit hos KommuneKredit på 328,0 mio. kr. De 328 mio. kr. vedrører alene den del af arbejdet, der forventes udført i Greve Kommune (Tune). Investeringerne forventes anvendt til: Ledningsnet 191 mio. kr. Produktionsanlæg 21 mio. kr. Fjernvarmeanlæg 45 mio. kr. Inflationsregulering 2023-28 (5% pr. år) 71 mio. kr. I alt 328 mio. kr. Kommunal lånegaranti Det fremgår af lånebekendtgørelsen, at der ikke er lovgivningsmæssige begrænsninger, når en kommune stiller garanti for lån, optaget af selskaber på forsyningsområdet. Greve Kommune kan således uhindret stille garanti uden at det påvirker kommunens egen låneramme. Der er dog en risiko forbundet med, at kommunen stiller en garanti. Såfremt Høje-Taastrup Fjernvarme misligholder sine forpligtelser, vil kravet blive rettet mod Greve Kommune. Greve Kommune er herefter forpligtet til øjeblikkeligt at betale det garanterede beløb til KommuneKredit . Kommunen kan efterfølgende rette kravet videre mod Høje-Taastrup Fjernvarme, men det vil ikke i udgangspunktet være sikret, at kommunen får kravet godtgjort. En lånegaranti kan derfor medføre en risiko for et økonomisk tab for kommunen. Garantiprovision Ved afgivelsen af en lånegaranti til et forsyningsselskab har kommunen pligt til at opkræve garantiprovision. Garantiprovisionen er betaling for at stille en lånegaranti til rådighed. Pligten til at opkræve garantiprovision følger af flere regelsæt, men særligt skal EU-reglerne om statsstøtte fremhæves. Hvis Greve Kommune stiller en lånegaranti til rådighed uden at opkræve garantiprovision, vil der i realiteten være tale om et kommunalt tilskud til området, hvilket ville være i strid med EU-reglerne om statsstøtte. På varmeforsyningsområdet er det et krav, at en kreditvurdering foretages af en ekstern part, f.eks. et revisionsselskab. Det fremgår af reglerne om fastsættelsen af garantiprovision, at den skal være udtryk for en individuel vurdering af risikoen ved afgivelsen af lånegarantien. Kreditvurdering og størrelse af garantiprovision Deloitte har i november 2023 foretaget en kreditvurdering af Høje-Taastrup Fjernvarme a.m.b.a. Deloitte har vurderet at Høje-Taastrup Fjernvarme a.m.b.a., har en kreditvurdering på AA resulterende i en garantiprovisionssats på 0,4 %. Deloitte gør opmærksom på, at situationen kan ændre sig, og der er tale om et øjebliksbillede. Kreditvurderingen indgår som bilag i sagen. Der er en række forhold, som Greve Kommunes administration vurderer, har betydning for den samlede vurdering af Høje-Taastrup Fjernvarmes kreditværdighed. Deloittes kreditvurdering tager ikke højde for selskabets planlagte udbygning af fjernvarmenettet til Tune, som kræver helt ny infrastruktur. Deloittes kreditvurdering er baseret på det eksisterende anlæg, mens udbygningen herunder nyt lånoptag medfører øget usikkerhed og risiko. Herudover trækker selskabets lave soliditetsgrad ned, i forhold til vurdering Høje Taastrups kreditværdighed. Endeligt er det undersøgt hvordan Høje-Taastrup Kommune har kreditvurderet Høje-Taastrup Fjernvarme. Høje-Taastrup Kommune vurderer Høje-Taastrup Fjernvarme til en kreditværdighed svarende til 0,5 % hvilket er en dårligere vurdering end Deloittes vurdering på 0,4 %. Administrationens vurdering er uddybet i et notat, som indgår som bilag i sagen. På baggrund af Deloittes kreditvurdering af Høje-Taastrup Fjernvarme A.m.b.a. tillagt øvrige væsentlige forhold, er det administrationens samlede vurdering at Høje-Taastrup har kreditvurdering på A svarende til stærk betalingsevne, resulterende i en garantiprovisionssats på 0,55 %. Administrationens anbefaling Ud fra de beskrevne forhold, er det administrationens anbefaling at imødekomme anmodningen fra Høje-Taastrup Fjernvarme a.m.b.a. om en lånegaranti på 328,0 mio. kr. Det anbefales, at der opkræves en engangsprovision på 7.000 kr. og at der opkræves en årlig garantiprovision på 0,55 % af restgælden ultimo året, jf. afsnittet Kreditvurdering og størrelse af garantiprovision. Dette for at sikre en markedspris på garantiprovision, der er i overensstemmelse med EU-statsstøtteregler, dvs. at der ikke er tale om kommunalt tilskud til fjernvarmeselskabet. Lovgrundlag Lånebekendtgørelsen, EU-statsstøtteregler, vedtægterne for Høje-Taastrup Fjernvarme a.m.b.a. Økonomiske konsekvenser En lånegaranti indeholder en risiko for, at kommunen pålægges et økonomisk tab. Såfremt Høje-Taastrup Fjernvarme a.m.b.a. misligholder sine forpligtelser, kan KommuneKredit rette det fulde krav mod kommunen, som vil være forpligtet til at indfri det garanterede beløb. Ved at påtage sig en risiko med en garantistillelse på 328,0 mio. kr. vil Greve Kommune modtage en indtægt, der opkræves i form af garantiprovision, af restgælden ultimo året. Høje-Taastrup Fjernvarme a.m.b.a. forventer at optage lån i perioden 2025-2028. Såfremt lånet optages med lige dele i hvert år, giver det en indtægt i 2025 på cirka 458.000 kr. ved en provisionssats på 0,55 % inklusiv engangsprovision på 7.000 kr. I 2026 og giver det en indtægt på ca. 902.000 kr., i 2027 en indtægt på ca. 1,3 mio. kr. og i 2028 en indtægt på ca. 1,8 mio. kr., der reduceres årligt i takt med af restgælden afdrages.", "source_path": "data/greve/raw_dagsordener/Klima-, Teknik- og Miljøudvalget_2024-01-15T08:00:00+01:00_b57b78a4-d8f8-4ed8-84af-0c36dd21c093.json"}
{"document_id": "b57b78a4-d8f8-4ed8-84af-0c36dd21c093", "committee": "Klima-, Teknik- og Miljøudvalget", "meeting_date": "2024-01-15T08:00:00+01:00", "section_type": "html_fragment", "section_title": "Garantistillelse Greve Fjernvarme A.m.b.a.", "case_number": "23-012829", "agenda_index": 8, "text": "Beslutning 1.-3. anbefales. Fremstilling Sagsprocedure Klima-, Teknik- og Miljøudvalget, Økonomiudvalget, Byrådet. Resume I forbindelse med Greve Fjernvarme a.m.b.a.'s udvidelse af fjernvarmenettet i Greve Kommune, har bestyrelsen i Greve Fjernvarme a.m.b.a. besluttet at ombygge kontorfaciliteterne i den eksisterende administrationsbygning, så den kan rumme Greve Fjernvarme a.m.b.a.'s organisation i fremtiden. Bestyrelsen i Greve Fjernvarme a.m.b.a. forventer at finansiere ombygningen ved lånoptagelse i Kommunekredit, hvor der kræves en lånegaranti fra Greve Kommune. I den anledning anmoder Greve Fjernvarme a.m.b.a. om, at Greve Kommune stiller en kommunal lånegaranti på 3,6 mio. kr. Indstilling Administrationen indstiller, 1. at der gives en kommunal lånegaranti til Greve Fjernvarme a.m.b.a. på 3,6 mio. kr., 2. at der for den kommunale lånegaranti opkræves en løbende garantiprovision på 0,55 % af restgælden ultimo året, samt at der gives en indtægtsbevilling på beløbet svarende til ca. 20.000 kr. i 2024 og ca. 19.000 kr. årligt i 2025 og frem, 3. at der ved imødegåelse af en kommunal lånegaranti opkræves en engangsprovision på 7.000 kr. og gives en indtægtsbevilling på beløbet. Sagsbeskrivelse I 2021 igangsatte Greve Fjernvarme a.m.b.a. en større strategisk udvikling af selskabet, som bl.a. indebærer en udvidelse af fjernvarmenettet i Greve Kommune ved at omstille naturgasopvarmede boliger og kommunale bygninger m.v. til fjernvarme. Projektet er inddelt i flere faser frem mod år 2038. Projektforslaget vedrørende de første faser er behandlet og godkendt af Greve Kommune i 2022 og senest i september 2023. I forbindelse med finansieringen af udvidelsen af fjernvarmenettet har Greve Kommune foreløbigt stillet en garanti på 267 mio. kr. for Greve Fjernvarmes lånoptagelsen i KommuneKredit . Greve Fjernvarme a.m.b.a.'s organisation er ligeledes blevet udvidet for at håndtere de nye opgaver som led i den strategiske udvikling, hvilket stiller krav til lokaleforholdene. Greve Fjernvarme a.m.b.a. planlægger at ansætte flere medarbejdere over de kommende år. Derfor har bestyrelsen i Greve Fjernvarme a.m.b.a. besluttet at ombygge kontorfaciliteterne i den eksisterende administrationsbygning ved Hundige Centralen. Det indebærer bl.a. ændring af de nuværende kontorer, nye mødelokaler og forbedring af lys- og ventilationsforhold. Formålet med ombygningen er at opdatere rammerne for det fremtidige arbejdsmiljø i bygningen, der kan rumme Greve Fjernvarme a.m.b.a.'s organisation i fremtiden. Lånebehovet til ombygningen er samlet opgjort til 3,6 mio. kr. ekskl. moms. Lånebehovet skal fremskaffes ved optagelse af et lån hos KommuneKredit . Bestyrelsen i Greve Fjernvarme anmoder Greve Kommune om at stille garanti for lånoptagelsen jævnfør bestyrelsesmøde i Greve Fjernvarme a.m.b.a. den 7. november 2023 (jf. bilag 2, der er lukket idet det indeholder fortrolige oplysninger vedr. Greve Fjernvarme). Kommunal lånegaranti Det fremgår af lånebekendtgørelsen, at der ikke er lovgivningsmæssige begrænsninger, når en kommune stiller garanti for lån, optaget af selskaber på forsyningsområdet. Greve Kommune kan således uhindret stille garanti uden at det påvirker kommunens egen låneramme. Der er dog en risiko forbundet med, at kommunen stiller en garanti. Såfremt Greve Fjernvarme a.m.b.a. misligholder sine forpligtelser, vil kravet blive rettet mod kommunen. Kommunen er herefter forpligtet til øjeblikkeligt at betale det garanterede beløb til KommuneKredit . Kommunen kan efterfølgende rette kravet videre mod Greve Fjernvarme a.m.b.a., men det vil ikke i udgangspunktet være sikret, at kommunen får kravet godtgjort. En lånegaranti kan derfor medføre en risiko for et økonomisk tab for kommunen. Garantiprovision Ved afgivelsen af en lånegaranti til et forsyningsselskab har kommunen pligt til at opkræve garantiprovision. Garantiprovisionen er betaling for at stille en lånegaranti til rådighed. Pligten til at opkræve garantiprovision følger af flere regelsæt, men særligt skal EU-reglerne om statsstøtte fremhæves. Hvis Greve Kommune stiller en lånegaranti til rådighed uden at opkræve garantiprovision, vil der i realiteten være tale om et kommunalt tilskud til området, hvilket ville være i strid med EU-reglerne om statsstøtte. Den garantiprovision, der skal opkræves, fastsættes på baggrund af en kreditvurdering. På varmeforsyningsområdet er det et krav, at en kreditvurdering foretages af en ekstern part, f.eks. et revisionsselskab. Kreditvurdering og størrelse af garantiprovision Revisionsfirmaet BDO, har i februar 2022 udarbejdet en kreditvurdering af Greve Fjernvarme a.m.b.a. til brug for daværende anmodning om garantistillelse (jf. Byrådssag den 7. marts 2022 pkt. 14). Revisionsfirmaet BDO, vurderede Greve Fjernvarme til \"stærk betalingsevne\" svarende til garantiprovisionssats på 0,55 %. BDO angav og anbefalede, at der var en række skønnede forhold, der burde tillægges værdi og som retligt burde forøge kreditvurderingen til \"meget stærk betalingsevne\" svarende til garantiprovisionssats på 0,4 %. Senere i år 2022, ifm. udbygning af fjernvarmenettet, anmodede Greve Fjernvarme a.m.b.a. om g arantistillelse ( jf. Byrådssag den 5. september 2022 pkt. 21). I forbindelse med anmodningen henvendte Greve Kommune sig til kommunens daværende revisionsselskab PwC, for deres vurdering af BDO’s kreditvurdering fra februar 2022. Dette var begrundet i renteudviklingen siden udarbejdelsen af kreditvurderingen og den anmodede forøgelse af garantistillelse på 267 mio. kr. PwC vurderede i forbindelse med gennemgangen af kreditvurderingen, at en \"stærk betalingsevne\" svarende til garantiprovisionssats på 0,55 %, må antages at være den score, der retvisende afspejler markedsrisikoen. Dette begrundet i, at det er vanskeligt at tillægge de øvrige skønnede forhold en værdi, der berettiger til, at kreditvurderingen skal forbedres som BDO anbefalede. I den daværende Byrådssag blev denne anbefaling imødekommet og det har afstedkommet, at der opkræves en garantiprovision på 0,55 % svarende til en \"stærk betalingsevne\". Det er ifølge PwC væsentligt at kreditvurderingen fastsættes korrekt og afspejler markedsrisikoen, så der ikke sker brud ift. EU-statsstøtteregler. Administrationens anbefaling Ud fra de beskrevne forhold, er det administrationens anbefaling at imødekomme anmodningen fra Greve Fjernvarme a.m.b.a. om en lånegaranti på 3,6 mio. kr. Det anbefales, at der opkræves en engangsprovision på 7.000 kr. og at der opkræves en årlig garantiprovision på 0,55 % af restgælden ultimo året, i tråd med beslutningen ved seneste garantistillelse til Greve Fjernvarme, med udgangspunkt i BDO’s kreditvurdering og PwC’s rådgivning. Dette for at sikre en markedspris på garantiprovision, der er i overensstemmelse med EU-statsstøtteregler , dvs. at der ikke er tale om kommunalt tilskud til fjernvarmeselskabet. Ved denne sagsfremstilling anmoder Greve Fjernvarme a.m.b.a. om en garantistillelse på 3,6 mio. kr. hvilket betyder, at de samlede garantistillelser overfor Greve Fjernvarme a.m.b.a. vil lyde på 308,1 mio. kr., dette er inkl. uudnyttet garantistillelse til byggekredit på 271,7 mio. kr. Lovgrundlag Lånebekendtgørelsen, EU-statsstøtteregler. Økonomiske konsekvenser En lånegaranti indeholder en risiko for, at kommunen pålægges et økonomisk tab. Såfremt Greve Fjernvarme a.m.b.a. misligholder sine forpligtelser, kan KommuneKredit rette det fulde krav mod kommunen, som vil være forpligtet til at indfri det garanterede beløb. Ved godkendelse af denne sag vil den samlede garantistillelse til Greve Fjernvarme a.m.b.a. lyde på 308,1 mio. kr. inkl. uudnyttet garantistillelse til byggekredit på 271,7 mio. kr. Ved at påtage sig en risiko med en garantistillelse på 3,6 mio. kr. vil Greve Kommune modtage en indtægt, der opkræves i form af garantiprovision, af restgælden ultimo året. Greve Fjernvarme a.m.b.a. forventer at optage lån i foråret 2024. Det giver en indtægt i 2024 på cirka 27 t. kr. ved en provisionssats på 0,55 % inklusiv engangsprovision på 7.000 kr. I 2025 og frem giver det en årlig indtægt på ca. 19 t. kr. der reduceres årligt i takt med af restgælden afdrages.", "source_path": "data/greve/raw_dagsordener/Klima-, Teknik- og Miljøudvalget_2024-01-15T08:00:00+01:00_b57b78a4-d8f8-4ed8-84af-0c36dd21c093.json"}
{"document_id": "b57b78a4-d8f8-4ed8-84af-0c36dd21c093", "committee": "Klima-, Teknik- og Miljøudvalget", "meeting_date": "2024-01-15T08:00:00+01:00", "section_type": "html_fragment", "section_title": "Greve Skov, tillægsaftale", "case_number": "23-011505", "agenda_index": 9, "text": "Beslutning 1.-2. anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Tillægsaftale til eksisterende aftale om skovrejsning ved Greve Skov beskrives hermed. Med tillægsaftalen udvides Greve Skov, da Naturstyrelsen har fået mulighed for at indgå en frivillig aftale om opkøb af jord. Med den øgede skovrejsning beskyttes grundvandsinteresser og det bidrager samtidig positivt til CO 2 -balancen, jf. Greve Kommunes klimahandlingsplan. Indstilling Administrationen indstiller at køb af en del af matrikel 21a, Karlslunde By, Karlslunde til 339.000 kr. godkendes (jf. bilag 1) finansieret af det afsatte rådighedsbeløb til køb af jord til skov at tillæg 2 til skovrejsningsaftalen (jf. bilag 2) godkendes. Sagsbeskrivelse Greve Kommune er samarbejdspartner i to skovrejsningsprojekter (Tune Skov og Greve Skov), hvor formålet er at beskytte grundvandet og skabe attraktive naturområder. I/S Vandsamarbejdet og Naturstyrelsen er samarbejdspartner i forhold til Tune Skov. HOFOR (Vand København A/S) og Naturstyrelsen er samarbejdspartner i forhold til Greve Skov. Naturstyrelsen står i begge projekter for at sikre jordfordeling og opkøb af jord (den praktiske del) samt finansierer plantning og drift af skovene. I/S Vandsamarbejdet og HOFOR deler udgifterne til opkøb af jorden sammen med Greve Kommune. Naturstyrelsen har fået mulighed for at indgå en frivillig aftale om køb af jord, der støder op til Greve Skov. Arealet indgår ikke i det nuværende aftalte projektareal, jf. udvidelsen af samarbejdsaftalen i 2021, men store dele af arealet indgår i det udpegede \"boringsnære beskyttelsesområde\" (BNBO), Karlslunde Kildeplads. HOFOR og Naturstyrelsen vurderer det derfor hensigtsmæssigt at indgå en tillægsaftale om Greve Skov, der udvider Greve Skov med arealet (jf. bilag 2). Arealet, der er en del af matr.nr. 21a, Karlslunde By, Karlslunde, er på 7,5 ha og erhverves sammen med HOFOR jf. skovrejsningsaftalen (jf. bilag 3). Udvidelsen af skovrejsningsområdet vil forøge Greve Kommunes skyldige beløb til Naturstyrelsen med 339.000 kr., men udvidelse n vil ikke ændre det beløb, som Greve Kommune har afsat og afbetaler årligt til Naturstyrelsen. Da beløbet udgør en lille del ud af det samlede skyldige beløb, så har det kun en meget lille betydning for tilbagebetalingstiden. Under afsnittet 'Økonomiske konsekvenser' redegøres der nærmere for økonomien. Sammenhæng til indsatsplan for grundvand og klimahandlingsplanen I Greve Kommunes indsatsplan (for grundvand) er et af målene at beskytte grundvandsressourcen indenfor de beregnede \"boringsnære beskyttelsesområder ( BNBO'er) . Udvidelsen af Greve Skov på dele af matr.nr. 21a Karlslunde By, Karlslunde bidrager til målopfyldelse ved at beskytte grundvandsressourcen indenfor de udlagte BNBO'er til Karlslunde og Lyksager Kildeplads. Klimahandlingsplanen har et mål om 75 % reduktion i 2030 og nul udledning i 2050, heri indgår indfrielse af de nuværende aftaleområder for Tune og Greve Skov med 1000 t CO 2 . I 2050 er der dog beregnet en rest på 20.000 t. CO 2 , som kommunen ikke har redegjort for, hvordan kan opnås reduceret til 0. Udvidelsen af aftaleområdet med knap 8 hektar kan indgå som tiltag til nedbringelse af de 20.000 t. CO 2 med 40 t., hvilket svarer til 0,2 % reduktion. Lovgrundlag Vandforsyningsloven, bekendtgørelse om indsatsplaner og klimahandlingsplanen. Økonomiske konsekvenser Der er i hele budgetperioden afsat 500.000 kr. årligt til de to skovrejsningsprojekter Greve Skov og Tune Skov, og der er fortsat brug for at afsætte tilsvarende midler frem til pt. 2045. Med lånet fra Naturstyrelsen og de forventede køb, bliver aftalen stadig afbetalt i 2045 (jf. bilag 4). Årsagen til at tilbagebetalingstiden ikke forlænges er, at beløbet på 339.000 kr. udgør så lille en andel af det samlede beløb, og usikkerheden i forhold til prisen på de hidtidige og kommende opkøb. Økonomi i eksisterende aftaler og den nye tillægsaftale Naturstyrelsen foretager jordopkøbene for de to vandselskaber og for Greve Kommune i takt med, at de har mulighed for at indgå aftaler med nuværende jordejere inden for de to samarbejdsaftaler. Greve Kommune betaler hhv. 25 % og 20 % af udgifterne til jordopkøbene i de to aftaler - Tune og Greve Skov. Greve Kommune afdrager efterfølgende til Naturstyrelsen over en årrække og uden renter. Det nye areal har en samlet pris på 1,694 mio. kr. Naturstyrelsen foreslår, at arealet indarbejdes i eksisterende samarbejdsaftale for Greve Skov. Udgifterne vil så i henhold til denne aftale fordele sig med 1,355 mio. kr. og 339.000 kr. til hhv. HOFOR og Greve kommune. Det anslåede beløb Greve Kommune kommer til at betale, når alt jord er opkøbt, vil koste kommunen ca. 10,05 mio. kr. Dette beløb omfatter et overslag på, hvad det koster at erhverve jord, der endnu ikke er opkøbt. Beløbet på de 10,05 mio. kr. er estimeret ud fra en hektarpris på 200.000 kr., og indeholder kun de arealer, der ligger i Greve Kommune. Gre ve Kommune betaler sin andel af jordkøbene til Naturstyrelsen ved årligt at indbetale 500.000 kr. i en årrække fremover (jf. bilag 4). Øvrige konsekvenser Udvidelsen af Greve Skov vil give større muligheder for friluftsliv og rekreativ brug af skoven. Skovområdet vil blive anlagt med fokus på biodiversitet med store sten, lysåben natur og dødt ved, som er levesteder for mange sjældne og truede arter. Kommunikation De endelige tillægsaftaler skal underskrives af borgmesteren og udvidelsen af Greve Skov annonceres på hjemmesiden. Tidsplan Det nye areal tilplantes i foråret 2024.", "source_path": "data/greve/raw_dagsordener/Klima-, Teknik- og Miljøudvalget_2024-01-15T08:00:00+01:00_b57b78a4-d8f8-4ed8-84af-0c36dd21c093.json"}
{"document_id": "b57b78a4-d8f8-4ed8-84af-0c36dd21c093", "committee": "Klima-, Teknik- og Miljøudvalget", "meeting_date": "2024-01-15T08:00:00+01:00", "section_type": "html_fragment", "section_title": "Naturskov på kommunalt areal - borgerdonation", "case_number": "23-012387", "agenda_index": 10, "text": "Beslutning Klima-, Teknik- og Miljøudvalget beslutter, at administrationen i første omgang skal genfremlægge sagen med svar på, om borgeren i stedet ønsker at anvende donationen på skovrejsningen i Greve Skov. Fremstilling Sagsprocedure Klima-, Teknik- og Miljøudvalget og Plan- og Tryghedsudvalget Resume Administrationen har modtaget en borgerhenvendelse om en mulig privat donation til rejsning af rekreativ naturskov på et kommunalt areal i området Tune Landevej-Greve Landevej-Olsbækken. Henvendelsen kan danne grundlag for implementering af tiltaget fra klimahandlingsplanen om omlægning af kommunale arealer til CO 2 -optagende natur. Det skal besluttes, om administrationen skal arbejde videre med ideen og udarbejde proces- og projektplan til politisk behandling. Indstilling Administrationen indstiller overfor Klima-, Teknik- og Miljøudvalget 1A. at administrationen prioriterer i efteråret 2024, at udarbejde en projekt- og procesplan samt finansieringsmodel for en potentiel omlægning af hele eller dele af de kommunale arealer i området Tune Landevej-Greve Landevej-Olsbæk til rekreativ naturskov. eller 1B. at administrationen takker nej til donationen til skov på det ønskede areal Administrationen indstiller overfor Plan- og Tryghedsudvalget 2. at udvalget godkender, at administrationen skal udarbejde nyt plangrundlag, hvis der skal rejses skov. Sagsbeskrivelse Administrationen har modtaget en henvendelse om en mulig donation på mellem 0,5-1,5 mio. kr. til skovrejsning ved Greve Landsby. Projektet kan bidrage til øget biodiversitet og CO 2 -reduktion med omlægning af arealer til naturskov tæt på landsbyen og bidrage til at skabe rekreative forbindelser, i forlængelse af Greve Skov ned mod Greve Midt. Sagen fremlægges nu, for at der tidligst muligt kan tages stilling til, om administrationen skal arbejde videre med en privat finansieret skov på dette sted, eller om kommunen skal takke nej til donationen. Administrationen har dog ikke mulighed for at prioritere opgaven før i efteråret 2024, hvis det besluttes, at der skal arbejdes videre med ideen. Området der ligger øst for skoven og syd for landsbyen er kommunalt ejet og indeholder både en mose og afgrænses af Olsbækken, området har derfor i forvejen potentiale for øget naturværdi (jf. bilag 1). Planforhold og anvendelse i dag Størstedelen af arealet er udlagt til rekreativ anvendelse jf. kommuneplanramme 2E19. En mindre del af arealet er udlagt til erhverv jf. kommuneplanramme 2E14, og indenfor denne ramme er der en §3 beskyttet mose. Det betyder i praksis, at det kan give mening at ændre plangrundlaget for denne del. Arealet ligger ikke inden for de områder, hvor skovrejsning er uønsket - fx i kulturlandskaber, jf. kommuneplanen. På tilsvarende vis er et areal udlagt til erhverv mellem Greve Museum og Olsbækken, Det vil derfor være nødvendigt at ændre plangrundlaget, hvor det er udlagt til erhverv fx i et kommuneplantillæg eller i forbindelse med revisionen af kommuneplanen, hvis der skal rejses skov. Det kan give mening at ændre plangrundlag for erhvervsarealer, da de ikke ligger velplaceret til erhverv for eksempel vedrørende adgangsforhold og op ad museet. Langs mosen er der en planlagt ”cykelkorridor”, men den del af korridoren der løber langs arealet er en manglende stiforbindelse i cykelstiplan 2021. Anvendelsen består i dag af landbrug. Det bortforpagtede området er på ca. 5,8 ha. omkring mosen og på 10 ha på den anden side af muset, i alt på knap 16 ha. Potentielt nyt rekreativt naturområde Der er forskellige muligheder for at danne et rekreativt område. En del af arealet kan have en lysåben beplantning eller fungere som eng op til skov. Der kan udformes forskellige rekreative stiforløb, og af forskellig type. Greve Landsby kan forbindes med Greve Museum og videre forbi mosen over til skoven. Den manglende stiforbindelse i Cykelstiplanen kan udfyldes ved at forbinder cykelstien inde fra Greve Midt med krydset ved Greve Skov, og Greve Skov kan forbindes med Greve Museum. Tilplantning med naturskov omkring mosen vil give større muligheder for friluftsliv og rekreativ forbindelse, foruden at skovområdet vil blive anlagt med fokus på biodiversitet med store sten, lysåben natur og dødt ved, som er levesteder for mange sjældne og truede arter. Klimahandlingsplanen, vision og planstrategi Det er en del af kommunens klimahandlingsplan at arbejde med en omlægning af kommunens bortforpagtede landbrugsarealer til CO 2 -optagende natur, herunder skov (Tiltag 5.1.2 i planen). Alt efter om det er området om mosen eller begge områder, der indgår, vil der være et CO 2 potentiale på mellem 20 til 60 tons CO 2 . Projektet understøtter desuden Byrådets vision om at skabe en dialogbaseret, lokal forankring af den bæredygtige kommune, samt tankerne i forslag til den nye planstrategi. Økonomi Størrelsen på den tilbudte donation er på mellem 0,5-1,5 mio. kr. Selve skovrejsningen forventes at koste ca. 65.000 kr. pr. hektar og kan forventeligt dækkes af den enkeltstående donation. Derudover kommer evt. udgifter til en rekreativ gang- og cykelstiforbindelse. Der er ikke lavet skøn over prisen på disse, men udgifterne til stier vil forventeligt overstige donationen. Projektet kan give lokalt ejerskab, mulige driftsopgaver til frivillige, og mulighed for at andre ligeledes kan bidrage til projektet. Det er dermed oplagt at afsøge, om andre borgere og/eller virksomheder, for eksempel naboer og virksomheder, der ligger op til området i industrikvarteret, kunne tænkes at ville donere til det nye naturskovområde. Hvis der er lokal opbakning, kan naboer og andre borgere bidrage til udformning, plantning og potentielt mindre driftsopgaver i for eksempel etableringsfasen for de unge træer. Der er også mulighed for, at kommunen i dette projekt (eller andre skovrejsningsprojekter i kommunen) kan forsøge at indgå i et \"Klima + Partnerskab\" med Klimaskovfonden, der derved kan bistå med at rejse funding til området (jf. bilag 2). Klimaskovfonden er en uafhængig, statslig forvaltningsenhed under Miljøministeriet, som har til formål at accelerere fangst og lagring af drivhusgasser ved at kanalisere midler til skovrejsning og udtag af lavbundsjorde. Et \"Klima + Partnerskab\" er en strategisk samarbejdsaftale, som løber over minimum fem år og er økonomisk uforpligtende. Aftalen giver mulighed for at bruge Klimaskovfondens indsamlingstilladelse til at lave øremærkede indsamlinger til lokale projekter. Klimaskovfonden stiller visse krav til sammensætningen af den rejste skov, samt tinglysningen af den som fredskov, på den måde kan Klimaskovfonden garantere arealets CO 2 -optag. Næste skridt Med sagen skal der tages stilling til, om administrationen skal udarbejde en projekt- og procesplan, inkl. afsøge finansieringsmodeller, og herigennem belyse muligheden for at omlægge det kommunale areal i området til skov, finansieret af private donationer. I sagen vil området omkring mosen og området langs Olsbækken indgå, men der vil kunne optegnes forskellige scenarier i proces- og projektplanen, herunder med forskellige stiforløb og typer, da dette vil have forskellige omkostninger. Administrationen forventer først at det bliver muligt at prioritere projektet i efteråret. Det vil samtidig være nødvendigt at prioritere blandt andre opgaver på vej- og landskabsområdet for at projektet kan prioriteres i efteråret. Lovgrundlag Kommunalfuldmagtsreglerne. Kommuners mulighed for at modtage gaver er ikke reguleret i den skrevne lovgivning. Det skal derfor vurderes efter de uskrevne kommunalfuldmagtsregler. Efter tilsynspraksis kan en kommune modtage gaver til brug for varetagelsen af kommunale opgaver. En kommune må gerne rejse skov til gavn for naturen og til rekreativt brug for borgere. Klimahandlingsplan 2050: Roadmap 2023-2026 Økonomiske konsekvenser Projekt- og procesplanen vil redegøre nærmere for de økonomiske konsekvenser . Eksempelvis opsigelse af forpagtningsaftalen på arealet på ca. 4.000 kr./året. Eventuelle udgifter til proces- og projektplanlægning vil blive taget fra den afsatte pulje i budget 2023-2025 til implementering af klimahandlingsplanen. Kommunikation Naboer, museet og andre i lokalområdet kan med fordel inddrages tidligt, for at afsøge om der er lokal opbakning og for at skabe lokalt medejerskab. Tidsplan August - Oktober 2024: Projekt- og procesplan udarbejdes, hvis det besluttes. Ultimo 2024: Projekt- og procesplan fremlægges til politisk behandling.", "source_path": "data/greve/raw_dagsordener/Klima-, Teknik- og Miljøudvalget_2024-01-15T08:00:00+01:00_b57b78a4-d8f8-4ed8-84af-0c36dd21c093.json"}
{"document_id": "b57b78a4-d8f8-4ed8-84af-0c36dd21c093", "committee": "Klima-, Teknik- og Miljøudvalget", "meeting_date": "2024-01-15T08:00:00+01:00", "section_type": "html_fragment", "section_title": "Gate 21 mobilitetsprojekt - \"Den sammenhængende rejse\"", "case_number": "23-013581", "agenda_index": 11, "text": "Beslutning 1. Godkendt Fremstilling Sagsprocedure Klima-, Teknik- og Miljøudvalget og Beskæftigelses- og Erhvervsudvalget. Resume Greve Kommune er blevet udvalgt som case-kommune til Gate 21 projektet \"Den sammenhængende rejse\", der handler om at sikre mobiliteten mellem og frem til offentlig transport. Udover Gate 21 er Movia og Region Sjælland også med i projektgruppen. Projektet i Greve Kommune vil omhandle mobilitetsløsning mellem Hundige Station og Kildebrønde erhvervsområde. Indstilling Administrationen indstiller over for Klima-, Teknik- og Miljøudvalget, at 1. igangsættelsen af projektet \"Den sammenhængende rejse\" godkendes Administrationen indstiller over for Beskæftigelses- og Erhvervsudvalget, at 2. sagen tages til efterretning. Sagsbeskrivelse I budgetforliget for 2024-2027 indgår en aftaletekst omkring \"Mobilitet\": \"Forligsgruppen ser med bekymring på den landsdækkende udfordring omkring offentlig transport. Forligsgruppen er enige om at det er nødvendigt at tilpasse linjeføringen af hensyn til de økonomiske rammer. Samtidig er forligsgruppen enige om at det er nødvendigt at arbejde med mobilitet bredt set. Gruppen er derfor enige om at Greve Kommune skal ansøge om at deltage i forsøget om mobilitetsknudepunkter med udgangspunkt i Hundige Station og gruppen er enige om at arbejdet forankres i erhvervscenteret.\" Greve Kommune ansøgte den 27. november 2023 om at blive case-kommune til Gate 21's mobilitetsprojekt (jf. bilag 1). Projektet er forankret hos et partnerskab mellem Gate 21, Movia og Region Sjælland. Forud for ansøgningen var administrationen i dialog med erhvervsforeningen GreveSolrødErhvev samt virksomheden ApoPro, der er lokaliseret i Kildebrønde erhvervsområde. Greve Kommune fik tilsagn til projekt et fra Gate 21 den 5 . december 2023 (jf. bilag 2). Projekt \"Den sammenhængende rejse\" i Greve Kommune Projektet har til formål at etablere mobilitetsløsninger mellem Hundige Station og Kildebrønde Erhvervsområde, da dette område ikke er betjent med kollektiv transport. Det vurderes, at der potentielt kan være over 50 virksomheder i Kildebrønde erhvervsområde, der kan være i målgruppen for en mobilitetsløsning. Projektet vil i sin første fase skulle afdække den konkrete efterspørgsel med henblik på at sikre, at der vil være en efterspørgsel fra virksomhederne og deres medarbejdere. Der er gennem den hidtidige dialog med erhvervslivet registeret et ønske om en bedre trafikbetjening af erhvervsområderne i kommunen. Projektet skal afdække muligheden for f.eks. etablering af en privat forening, der drifter en mobilitetsløsning med fx delec ykler. Fra Hundige Station til Kildebrønde erhvervsområde kan der cykles via kommunens lukkede stisystemer, hvor man ledes under veje via tunneller. Derved er der en trafiksikker rute, selvom denne tager lidt længere tid at cykle end den hurtigste rute via nogle af de større veje. Projektet vil også omhandle, hvordan man bedst muligt kommunikerer denne rute ud til brugerne. Erhvervsforeningen GreveSolrødErhverv og virksomheden Apopro har sideløbende med ansøgningen været i dialog med en operatør om at etablere en dele-cykelløsning på markedsmæssige vilkår, uden at der etableres en forening til driften. Projektet vil kunne være et pilotprojekt i forhold til udbredelse til Greve og Karlslunde stationer med henblik på betjening af andre (erhvervs)områder i kommunen. Modellen er inspireret af Stevns Cykelturistforening, der er etableret af Stevns Kommune og en række private virksomheder i 2019 med henblik på at forbinde hotspots i Stevns Kommune i forhold til turismeattraktioner, hoteller mv. og kollektiv trafik. Stevns Kommune og Stevns Cykelturistforening har i ansøgningsfasen bidraget med erfaring. Udvælgelse Projektet har i udvælgelsen af Greve Kommune som case-kommune lagt vægt på, at Greve Kommune har en klar vision for projektet. Herunder at det hænger godt sammen med indsatsen fra Infrastruktur 2035, hvor der er afsat midler til tryghedsskabende tiltag på Hundige Station. De fremhæver også valget af Kildebrønde erhvervsområde som godt, da kommunen har en god erhvervskontakt og brugerne allerede efterspørger en mobilitetsløsning. Den politiske opbakning til projektet i Greve Kommune har også indgået i udvælgelsen. Tilsagnet om deltagelse med begrundelse af valget af Greve Kommune kan ses i bilag 2. Økonomiske konsekvenser Projektansøgningen indeholder det overordnede formål med projektet. Der planlægges opstartsmøde mellem Gate 21, Movia og Region Sjælland og Greve Kommune i januar, hvor der påbegyndes udarbejdelse af en projektplan. Da Greve Kommune fra Gate 21 endnu ikke har fået oplyst hvilken økonomi der tilfalder Greve Kommune skal dette afklares i projektets første fase, herunder hvilke dele af projektet der vil kræve finansiering samt mulighederne for at opnå dette indenfor projektet. Projektet vil kunne få økonomisk konsekvens for Greve Kommune, hvis der som led i projektets gennemførelse vil skulle afsættes direkte midler til projektet. Et eventuelt økonomisk bidrag fra kommunen kan således muligvis komme på tale, men det er ikke hensigten at der skal være kommunal finansiering af en drift af mobilitetsløsningen. En eventuel medfinansiering vil blive forelagt til godkendelse. For at kunne gennemføre projektet kræver det, at medarbejdere fra Greve Kommune afsætter arbejdstid til projektet. Projektet er forankret i ErhvervsCentret Greve, men kræver også deltagelse fra medarbejdere omkring indretning af byrum, trafik, klima ol. Øvrige konsekvenser Som nævnt under økonomiske konsekvenser, kræver gennemførelsen af projektet, at flere medarbejdere fra Greve Kommune bruger arbejdstid på at deltage i projektet. Opgaven indgår som en af de opgaver der er prioriteret i \"Vej- og Landskab\" (jf. Klima-, Teknik- og Miljøudvalget den 16. nov. 2023 (pkt. 4)) og ErhvervsCentret Greve. Kommunikation De erhverv, som projektet er rettet imod, vil løbene blive opdateret på projektet og inddraget. Tidsplan Administrationen holder opstartsmøde med projektgruppen i starten af januar 2024. Sagens forløb 08-01-2024 Beskæftigelses- og Erhvervsudvalget Sagen blev taget til efterretning. Afbud: Liselott Blixt", "source_path": "data/greve/raw_dagsordener/Klima-, Teknik- og Miljøudvalget_2024-01-15T08:00:00+01:00_b57b78a4-d8f8-4ed8-84af-0c36dd21c093.json"}
{"document_id": "b57b78a4-d8f8-4ed8-84af-0c36dd21c093", "committee": "Klima-, Teknik- og Miljøudvalget", "meeting_date": "2024-01-15T08:00:00+01:00", "section_type": "html_fragment", "section_title": "Regulativ for husholdningsaffald - endelig vedtagelse", "case_number": "23-011206", "agenda_index": 12, "text": "Beslutning Godkendt. Fremstilling Sagsprocedure Klima-, Teknik- og Miljøudvalget. Resume Byrådet besluttede den 17. april 2023 med virkning fra den 1. januar 2024 at tilbyde virksomheder, som genererer affald svarende til en husholdning, mulighed for at få indsamlet deres affald via Greve Kommunes husholdningsindsamling. Der er på den baggrund udarbejdet forslag til nyt regulativ for husholdningsaffald, der skal godkendes. Indstilling Administrationen indstiller, at regulativ for husholdningsaffald (jf. bilag 1) godkendes. Sagsbeskrivelse Klima-, Teknik- og Miljøudvalget behandlede \"Regulativ for husholdningsaffald, forslag\" på mødet den 16. november 2023 (pkt. 7). Regulativet har været fire ugers i offentlig høring i perioden 20. november 2023 - 18. december 2023. Der er ikke indkommet høringssvar i perioden. Regulativet for husholdningsaffald udgør regelgrundlaget for de vedtagne affaldsordninger. I det nye forslag til regulativ for husholdningsaffald (jf. bilag 1), er der indarbejdet mulighed for at virksomheder, som genererer affald svarende til en husholdning, kan få indsamlet deres affald via Greve Kommunes husholdningsindsamling, der drives af KLAR Forsyning A/S. Der er ligeledes foretaget en række mindre ændringer i regulativet, som ikke vedrører ordningen for virksomheder. Det omfatter følgende: Henvisninger til andre paragraffer er blevet erstattet af tekst. Der er tilføjet, at borgerne skal vende affaldsbeholderne, så håndtagene vender ud mod kørevejen på tømningsdagen. Dette er af hensyn til arbejdsmiljøet for skraldemændene, så de undgår vrid med at vende beholderne. Direkte genbrug/byttehjørner ved minigenbrugsstationer er blevet obligatorisk. Det bliver obligatorisk for ejendomsselskaber med minigenbrugsstationer at have et byttehjørne/genbrugshjørne for at strømline med kravene generelt til genbrugsstationer samt Affaldsplan 2023-2034. I praksis er der allerede frivilligt etableret områder i alle boligselskaber, dog i forskelligt omfang. Der er for bygge- og anlægsaffald specificeret, at ordningen er en anvisningsordning. Ordningen for genbrugspladsen MiljøCenter Greve er samtidig rettet til, så det fremgår, at der er anmeldepligt på bygge- og anlægsaffalds mængder over ét ton og termoruder produceret mellem 1950 og 1977. Dette er gjort for at regulativet følger den nuværende affaldsbekendtgørelse. Enkelte steder er der foretaget en ensretning af sproget. Lovgrundlag Regulativet er udarbejdet med udgangspunkt i det gældende regulativ for husholdninger, som trådte i kraft 1. januar 2022. BEK nr. 1536 af 16. december 2022 om affaldsregulativer, -gebyrer og -aktører m.v., samt BEK nr. 2512 af 10. december 2021 om affald. Økonomiske konsekvenser Sagen har ingen økonomiske konsekvenser for Greve Kommune. Kommunikation ”Regulativ for husholdningsaffald” offentliggøres på www.greve.dk . Regulativet har været i høring fra den 20. november til den 18. december 2023. Der er ikke indkommet høringssvar i perioden. Kommunikationsstrategi for indførsels af erhvervsaffaldsordning i husstandsindsamlingen. Flyer til uddeling, når Greve Kommune er på tilsyn og til at uddeling på MiljøCenter Greve. Plakat/banner på MiljøCenter Greve. Ordningen skal fremgå at både KLAR Forsyning A/S og Greve Kommunes hjemmesider. Udsending til virksomheder via e-boks/evt. post via KLAR Forsyning A/S's opkrævningssystem. Tidsplan 15. januar 2024: Hvis Regulativ for husholdningsaffald godkendes kan det træde i kraft og offentliggøres", "source_path": "data/greve/raw_dagsordener/Klima-, Teknik- og Miljøudvalget_2024-01-15T08:00:00+01:00_b57b78a4-d8f8-4ed8-84af-0c36dd21c093.json"}
{"document_id": "b57b78a4-d8f8-4ed8-84af-0c36dd21c093", "committee": "Klima-, Teknik- og Miljøudvalget", "meeting_date": "2024-01-15T08:00:00+01:00", "section_type": "html_fragment", "section_title": "Regulativ for erhvervsaffald - endelig vedtagelse", "case_number": "23-011267", "agenda_index": 13, "text": "Beslutning Godkendt. Fremstilling Sagsprocedure Klima-, Teknik- og Miljøudvalget. Resume Byrådet besluttede den 17. april 2023 med virkning fra den 1. januar 2024 at tilbyde virksomheder, som genererer affald svarende til en husholdning, mulighed for at få indsamlet deres affald via Greve Kommunes husholdningsindsamling. Der er på den baggrund udarbejdet forslag til nyt regulativ for erhvervsaffald, der skal godkendes. Indstilling Administrationen indstiller, at regulativ for erhvervssaffald (jf. bilag 1) godkendes. Sagsbeskrivelse Klima-, Teknik- og Miljøudvalget behandlede \"Regulativ for erhvervsaffald, forslag\" på mødet den 16. november 2023 (pkt. 8). Regulativet har været fire uger i offentlig høring i perioden 20. november 2023 - 18. december 2023. Der er ikke indkommet høringssvar i perioden. Regulativet for erhvervsaffald udgør regelgrundlaget for de vedtagne affaldsordninger. Der er udarbejdet et nyt forslag til regulativ for erhvervsaffald (jf. bilag 1), hvor der er indarbejdet mulighed for virksomheder, som genererer affald svarende til én husholdning, at få indsamlet deres affald via Greve Kommunes husholdningsindsamling, der drives af KLAR Forsyning A/S. Regulativet er desuden opdateret, så det lever op til den gældende bekendtgørelse om affaldsregulativer, -gebyrer og -aktører m.v. (BEK nr. 1536 af 16. december 2022). Ændringer i forhold til nuværende regulativ omfatter følgende: Der er tilføjet et afsnit med en kort beskrivelse af en olieudskiller i § 17.1 Henvisningen til transportører/indsamlere er ændret fra miljøstyrelsen hjemmeside til Energistyrelsens hjemmeside (affaldsregistret). Der er tilføjet § 19, som er en ordning for indsamling af erhvervsaffald til materiale nyttiggørelse. Ordningen omfatter Byrådets beslutning om muligheden for tilmelding til den kommunale indsamlingsordning for virksomheder. Der er tilføjet § 20 som er en ordning for bygge -og anlægsaffald. Dette skal skabe større fokus på en korrekt håndtering af bygge- og anlægsaffald således at mest mulig genbruges/genanvendes samt og forbygge at skadelige stoffer spredes til miljøet. Lovgrundlag Regulativet er udarbejdet med udgangspunkt i det gældende regulativ for erhvervsaffald, som trådte i kraft den 1. januar 2015. BEK nr. 1536 af 16. december 2022 om affaldsregulativer, -gebyrer og -aktører m.v., samt BEK nr. 2512 af 10. december 2021 om affald. Økonomiske konsekvenser Sagen har ingen økonomiske konsekvenser for Greve Kommune. Kommunikation ”Regulativ for erhvervsaffald” offentliggøres på www.greve.dk . Regulativet har været i høring fra den 20. november 2023 - 18. december 2023. Der er ikke indkommet nogen høringssvar. Tidsplan 15. januar 2024: Hvis Regulativ for erhvervsaffald godkendes kan det træde i kraft og offentliggøres.", "source_path": "data/greve/raw_dagsordener/Klima-, Teknik- og Miljøudvalget_2024-01-15T08:00:00+01:00_b57b78a4-d8f8-4ed8-84af-0c36dd21c093.json"}
{"document_id": "b57b78a4-d8f8-4ed8-84af-0c36dd21c093", "committee": "Klima-, Teknik- og Miljøudvalget", "meeting_date": "2024-01-15T08:00:00+01:00", "section_type": "html_fragment", "section_title": "Holmestien i Greve, omlægning", "case_number": "23-006618", "agenda_index": 14, "text": "Beslutning Anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Den offentlige sti, Holmestien er blevet omlagt uden en formel høring af de omkringboende og uden en offentlig høring. Disse høringer er obligatoriske iht. vejloven. Nu er de nødvendige høringer gennemført, og den formelle beslutning om omlægningen kan træffes. Indstilling Administrationen indstiller, at Byrådet godkender omlægningen af Holmestien. Sagsbeskrivelse I forbindelse med etablering af et regnvandsbassin var det nødvendigt at omlægge den offentlige sti Holmestien. KLAR Forsyning A/S gennemførte inden omlægningen en borgerproces, hvor de omkringboende blev inddraget, og forsyningen indhentede en tilladelse fra Greve Kommune. Tilladelsen til omlægningen blev dog givet uden gennemførelse af vejlovens formelle krav til en omlægning, hvilket administrationen må beklage. Bilag 1 viser stiens tidligere forløb med en gul streg, mens det nye forløb er markeret med en stiplet rød streg. Klima-, Teknik- og Miljøudvalget fik den 14. september 2023 (pkt. 11) en orientering om, at de nødvendige høringer skulle gennemføres, og at sagen herefter skulle forelægges Byrådet til godkendelse. Administrationen har efterfølgende gennemført de nødvendige høringer, dels en direkte høring af de omkringboende og dels en offentlig høring via hjemmesiden. Der er ikke modtaget høringssvar, hverken fra de direkte høringer eller fra den offentlige høring. Administrationen vurderer, at omlægning af stien var nødvendig, og at det nye stiforløb er det mest hensigtsmæssige. Lovgrundlag Vejlovens kapitel 11 fastslår, at der skal ske en høring med otte ugers svarfrist, før en offentlig vej kan nedlægges, når det hidtidige vejareal ikke fremover skal anvendes til vej. Vejlovens regler om veje gælder også for stier, og vejloven betragter en omlægning som nedlæggelse af en vejstrækning og etablering af en anden vejstrækning. Jf. delegationsplanen skal nedlæggelse og oprettelse af nye veje og stier besluttes i Byrådet efter indstilling fra Klima-, Teknik- og Miljøudvalget. Økonomiske konsekvenser Sagen har ingen økonomiske konsekvenser for Greve Kommune. Det er KLAR Forsyning A/S der har gennemført projektet med at oprette et klimabassin samt omlægge stien. Kommunikation Administrationen har den 7. november 2023 sendt en høring direkte til de berørte grundejeres. Samme dag er der foretaget en offentlig høring via Greve Kommunes hjemmeside. Da vejloven kræver en otte ugers høringsperiode for begge høringer, var svarfristen den 2. januar 2024. Administrationen har ikke modtaget høringssvar, hverken fra de direkte høringer eller fra den offentlige høring.", "source_path": "data/greve/raw_dagsordener/Klima-, Teknik- og Miljøudvalget_2024-01-15T08:00:00+01:00_b57b78a4-d8f8-4ed8-84af-0c36dd21c093.json"}
{"document_id": "b57b78a4-d8f8-4ed8-84af-0c36dd21c093", "committee": "Klima-, Teknik- og Miljøudvalget", "meeting_date": "2024-01-15T08:00:00+01:00", "section_type": "html_fragment", "section_title": "Vejafvandingsbidrag 2023, Greve Spildevand A/S - legalitetsgodkendelse", "case_number": "23-013596", "agenda_index": 15, "text": "Beslutning Godkendt. Fremstilling Sagsprocedure Klima-, Teknik- og Miljøudvalget. Resume Klima-, Teknik- og Miljøudvalget skal legalitetsgodkende ændringer i Greve Spildevand A/S vejafvandingsbidrag for 2023. Indstilling Administrationen indstiller, at vejafledningsbidraget til Greve Spildevand A/S for 2023 på 7 % af anlægsinvesteringerne i for Greve Spildevand A/S legalitetsgodkendes. Sagsbeskrivelse KLAR Forsyning A/S ønsker at vejafvandingsbidraget fastsættes individuelt for kommunerne med udgangspunkt i den model, der blev behandlet af bestyrelsen på bestyrelsesmødet den 2. december 2022 og efterfølgende godkendt med modificeringer den 21. september 2023. Vejafvandingsbidragsprocenten beregnes dermed også på baggrund af indberettede vejdata fra kommunen. Vejafvandingsbidrags procenten har tidligere været fastsat til 8% af de anlæg Greve Spildevand A/S har anvendt på anlæg med relation til vejvand. Det var en fast afgift fra Greve Kommune til Greve Spildevand A/S. Med den nye model, baseret på andelen af kloakerede veje i kommunen, er der blevet foretaget en skønsmæssig vurdering af, om den beregnede vejbidragsprocent er rigtig for Greve Kommune. Efter skønsmæssig vurdering er der beregnet en vejbidragsprocent på 7% fremfor 8% af anlægsøkonomien. KLAR Forsyning A/S har fået undersøgt metoden juridisk og administrationen anbefaler derfor at den nye vejbidragsprocent legalitetsgodkendes. Økonomiske konsekvenser Legalitetsgodkendelse af vejafvandingsbidrag har økonomiske konsekvenser for Greve Kommune, da vejafvandingsbidraget er faldet fra 8 % til 7 %. Det forventede bidraget for 2023, som betales i 2024, vil blive nedsat som følge af ændringen. Betydningen af den ændrede metode vil blive taget med i budgetopfølgninger, og næste års legalitetsgodkendelse vil blive indarbejdet i budgetlægningen fremadrettet. Kommunikation Legalitetsgodkendelsen vil blive meddelt KLAR Forsyning A/S efter den politisk behandling. Tidsplan Legalitetsgodkendelsen afventer godkendelse, hvorefter KLAR Forsyning A/S meddeles at Greve Kommune kan opkræves efter dette.", "source_path": "data/greve/raw_dagsordener/Klima-, Teknik- og Miljøudvalget_2024-01-15T08:00:00+01:00_b57b78a4-d8f8-4ed8-84af-0c36dd21c093.json"}
{"document_id": "b57b78a4-d8f8-4ed8-84af-0c36dd21c093", "committee": "Klima-, Teknik- og Miljøudvalget", "meeting_date": "2024-01-15T08:00:00+01:00", "section_type": "html_fragment", "section_title": "Budgetopfølgning 3. Klima-, Teknik- og Miljøudvalget", "case_number": "23-003101", "agenda_index": 16, "text": "Beslutning Orienteringen blev taget til efterretning. Fremstilling Sagsprocedure Klima-, Teknik- og Miljøudvalget. Resume I denne sag orienteres fagudvalget om indholdet i budgetopfølgning 3 2023 inden for eget udvalgsområde. Budgetopfølgning 3 2023 blev behandlet i Byrådet den 11. december 2023. Indstilling Administrationen indstiller at sagen tages til efterretning. Sagsbeskrivelse Denne sag skal ses i sammenhæng med den samlede budgetopfølgning 3 2023, som er udarbejdet pr. 30. september 2023 og blev behandlet af Byrådet den 11. december 2023. Det korrigerede budget på drift for Klima-, Teknik- og Miljøudvalget var pr. 30. september 2023 på 144,9 mio. kr., hvoraf 160,2 mio. kr. ligger inden for servicerammen. Årsagen til at beløbet indenfor servicerammen er højere, end det samlede budget, er indtægter på -15,3 mio. kr. vedr. ældreboligernes regnskab, som ligger udenfor servicerammen. Afvigelser på udvalgets område gennemgås nedenfor. Områder under Klima-, Teknik- og Miljøudvalget Samlet set forventes der inden for udvalgets området et mindreforbrug på -51,6 mio. kr. (drift og anlæg). Drift inden for servicerammen Indenfor servicerammen på drift forventes merudgifter på 0,732 mio. kr. De væsentligste afvigelser er følgende: Fordrevne fra Ukraine: Den største udfordring er merforbrug i forbindelse med boligplacering af fordrevne fra Ukraine. Der forventes et samlet merforbrug på 2,8 mio. kr. Disse merudgifter kompenseres i budgetopfølgning 3. Husleje vedrørende flygtninge: Forventet mindreforbrug til udgifter til boliger til bl.a. flygtninge på -1,2 mio. kr. Movia: De stigende energiudgifter rammer også Movia og dermed bliver disse viderefaktureret til de kommuner, der benytter Movia til kørsel. Det seneste skøn viser et forventet merforbrug på 1,0 mio. kr. for Greve Kommune. Vejafvandingsbidrag: Der er foretaget den endelige afregning for 2022 (afregnes for forudgående år) og dermed kommer der ikke flere udgifter i 2023. Der forventes et mindreforbrug på -1,5 mio. kr. Vejbelysning og signalanlæg: Færre igangsatte opgaver end forventet i 2023. Forventet mindreudgift på -1,5 mio. kr. Energiudgifter til kommunale bygninger: Der forventes et samlet merforbrug på 0,670 mio. kr. på opvarmning og belysning i kommunale bygninger. Der er sket et fald i forventningen fra 3,8 mio. kr. i budgetopfølgning 2. I forbindelse med fremlæggelsen af budgetopfølgning 0 i januar måned 2023, afsatte Byrådet en samlet pulje på 28,7 mio. kr. til økonomiske udfordringer heraf vedrører 0,5 mio. kr. Energiområdet. I budgetopfølgning 3 ses en forskydning i forventningen til det samlede merforbrug på de afsatte tre områder. I Byrådets behandling af budgetopfølgning 3 2023 den 11. december 2023, finansieres det samlede merforbrug på energiområdet på 0,670 mio. kr. af den afsatte pulje. Drift udenfor servicerammen Udenfor servicerammen på drift forventes merudgifter på 4,8 mio. kr. som vedrører regnskab for ældreboligerne. Merudgiften består af regulering af udgifter til servicearealer. Merforbruget reguleres som et tilgodehavende for Greve Kommune i forbindelse med regnskabsafslutning og ældreplejeboligernes regnskab for 2023. Alle afvigelser inden for udvalgets område kan ses i bilag 1. Anlæg Det korrigerede budget på anlæg for Klima-, Teknik- og Miljøudvalget var pr. 30. september 2023 på 163,1 mio. kr. Der forventes et mindreforbrug på anlæg på -57,2 mio. kr. Der er forskydning af aktiviteter på flere af kommunens anlægsprojekter. Projekterne forventes at kunne afvikles i de kommende år, hvorfor ikke afsluttede anlæg søges videreført til 2024-2026 i forbindelse med regnskabsafslutning og overførselssagen i starten af 2024 . Alle enkeltafvigelser på udvalgets anlæg kan ses i bilag 2.", "source_path": "data/greve/raw_dagsordener/Klima-, Teknik- og Miljøudvalget_2024-01-15T08:00:00+01:00_b57b78a4-d8f8-4ed8-84af-0c36dd21c093.json"}
{"document_id": "b57b78a4-d8f8-4ed8-84af-0c36dd21c093", "committee": "Klima-, Teknik- og Miljøudvalget", "meeting_date": "2024-01-15T08:00:00+01:00", "section_type": "html_fragment", "section_title": "Lukket: Henvendelser til formanden", "case_number": "21-015023", "agenda_index": 17, "text": "Orienteringen blev taget til efterretning.", "source_path": "data/greve/raw_dagsordener/Klima-, Teknik- og Miljøudvalget_2024-01-15T08:00:00+01:00_b57b78a4-d8f8-4ed8-84af-0c36dd21c093.json"}
{"document_id": "b57b78a4-d8f8-4ed8-84af-0c36dd21c093", "committee": "Klima-, Teknik- og Miljøudvalget", "meeting_date": "2024-01-15T08:00:00+01:00", "section_type": "html_fragment", "section_title": "Orientering fra formanden/gensidig orientering", "case_number": "21-014457", "agenda_index": 18, "text": "Beslutning Orienteringen blev taget til efterretning. Fremstilling Sagsprocedure Klima-, Teknik- og Miljøudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning.", "source_path": "data/greve/raw_dagsordener/Klima-, Teknik- og Miljøudvalget_2024-01-15T08:00:00+01:00_b57b78a4-d8f8-4ed8-84af-0c36dd21c093.json"}
{"document_id": "b57b78a4-d8f8-4ed8-84af-0c36dd21c093", "committee": "Klima-, Teknik- og Miljøudvalget", "meeting_date": "2024-01-15T08:00:00+01:00", "section_type": "html_fragment", "section_title": "Huskeliste og orientering fra administrationen", "case_number": "21-013718", "agenda_index": 19, "text": "Beslutning Klima-, Teknik- og Miljøudvalget ønsker ikke en sag med beslutning om de lokaler Mosede Dartklub ønsker, da udvalget fastholder, at det er administrationen, der har delegationen på området. Udvalget ønsker, at der fremlægges en sag om praksis og principper for, hvornår en forening må udvide og forbedre kommunens lokaler. Udvalget ønsker, at kommunen kommunikere aktivt fx på Facebook om grundejerens forpligtelser på fortov og stier, herunder link til kort. Borgermøde om kystsikringsmødet lægges den 1. februar kl. 19 med tilmelding. Administrationen orienterede yderligere om: At Strandparken går i gang med at ”lovliggøre” private havers matrikler langs Strandparken med start i Greve Kommune. Fremstilling Sagsprocedure Klima-, Teknik- og Miljøudvalget. Resume I sagen gives et kort overblik over administrationens orienteringspunkter. Indstilling Administrationen indstiller at eventuelle orienteringer tages til efterretning. Sagsbeskrivelse Administrationen orienterer om: Miljøkonsekvensvurdering af en udvidelse af Motorring 4 syd Folketinget har med Infrastrukturplan 2035 besluttet, at der skal gennemføres en miljøkonsekvensvurdering for en udvidelse af motorring 4 syd. Miljøkonsekvensvurderingen skal kortlægge mulige konsekvenser af udbygningen og pege på mulige løsninger af fx støjproblemer. Vurderingerne vil indgå i grundlaget for en evt. beslutning om at udbygge Motorring 4 mellem motorvejskryds Ishøj og motorvejskryds Vallensbæk. På mødet 10. november 2023 (pkt. 18) blev Klima-, Teknik- og Miljøudvalget orienteret om, at Vejdirektoratet i perioden 25. oktober til 6. december havde indkaldt ideer og forslag til hvad miljøkonsekvensvurderingen skal indeholde. Administrationen har den 29. november 2023 uploadet vedlagte høringssvar (jf. bilag 1) på Vejdirektoratets hjemmeside. Buslinje 400S og 600S Region Sjælland har besluttet en besparelse på linje 400S, så den afkortes og ikke længere betjener strækningen mellem Hundige og Ishøj St. Region Hovedstaden har omvendt besluttet at forlænge linje 600S, så den erstatter linje 400S' rute mellem Hundige og Ishøj St. Ændringen for begge linjer vil træde igennem december 2024 i forbindelse med driftsstart af den nye kontrakt A22. Koblingen til Ishøj St. sikrer, at borgere i Greve Kommune kan tage bussen til den nye letbane, der stopper på Ishøj St. Beslutningen har ingen økonomisk konsekvens for Greve Kommune. Ændringen vil betyde ændringer for nogle passagerer (afhængigt af, om man komme den ene eller anden vej fra), men det vil fortsat være muligt at køre fra Hundige til Ishøj St. af samme rute. Idet linje 400S har tre afgange i timen, og linje 600S har fire afgange i timen, vil passagerer langs ruten få en bedre betjening med bus hvert 15. minut. Anmodning fra Kultur- og Fritidsudvalget Kultur- og Fritidsudvalget har på udvalgets møde den 15. nov. 2023 (pkt. 12) anmodet om, at der forelægges en sag for Klima-, Teknik og Miljøudvalget vedr. ønsket fra Mosede Dartklub om at få godkendt brandforhold i den ønskede udvidelse af lokaler. Klima-, Teknik- og Miljøudvalget bedes derfor protokollere om udvalget ønsker en sag fremlagt på et kommende udvalgsmøde om emnet. Status på Strandskolen Vedlagt som lukket orientering i bilag 2. Jordens dag Naturstyrelsen planlægger at holde et arrangement på et evt. nyt skovareal, ”Fejring af moder jords dag” d. 22. april 2024. Det er for, eller i samarbejde med GTN – det firma, som finder sponsorer til planter og plantning i de fleste af Naturstyrelsens skovrejsninger – bl.a. Greve Skov. Naturstyrelsen har spurgt, om Greve Kommune vil deltage i arrangementet. Administrationen forventer at takke nej til at deltage, da der planlægges for et større arrangement tre dage efter i forbindelse med den nationale klimahandledag. Men der vil selvfølgelig være mulighed for at kommunen formidler om arrangementet og at politikere og andre deltager. LIFE ACT – Ansøgning til EU om accelerering af implementering af klimahandlingsplanerne Der er arbejdet tværkommunalt (med koordinering fra Region Midtjylland) i en ansøgning til EU kaldet LIFE ACT. Den overordnede målsætning med \"LIFE ACT- Action for Climate Transition\" er at skabe et nationalt projekt, der kan accelerere implementeringen af kommunernes DK2020 planer. Maks. 30 kommuner skal i sidste ende indgå som økonomisk partner i projektet og vil få konkret tilskud til at udvikle og implementere tværgående løsninger lokalt. De øvrige kommuner inviteres ind til forskellige kompetenceudviklende aktiviteter, studieture, konferencer m.v., så viden udbredes, og metoder implementeres i hele landet. Administrationen har fulgt og bidraget til udarbejdelsen af ansøgningen men har valgt ikke at indtræde som økonomisk partner i projektet. Kommunen vil i stedet følge LIFE ACT. Orientering vedrørende opførsel af nyt plejehjem i Tune. Boligselskabet Sjælland opsagde i juli i 2023 aftalen med entreprenør MT Højgaard A/S omkring opførelsen af det nye plejehjem i Tune. Administrationen orienterede om dette, i en sag til Sundheds- og Omsorgsudvalget og Klima,- Teknik,- og Miljøudvalget i august, til Økonomiudvalget den 28. august, samt til Byrådet den 4. september 2023 (sag 8, lukket dagsordenspunkt). I sagen orienterede administrationen også om Greve Kommunes handlemuligheder i forhold til samarbejdet med Boligselskabet Sjælland og betydningen af opsigelsen af entreprenøren, for plejehjemmets tidsplan. Boligselskabet har den 18. december 2023 meddelt Greve Kommune, at de gennem et genudbud har fundet en ny totalentreprenør. Entreprenøren er Ejnar Kornerup A/S. Boligselskabet har den 21. december 2023 udsendt pressemeddelelse om dette (jf. bilag 3). Boligselskabet har meddelt Greve Kommune, at tidsplanen for projektet er uændret i forhold til den revision, der blev lavet, da aftalen med MT Højgaard blev opsagt i juli. Tidsplanen betyder, at plejehjemmet står klar i slutningen af 2026. Projekteringen genoptages med den nye totalentreprenør, umiddelbart efter at kontrakten er indgået mellem entreprenør og boligselskab, i midten af januar 2024. Administrationen deltager fortsat i samarbejdet med boligselskab og entreprenør. Ejerdag i KLAR Forsyning A/S KLAR Forsyning A/S holder ejerdag den 8. februar 2024 fra kl. 15 – ca. 21. Invitation er sendt til jeres Byrådskalender. Vakant stilling som byggesagsbehandler Der er i øjeblikket en vakant stilling på byggesagsområdet. Stillingen holdes ledig i tre måneder og forventes besat pr. 1. april 2024. Den ledige stilling har betydning for byggesagsbehandlingstiden og sagsbehandlingstiden på matrikulære sager, der begge må forventes at stige i den kommende periode. Indvielse af el-bus på linje 225 Buslinje 225 bliver el-bus i februar 2024. Det bliver fejret med et lille event mandag den 12. februar 2024. Borgmesteren og medlemmerne af Klima-, Teknik og Miljøudvalget er inviteret til en køretur fra busterminalen på Hundige St. kl. 11.40 til Greve St. kl. 12, hvor der vil blive uddelt flyer og en lille snack. Fællesmøde med Kultur- og Fritidsudvalget Klima-, Teknik- og Miljøudvalget besluttede den 12. okt. 2023 (pkt. 2) den nye Ejendomsstrategi. Her blev det besluttet som det første at sætte fokus på pejlemærke 2 \"Kloge m2 - optimering af ejendomsporteføljen\" og pejlemærke 5, \"Fælles ansvar og brugerinddragelse\" samt at invitere Kultur- og Fritidsudvalget til et fællesmøde om emnet. Administrationen vil invitere Kultur- og Fritidsudvalget til fællesmødet på det ordinære møde for Klima-, Teknik- og Miljøudvalget den 25. april 2024. Vintervedligehold i Greve Kommune Mundtlig orientering om situationen omkring vintervedligehold i Greve Kommune, særligt i forbindelse med sne og frost med start den 3./4. januar 2024. Havplan i høring til mandag den 5. februar Danmarks havplan er en digital bekendtgørelse på havplan.dk, og høringen af udkast til bekendtgørelse om ændring af Danmarks havplan foregår ligeledes på havplan.dk. Udkastet til ændringsbekendtgørelse består af arealudlæg med tilhørende forskrifter, som er anført på det digitale havplanskort. Derudover ledsages udkastet af en redegørelse, der beskriver baggrunden for havplanen. Der er udarbejdet en miljørapport i henhold til miljøvurderingsloven af de foreslåede ændringer. Der er ligeledes udarbejdet en væsentligheds- og konsekvensvurdering i overensstemmelse med habitatdirektivet. Greve Kommune forventer at indgå i et evt. fælles høringssvar fra Køge Bugt Alliancen. Møde om kystbeskyttelse Klima-, Teknik. og Miljøudvalget besluttede den 16. november 2023 (pkt. 6), at der indkaldes til et borgermøde, hvor borgerne der bor langs stranden kan få information om, hvordan de kan arbejde med kystbeskyttelse som fx at etablere et digelag. Der gives en kort orientering om dato og formøde for Klima-, Teknik og Miljøudvalget. Medfinansiering til Stenrev Greve Kommune har afsat 300.000 kr. til et stenrev, som nu udbetales til foreningen Køge Bugt Stenrev De 300.000,- kr. er medfinansiering til et stenrevsprojekt, som er igangsat og udviklet af foreningen Køge Bugt Stenrev. Foreningen har søgt og fået 2,3 mio. kr. fra Nordea fonden til de to stenrevsprojekter \"Strandgreven\" og \"Klintekongen\". Foreningen har yderligere søgt og fået tilsagn om yderligere 1 mio. kr. fra Nordea fonden til en naturvejleder til formidling af projektet. Den sidste 1. mio. kr. fra Nordea fonden kræver dog, at foreningen Køge Bugt Stenrev også finder medfinansiering på 500.000 kr til en naturvejleder, hvilket endnu ikke er på plads. Afledning af regnvand ved flygtningeboliger i Tune Byrådet besluttede den 6. marts 2023 (pkt. 20) at der skulle udlægges flis frem for rullegræs ved flygtningepavillonerne ved Tune Hallerne. Efter samråd med to forskellige anlægsentreprenører er der i stedet valgt en løsning med afretning af grusbelægningen med fald til en pumpebrønd, hvorfra regnvandet afledes til græsareal/overdrev bag pavillonerne. Tiltaget har forbedret forholdene væsentligt, og der nu kun mindre ophobninger af vand mellem de lavest liggende pavilloner ved kraft regn.", "source_path": "data/greve/raw_dagsordener/Klima-, Teknik- og Miljøudvalget_2024-01-15T08:00:00+01:00_b57b78a4-d8f8-4ed8-84af-0c36dd21c093.json"}
{"document_id": "b57b78a4-d8f8-4ed8-84af-0c36dd21c093", "committee": "Klima-, Teknik- og Miljøudvalget", "meeting_date": "2024-01-15T08:00:00+01:00", "section_type": "html_fragment", "section_title": "Klima-, Teknik- og Miljøudvalgets mødekalender 2024", "case_number": "21-014455", "agenda_index": 20, "text": "Beslutning Orienteringen blev taget til efterretning. Fremstilling Sagsprocedure Klima-, Teknik- og Miljøudvalget. Resume I sagen gives et overblik over Klima-, Teknik- og Miljøudvalgets udvalgsmøder og møder i tilknytning til udvalget. Indstilling Administrationen indstiller at orienteringen tages til efterretning. Sagsbeskrivelse Kalenderen er vedlagt som bilag.", "source_path": "data/greve/raw_dagsordener/Klima-, Teknik- og Miljøudvalget_2024-01-15T08:00:00+01:00_b57b78a4-d8f8-4ed8-84af-0c36dd21c093.json"}
{"document_id": "b57b78a4-d8f8-4ed8-84af-0c36dd21c093", "committee": "Klima-, Teknik- og Miljøudvalget", "meeting_date": "2024-01-15T08:00:00+01:00", "section_type": "html_fragment", "section_title": "Underskriftsark", "case_number": "21-014460", "agenda_index": 21, "text": "Fremstilling Sagsprocedure Klima-, Teknik- og Miljøudvalget. Resume Elektronisk underskriftsark.", "source_path": "data/greve/raw_dagsordener/Klima-, Teknik- og Miljøudvalget_2024-01-15T08:00:00+01:00_b57b78a4-d8f8-4ed8-84af-0c36dd21c093.json"}
