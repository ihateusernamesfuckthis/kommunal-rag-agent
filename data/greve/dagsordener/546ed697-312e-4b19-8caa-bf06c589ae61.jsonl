{"document_id": "546ed697-312e-4b19-8caa-bf06c589ae61", "committee": "Kultur- og Fritidsudvalget", "meeting_date": "2022-06-01T16:00:00+02:00", "section_type": "html_fragment", "section_title": "Godkendelse af dagsorden", "case_number": "21-014482", "agenda_index": 0, "text": "Beslutning Dagsordenen blev godkendt. Fremstilling Sagsprocedure Kultur- og Fritidsudvalget. Resume Godkendelse af dagsorden for mødet den 1. juni 2022. Indstilling Center for Politik, Organisation & Borgerbetjening indstiller, at dagsordenen godkendes.", "source_path": "data/greve/raw_dagsordener/Kultur- og Fritidsudvalget_2022-06-01T16:00:00+02:00_546ed697-312e-4b19-8caa-bf06c589ae61.json"}
{"document_id": "546ed697-312e-4b19-8caa-bf06c589ae61", "committee": "Kultur- og Fritidsudvalget", "meeting_date": "2022-06-01T16:00:00+02:00", "section_type": "html_fragment", "section_title": "Retningslinjer for tilskud til handicapaktiviteter på foreningsområdet", "case_number": "22-006264", "agenda_index": 1, "text": "Beslutning 1.-2. Godkendt. Fremstilling Sagsprocedure Kultur- og Fritidsudvalget. Resume Kultur- og Fritidsudvalget besluttede den 12. januar 2022, at der skal udarbejdes konkrete retningslinjer for at tildele tilskud til handicapaktiviteter på foreningsområdet. Tilskuddet til handicapaktiviteter er en del af de eksisterende idræts- og fritidspuljer. Indstilling Center for Politik, Organisation & Borgerbetjening indstiller, at retningslinjer for tilskud til handicapaktiviteter på foreningsområdet godkendes at retningslinjerne implementeres, så det er muligt for foreningerne at søge første gang med frist den 1. marts 2023 Sagsbeskrivelse Kultur- og Fritidsudvalget besluttede den 12. januar 2022, at der skal udarbejdes konkrete retningslinjer for tildeling af tilskud til handicapaktiviteter på foreningsområdet. Den økonomiske model for denne form for tilskud har tidligere været drøftet og ændret flere gange i Greve Kommune. Senest har foreninger kunne søge Kultur- og Fritidsudvalget direkte om støtte til større projekter på området, og før det lå tilskud til handicapaktiviteter på foreningsområdet som en del af idræts- og fritidspuljerne. Her havde to puljeudvalg nedsat af Idræts- og Fritidsrådet kompetence til at anbefale en fordeling af puljemidler til Kultur- og Fritidsudvalget. Hensigten med de nærværende retningslinjer er at skabe en gennemsigtig proces med fast årshjul for, hvordan tilskud til handicapaktiviteter prioriteres og tildeles. Tilskuddene finansieres fortsat af puljemidlerne. Parasport Danmark Retningslinjer for tilskud til handicapaktiviteter på foreningsområdet er vedlagt sagen som bilag. Retningslinjerne er udarbejdet på baggrund af sparring med Parasport Danmark. Parasport Danmark anbefaler generelt, at handicapaktiviteter og parasporten så vidt muligt drives som ordinære foreningsaktiviteter. Parasport Danmark pointerer, at en merudgift i forhold til den ordinære idræt altid vil bero på en individuel vurdering. Det skyldes, at der er meget forskellige behov for ekstra instruktører eller udstyr alt efter aktivitetstype og funktionsnedsættelse. Parasport Danmark oplever, at den økonomiske starthjælp til foreningerne er afgørende for at få aktiviteten i gang. Forbundet oplever ikke, at udgifterne til træningssamlinger og stævner er en større udfordring for de foreninger, som driver handicapaktiviteter, sammenlignet med foreninger som udelukkende afvikler ordinære foreningsaktiviteter. Endvidere oplever Parasport Danmark ikke, at en særskilt kommunal tilskudsmodel for handicapaktiviteter og parasport giver uforholdsvis mange ansøgninger om tilskud til handicapaktiviteter og parasport end i de tilfælde, hvor ansøgningsmulighederne er mere skjulte. Hovedelementer i forslag til retningslinjer Med afsæt i erfaringer fra tidligere års behandling i idræts- og fritidspuljeudvalgene og anbefalingerne fra Parasport Danmark, er følgende hovedelementer indarbejdet i retningslinjerne: Tilskud kan tildeles godkendte folkeoplysende foreninger i Greve kommune, som tilbyder aktiviteter for borgere med handicap/funktionsnedsættelse Tilskuddet beror på en samlet vurdering af målgruppens funktionsnedsættelse og den aktivitet, som foreningen ønsker at tilbyde. Aktiviteten kan have karakter af et udviklingstiltag, rekruttering eller fastholdelse af en udsat målgruppe i foreningslivet Materialer til handicapaktiviteter søges som en del af denne tilskudsmodel. Det betyder, at foreningerne søger alt hvad der vedrører handicapaktiviteter på én gang og på den måde adskilles det fra de øvrige puljemidler Foreningernes kontingentopkrævning til handicapaktiviteter skal afspejle kontingentet til de ordinære aktiviteter i foreningerne Der gives tilskud til merudgifter, som foreningen måtte have i forbindelse med afviklingen af aktiviteten. Merudgiften vil bero på en konkret individuel vurdering af den samlede foreningsaktivitet. Dog fastsættes merudgiften i forhold til den udgift, som aktiviteten ville kræve for en målgruppe uden funktionsnedsættelse Der kan ikke søges om tilskud til stævner, personlige genstande, kontingentbetaling eller transport til og fra aktiviteten Der er indsat en øvre grænse for tilskud til handicapaktiviteter på foreningsområdet på 150.000 kr. per år. Niveauet er fundet ud fra et gennemsnitligt niveau for tidligere bevillinger til handicapaktiviteter under idræts- og fritidspuljerne. Der er endvidere indsat en maksimal timeløn på 250 kr. til instruktører, hvilket svarer til øvrige tilskud på foreningsområdet Den fulde version af retningslinjerne ses i bilag til sagen. Proces og vurdering af ansøgninger I følge retningslinjerne kan foreninger ansøge via Aktiv i Greve med frist den 1. marts hvert år. Vurderingen af ansøgningerne foretages af Kultur- og Fritidsadministrationen i samarbejde med op til to repræsentanter fra handicaprådet. Efter høringsproces er det tilføjet, at idrætspuljeudvalgets repræsentant i idrætsrådet og fritidspuljeudvalgets repræsentant i fritidsrådet også inviteres til at deltage i vurdering af ansøgningerne. Den endelige beslutning om tilskud træffes i Kultur- og Fritidsudvalget. Administrationen vil med inddragelse af repræsentanter fra handicaprådet sikre en faglig sparring og videndeling i forhold til øvrige aktiviteter for målgruppen. Høring Retningslinjerne har været i høring i Idrætsrådet, Fritidsrådet og Handicaprådet. Idrætsrådet ønsker i deres høringssvar at tilføje et trin til processen, så Idrætspuljeudvalgets repræsentant i Idrætsrådet inviteres til at deltage i vurderingen af ansøgninger på lige fod med repræsentanter fra Handicaprådet. Det vil sikre en efterfølgende orientering af Idrætsrådet. Det er indarbejdet i vedhæftede retningslinjer. Fritidsrådet har i deres høringssvar ingen bemærkninger til retningslinjerne. Fritidsrådet har dog efter dialog også ønsket, at fritidspuljeudvalgets repræsentant i fritidsrådet inviteres til at deltage i vurderingen af ansøgningerne, hvilket også er indarbejdet i vedhæftede retningslinjer. Handicaprådet giver i deres høringssvar udtryk for, at det er positivt, der stilles midler til rådighed til at kunne inkludere borgere med handicap i foreningslivet. Handicaprådet bemærker, at aktiviteterne skal være for alle handicap, også de usynlige. Det er administrationens vurdering, at retningslinjerne inkluderer alle handicap. Handicaprådet pointerer også, at borgere med handicap er en mindre målgruppe, og at aktiviteter for personer med handicap derfor kan tiltrække borgere fra andre kommuner. Retningslinjerne bør efter Handicaprådets vurdering tilgodese aktiviteter i forhold til hvor mange Greveborgere, der deltager i aktiviteten. Retningslinjerne tilgodeser, at foreninger, der søger tilskud, skal være hjemmehørende i Greve Kommune. I tillæg hertil har administrationen under kriterier tydeliggjort, at tilskuddet har til formål at fremme et varierende og inkluderende foreningsliv i Greve Kommune, og at aktiviteter med borgere fra nærområdet vil blive prioriteret. Økonomiske konsekvenser Tilskud til handicapaktiviteter på foreningsområdet finansieres indenfor rammen til puljemidler. Retningslinjerne er blot en ændring i proces og har derfor ingen økonomiske konsekvenser. Kommunikation Ansøgning annonceres ligesom øvrige puljer og partnerskaber via www.aktivigreve.dk. Tidsplan Hvis udvalget godkender retningslinjerne, vil de blive implementeret, så det er muligt for foreningerne at søge første gang med frist den 1. marts 2023.", "source_path": "data/greve/raw_dagsordener/Kultur- og Fritidsudvalget_2022-06-01T16:00:00+02:00_546ed697-312e-4b19-8caa-bf06c589ae61.json"}
{"document_id": "546ed697-312e-4b19-8caa-bf06c589ae61", "committee": "Kultur- og Fritidsudvalget", "meeting_date": "2022-06-01T16:00:00+02:00", "section_type": "html_fragment", "section_title": "Partnerskaber med foreninger i 2022", "case_number": "22-006064", "agenda_index": 2, "text": "Beslutning 1. Godkendt med bemærkning om at Sydkystens Karate opjusteres til 30.000 kr. og Greve Gymnastik opjusteres til 28.000 kr. 2. Evalueringen blev taget til efterretning. 3. Godkendt med en nedjustering på 17.000 kr., jf. punkt 1. Fremstilling Sagsprocedure Kultur- og Fritidsudvalget. Resume Greve Kommune indgår partnerskaber med foreninger for at opnå ønskede effekter beskrevet i Kultur-, Idræts-, og Fritidspolitikken. Udvalget skal i denne sag forholde sig til ansøgninger i 2022 og fordeling af puljen. Evaluering af partnerskaber fra 2020-2021 er vedlagt sagen som bilag til udvalgets orientering. Indstilling Center for Politik, Organisation & Borgerbetjening indstiller, 1. at de anbefalede partnerskaber godkendes 2. at evaluering af partnerskaber fra 2020-2021 tages til efterretning 3. at restbeløbet på 134.701 kr. anvendes til at øge puljen til træner, leder, lærerkurser. Sagsbeskrivelse Greve Kommune har siden 2013 indgået partnerskaber med foreninger med det formål at indfri idræts- og fritidspolitiske mål. Målet er at skabe attraktive og gode liv igennem partnerskaber med foreninger, og et partnerskab skal derfor løfte en indsats for Greve Kommunes borgere, som ellers ikke vil kunne lade sig gøre. Sammen skal vi stå stærkere. Partnerskaber mellem kommunen og foreningerne kan spænde bredt. Det kan være konkrete samarbejder mellem foreninger og kommunale institutioner som skoler, daginstitutioner, plejecentre, kulturinstitutioner, sundhedspleje og lignende. Det kan også være selvstændige foreningsaktiviteter, der med støtte via et partnerskab løfter et politisk prioriteret indsatsområde i en særlig grad. Der er seks foreninger, der har søgt om partnerskaber i 2022. Det er færre ansøgninger end de forgangne år, hvor der i 2019-2021 i gennemsnit har været partnerskabsansøgninger fra 12 foreninger. En af årsagerne er, at det sidste år blev muligt at søge flerårige partnerskaber. Hundige Boldklub fik et toårigt partnerskab sidste år, og foreningen har derfor ikke søgt i år. Men selvom dette tages i betragtning, så er det stadig relativt få ansøgninger. Det samme mønster gør sig gældende for puljerne. Det er efter administrationens vurdering et efterslæb fra coronanedlukningen. Foreningerne har brugt energi på at fastholde og tiltrække medlemmer, og på at tilpasse sig konstante ændringer i restriktioner. Det har medført et stort pres på de frivillige kræfter i foreningerne. Med den lavere ansøgningsgrad til både puljer og partnerskaber ser det ud til, at fokus på ekstra udviklingstiltag har været sat i baggrunden i en periode. Mange foreninger er nu oppe på niveau i medlemstal i forhold til før corona, og administrationen forventer, at både puljer og partnerskaber i de kommende år igen vil medvirke til at fastholde fokus på udvikling af endnu flere foreninger. Der er en årlig pulje til at indgå partnerskaber med foreninger. Budget for partnerskaber i 2022 er på 368.546 kr. (prisfremskrevet). Hertil besluttede Kultur- og Fritidsudvalget den 12. januar 2022 at restmidler fra puljemidlerne på 71.155 kr. skulle reserveres til partnerskaber på idræts- og fritidsområdet. Det giver en samlet budgetramme til partnerskaber på 439.701 kr. i 2022. Administrativ vurdering af ansøgninger Seks foreninger har ved frist den 1. marts 2022 ansøgt om partnerskaber med Greve Kommune via www.aktivigreve.dk for i alt 372.500 kr. Ansøgninger er vedlagt sagen som bilag, og en detaljeret administrativ vurdering fremgår af bilaget Partnerskabsansøgninger 2022 - overblik og administrativ vurdering . Foreningernes ansøgningsproces og administrationens vurdering har taget udgangspunkt i de rammer og kriterier for partnerskaber, som Kultur- og Fritidsudvalget godkendte den 21. oktober 2020 (sags nr. 253-2020-67091). I den administrative vurdering er der lagt vægt på følgende: Der er prioriteret indsatser, der understøtter ambitioner og værdier i Kultur-, Idræts- og Fritidspolitikken Timelønninger er nedjusteret svarende til Åben Skole aktiviteter Tilskud til talent- og/eller eliteaktiviteter er ikke imødekommet Tilskud til at opretholde den almene drift i foreningen er ikke imødekommet Tilskud til udstyr er kun imødekommet i det omfang, hvor udstyret er en forudsætning for aktiviteterne i partnerskabsaftalen Der er en række ansøgninger, der er nedskrevet med det formål at sikre ensartet praksis i forhold til tidligere år og fremadrettet. Det bør nævnes, at Greve Seniorsport har søgt om et partnerskab vedrørende superviseret træning af borgere med handicap. Projektet har været støttet gennem de sidste fem år, først via idrætspuljerne og senest via partnerskabspuljen. Fremadrettet vil denne type ansøgning blive behandlet under tilskud til handicapaktiviteter på foreningsområdet, såfremt Kultur- og Fritidsudvalget godkender nye retningslinjer for denne type tilskud. Tune IF cykelmotion har søgt om tilskud til et projekt i Hedeland, hvor foreningen ønsker at anlægge nye mountainbikespor i Tune Engen. Ansøgningen har en anden karakter end kommunens øvrige partnerskaber. Administrationen vurderer, at et partnerskab i opstartsperioden vil sikre en unik facilitet til glæde for mange cykelglade borgere i fremtiden. Samtidig skal det bemærkes, at Høje Taastrup og Roskilde kommuner har indvilget i at tildele projektet 50.000 kr. årligt i 2022 og 2023, såfremt Greve Kommune gør det samme. Idræts- og fritidssekretariatet har henvendt sig til administrationen og foreslået, at Idræts- og fritidssekretariatet afvikler foreningskurser/temadrøftelser om for eksempel foreningsudvikling, samskabelse, inklusion af børn og unge med særlige udfordringer og talentudvikling/fastholdelse. Administrationen vurderer, at dette kan medvirke til at fastholde et udviklingsfokus til gavn for alle foreninger i Greve Kommune. Administrationen har derfor afsat 50.000 kr. til dette i nedenstående skema. Administrationen anbefaler, at udvalget vurderer ansøgningerne og indgår partnerskaber for i alt 305.000 kr. Herunder er opstillet et overblik. Forening Titel på partnerskab(er) Ansøgt samlet per forening i kr. Administrativ anbefaling i kr. Greve Fodbold Greve Fodbold har søgt om tre partnerskaber: 1. Inklusion af børn - uanset baggrund - i Greve Fodbold 2. Rekruttering, onboarding og uddannelse af ungtrænere 3. Rekruttering, onboarding og eventuel uddannelse af seniorer 105.000 29.000 Greve Othello Forening (to-årigt) Othello spillet som middel til kompetenceløft i matematikundervisningen 37.000 30.000 Sydkystens Karateklub Sådan vil vi give flere Børn, Unge og Voksne øget motorik, fysik, velvære, glæde & sammenhold 39.000 21.000 Greve Gymnastik og Trampolin Greve Gymnastik og Trampolin har søgt om fem partnerskaber: 1. Alsidig træning for dig der står udenfor arbejdsmarkedet 2. Motions- og bevægelseshold for kvinder af anden etnisk baggrund 3. Samarbejde og træning med daginstitutioner i Greve kommune 4. Tilbud til sårbare unge fx kriminelle, utilpassede unge 5. Spring og bevægelse for unge fra 18-25 år udenfor arbejdsmarkedet 36.500 20.000 Tune IF cykelmotion (to-årigt) MTB i Hedeland 100.000 100.000 Greve Seniorsport Samarbejdsaftale om handicaptræning i Greve Idrætscenters fitnesscenter 55.000 55.000 Idræts- og Fritidsunionen Foreningskurser/temadrøftelser 50.000 50.000 Total 422.500 305.000 Forventede effekter af partnerskaberne Ved at indgå ovenstående partnerskaber, vil vi kunne forvente følgende effekter: at tiltrække og fastholde flere børn og unge i foreningslivet at flere børn opnår alderssvarende udvikling at flere unge deltager aktivt som frivillig for at opnå erfaringer med medborgerskab og demokrati at flere seniorer er aktive medborgere, som bidrager til fællesskabet gennem frivilligt arbejde at Greve Kommune får et endnu mere varieret idræts- og fritidsliv Desuden vil partnerskaberne forventeligt medvirke til at berige foreningslivet med endnu flere aktive, meningsfulde fællesskaber, hvilket understøtter ambitioner og værdier beskrevet i Kultur-, Idræts- og Fritidspolitikken. Evaluering af partnerskaber fra 2020 og 2021 Idræts- og Fritidssekretariatet har evalueret partnerskaber fra 2020 og 2021. Notat om evaluering er vedlagt sagen som bilag. Evalueringen er indgået i vurderingen af nye ansøgninger, hvor det har været relevant. For eksempel bygger den administrative vurdering af Greve Fodbolds ansøgninger videre på en positiv evaluering af partnerskabet om pigefodbold bevilget sidste år, hvor klubben har formået at tiltrække flere aktive piger til foreningen. Herunder er opstillet nogle hovedpointer fra evalueringen: Mange foreninger har haft udfordringer med at gennemføre aktiviteter som beskrevet i partnerskabsaftalerne grundet Covid-19. Det betyder, at flere partnerskaber har en længere projektperiode end planlagt Partnerskaber har bidraget til at tiltrække og fastholde flere børn og unge i foreningslivet Partnerskaber har fungeret som en anledning til at skabe samarbejde og relationer på tværs af foreninger, institutioner og forvaltning, hvilket på sigt kan nedbryde barrierer og gøre tværfagligt samarbejde på området nemmere Partnerskaber kan fungere som en katalysator for et mere etableret samarbejde mellem foreninger og institutioner uden økonomisk tilskud fra kommunen Økonomiske konsekvenser Der er budgetteret 368.546 kr. til partnerskaber med foreninger i 2022. Hertil besluttede Kultur- og Fritidsudvalget den 12. januar 2022 at restmidler fra puljemidlerne på 71.155 kr. skulle reserveres til partnerskaber på idræts- og fritidsområdet. Det giver en samlet budgetramme til partnerskaber i 2022 på 439.701 kr. Ved at indgå de anbefalede partnerskaber for i alt 305.000 kr. vil der være et restbeløb svarende til 134.701 kr. Administrationen anbefaler, at restbeløbet på 134.701 kr. overføres til puljen til Træner, leder, lærer kurser. Historisk set har puljen til Træner, leder, lærer kurser haft en lav bevillingsprocent på helt ned til 33 procent, og en større pulje vil styrke uddannelse af trænere og ledere i foreningerne. Lovgrundlag Folkeoplysningsloven.", "source_path": "data/greve/raw_dagsordener/Kultur- og Fritidsudvalget_2022-06-01T16:00:00+02:00_546ed697-312e-4b19-8caa-bf06c589ae61.json"}
{"document_id": "546ed697-312e-4b19-8caa-bf06c589ae61", "committee": "Kultur- og Fritidsudvalget", "meeting_date": "2022-06-01T16:00:00+02:00", "section_type": "html_fragment", "section_title": "Status på projekt Svøm for dit liv", "case_number": "21-008248", "agenda_index": 3, "text": "Beslutning Godkendt. Fremstilling Sagsprocedure Kultur- og Fritidsudvalget. Resume Kommunens 4. klasser tilbydes svømmeundervisning i skoleregi. Grundet coronanedlukning blev der ikke tilbudt svømmeundervisning i skoleåret 2020/2021. Projekt \"Svøm for dit liv\" har i indeværende skoleår tilbudt svømmeundervisning for den årgang, der ikke fik undervisning i skolen i 2020/2021. Sagen fremstiller en kortfattet evaluering af projektet. Indstilling Center for Politik, Organisation & Borgerbetjening indstiller, at projektet afsluttes som beskrevet i scenarie b. Sagsbeskrivelse Byrådet godkendte den 21. juni 2021 (sags nr. 21-004456) en bevilling på 130.000 kr. til projekt \"Svøm for dit liv\". Projektet har været organiseret med projektledelse i GTI (GTI er en elitesammenslutning mellem Greve Svømmeklub, Tune IF Svømning og Ishøj Svømmeklub). Sagen fremstiller en status på projektet med to mulige udfald for videre forløb. Scenarie a med en projektforlængelse eller scenarie b med en projektafslutning. Administrationen indstiller, at projektet afsluttes som beskrevet i scenarie b. Svøm for dit liv Greve Kommunes 4. klasser tilbydes svømmeundervisning i skoleregi. Grundet coronanedlukningen havde børn fra 4. årgang i skoleåret 2020/2021 ikke denne mulighed. \"Svøm for dit liv\" projektets formål var at kompensere for den manglende undervisning ved at udbyde svømning for børn, der i skoleåret 2021/2022 går i 5. klasse. Formålet var fortsat at sikre kommunens børn kendskab til vandsikkerhed for at undgå drukne- og andre vandulykker i fremtiden. Samtidig var hensigten at tilbuddet skulle medvirke til at fremme glæden ved idrætsaktiviteter gennem bevægelse og fysisk udfoldelse. Status Projektet havde en målsætning om at gennemføre svømmeforløb á 12 gange for 200 børn i skoleåret 2021/2022. Denne målsætning blev ikke indfriet. Forløbet havde 84 tilmeldte, hvilket svarer til ca. 15 % af de børn, der burde have haft svømning i 4. klasse. Det relativt lave deltagerantal skyldes primært en udfordring med at få etableret et samarbejde med klubberne, der ikke så nogen mulighed for at deltage aktivt i projektet. Det var derfor ikke muligt at koordinere fælles transport fra skole/klub til svømmehal. Det var ligeledes en udfordring at rekruttere svømmeundervisere i tidsrummet kl. 14-16. Udfordringen med svømmeundervisere blev dog løst internt i GTI. Generelt vurderes det, at undervisningen har haft en positiv effekt på børnenes svømmeduelighed, ligesom undervisningen har medvirket til at børnenes glæde ved vandaktiviteter og brug af svømmehallen er højnet. Ved afslutning af forløbet var alle børn i stand til at sikre sig selv i vandet ved at svømme og vende sig til rygliggende position, kalde efter hjælp og - i de flestes tilfælde - svømme 75 meter. Børn der ved starten af forløbet udtrykte frygt for at tilgå vandet, var i slutningen af forløbet med i bassinet sammen med deres kammerater. Ved en spørgeskemaundersøgelse svarede 100 procent af de deltagende, at de ville anbefale et lignende forløb en anden gang. En evaluering af projektet er vedlagt som bilag til sagen. Grundet færre deltagende børn har projektet et mindreforbrug på 61.825 kr. Herunder foreslås to scenarier for videre forløb. Scenarie a - projektforlængelse GTI har foreslået at forlænge projektperioden, så de kan udbyde samme forløb i kommende skoleår. De vil udbyde forløbet til samme målgruppe. Hensigten er at tiltrække nogle af de børn, der ikke var igennem forløbet i indeværende skoleår. Det er uvist, om det at udbyde forløbet igen vil tiltrække flere børn. Det er muligt, at den positive omtale fra kammerater og forældre giver flere lyst til at deltage i kommende skoleår. Hvis projektet forlænges udskydes fristen for GTI til at indsende regnskab og endelig evaluering til udgangen af juli 2023. Scenarie b - projektafslutning Projektet afsluttes som planlagt. GTI sender endeligt regnskab inden udgangen af juli 2022 og tilbagebetaler mindreforbrug svarende til 61.825 kr. til Greve Kommune. Administrationen anbefaler scenarie b. Økonomiske konsekvenser Bevillingen på 130.000 kr. er udbetalt til GTI i 2021. En forlængelse af projektperioden vil dermed ikke have nogle økonomiske konsekvenser. En projektafslutning vil medføre en tilbagebetaling af mindreforbrug på ca. 61.825 kr. Øvrige konsekvenser En projektforlængelse vil give flere børn chancen for at deltage i forløbet, og dermed sikre flere børns kendskab til vandsikkerhed for at undgå drukne- og andre vandulykker i fremtiden. Det er dog uvist, hvor mange nye børn, der vil tage imod forløbet.", "source_path": "data/greve/raw_dagsordener/Kultur- og Fritidsudvalget_2022-06-01T16:00:00+02:00_546ed697-312e-4b19-8caa-bf06c589ae61.json"}
{"document_id": "546ed697-312e-4b19-8caa-bf06c589ae61", "committee": "Kultur- og Fritidsudvalget", "meeting_date": "2022-06-01T16:00:00+02:00", "section_type": "html_fragment", "section_title": "Mere selvbestemmelse i driften af Greve Idræts- og Fritidscenter", "case_number": "21-016357", "agenda_index": 4, "text": "Beslutning 1. Udvalget anbefaler, at Greve Idræts- og Fritidscenter skal undtages fra Økonomiregulativets bestemmelser om overførsel af mer- og mindreforbrug og dermed have fuld overførselsadgang på mer- og mindreforbrug. 2. Anbefales ikke. 3. Tages til efterretning. Maria Witthøft (A) og Charlotte Levin (A) undlod at tage stilling. Fremstilling Sagsprocedure Kultur- og Fritidsudvalget, Klima-, Teknik- og Miljøudvalget, Økonomiudvalget og Byrådet. Resume Forligskredsen for budget 2022 har bedt administrationen udfolde scenarier, der kan give Greve Idræts- og Fritidscenter mere frihed i hverdagen. På baggrund af ønske fra brugerrådet mv. har administrationen foretaget en konsekvensvurdering ved at indføre fuld overførelsesadgang for Greve Idræts- og Fritidscenter og har endvidere set på, initiativer, der kan skabe øget klarhed og bedre dialog om driften og vedligeholdelsen af Greve Idræts- og Fritidscenter. Indstilling Center for Politik, Organisation & Borgerbetjening, Center for Teknik & Miljø indstiller og Center for Økonomi & HR indstiller, at det besluttes, om Greve Idræts- og Fritidscenter skal undtages fra de generelle regler i Greve Kommunes økonomiregulativ vedrørende overførsel af mer- og mindreforbrug, idet administrationen ikke kan anbefale en sådan fravielse. at det besluttes, om der til budgetprocessen for 2023-26 skal udarbejdes et udvidelsesforslag vedrørende udarbejdelsen af en vedligeholdelsesrapport for Greve Idræts- og Fritidscenter. at det tages til efterretning, at der udarbejdes en ny Service Level Agreement og afholdes flere fællesmøder mellem Forretningsudvalget og Ejendomsstyring i Center for Teknik & Miljø. Sagsbeskrivelse Baggrund Forligskredsen for budget 2022 har bedt administrationen evaluering aftalerne omkring Greve Idræts- og Fritidscenter, da brugerråd og foreningerne ønsker mere indflydelse og fritid. På baggrund af konkrete ønsker er der arbejdet videre med følgende scenarier. En konsekvensvurdering af indførelsen af fuld overførselsadgang af uforbrugte budgetmidler på Kultur- og Fritidsudvalgets område. Afdækning af mulige initiativer, der giver mere frihed og klarhed i drift og vedligehold af Greve Idræts- og Fritidscenter Faciliteterne under Greve Idræts- og Fritidscenter administreres både af Kultur og Fritids-administrationen og af det tekniske servicepersonale, der er tilknyttet Greve Idrætscenter. Derudover er der et forretningsudvalg i Greve Idræts- og Fritidscenter med repræsentanter fra både brugerne og administrationen samt lokale brugerråd i Greve Idrætscenter, Greve Borgerhus og Aktivhuset Olsbækken. De lokale brugerråd sikrer dialog mellem brugerne, administrationen og det tekniske servicepersonale. Forslag til mere frihed og klarhed i driften af Greve Idræts- og Fritidscenter har derfor været i høring i forretningsudvalget for Greve Idræts- og Fritidscenter og det er blevet drøftet i brugerrådet for Greve Idrætscenter. Ligesom andre kommunale bygninger har faciliteterne under Greve Idræts- og Fritidscenter derfor midler fra både fagområdet (Kultur og Fritid) og fra det tekniske område. Budgetterne fra det tekniske område er en samlet ramme for alle kommunale bygninger og kan derfor ikke isoleres for Greve idræts- og Fritidscenter, da scenarierne primært er møntet på Greve Idrætscenter. De enkelte scenarier udfoldes i høringsnotatet i bilag 2, som har været i høring i Forretningsudvalget (bilag 3). Scenarie 1: Konsekvensvurdering af indførelse af f uld overførselsadgang af uforbrugte budgetmidler fra Kultur- og Fritidsudvalgets område Aktørerne i forretningsudvalget, brugerrådet og det tekniske servicepersonale i Greve Idræts- og Fritidscenter ønsker at få fuld overførsel af over- og underskud fra et regnskabsår til det næste af de midler, som hører under Kultur- og Fritidsudvalget, og som i 2022 udgør 2,343 mio. kr. Det utrykte formål er at skabe fleksibilitet i planlægningen mellem brugernes behov for foreningsunderstøttende remedier og samtidig skabe mulighed for at spare op til lidt større investeringer. Greve Idræts- og Fritidscenter er som enhver kommunal institution underlagt reglerne i kommunernes økonomiregulativ, der bl.a. tilsiger, at der maksimalt kan overføres overskydende midler for op til 2 % af institutionens korrigerede budget. Begrænsningen afspejler en målsætning om, at midler som udgangspunkt anvendes det år, hvor de politisk er blevet bevilget, med henblik på at undgå større forskydninger, der vil kunne presse overholdelsen af servicerammen i et enkelt regnskabsår. I indeværende år er der i Budgetopfølgning 1 konstateret en udfordring i forhold til overholdelse af servicerammen på 31,1 mio. kr. hvilket har medført iværksættelsen af en rammereduktion på alle kommunens institutioner og afdelinger. Hvis der havde været fri overførelsesadgang, ville denne udfordring have været 10,3 mio. kr. større, og begrænsningen på overførelsesadgangen er således en vital del af kommunens økonomistyring. Fuld overførelsesret for Greve Idræts- og Fritidscenter vil isoleret set ikke kunne medføre en større udfordring for kommunens økonomi. En væsentlig del af legitimiteten af overførelsesreglerne og det samlede økonomiregulativ er dog knyttet op på, at det som udgangspunkt er ens for alle kommunale institutioner. En fravigelse af de generelle regler overfor Greve Idræts- og Fritidscenter vil derfor medføre en forklaringsudfordring både politisk og administrativt, såfremt eksempelvis kommunens skolebestyrelser efterspurgte samme mulighed for at blive undtaget for reglerne. Med fuld overførselsadgang vil Greve Idræts- og Fritidscenter formelt få samme vilkår som de private selvforvaltende idrætshaller i Tune og Karlslunde. Det er administrationens vurdering, at den efterspurgte fleksibilitet langt hen ad vejen kan tilvejebringes inden for rammerne af de eksisterende overførelsesregler, og at bedre planlægning langt hen af vejen kan imødekomme de beskrevne udfordringer, idet eksempelvis beskrivelsen af en opgave og indhentning af tilbud med fordel kan ske i efteråret forud for det regnskabsår, hvor midlerne skal anvendes. På den baggrund er det administrationens anbefaling, at Greve Idræts- og Fritidscenter fortsat skal være underlagt de almindelige overførelsesregler i Greve Kommunes økonomiregulativ på lige fod med kommunens øvrige institutioner og afdelinger. Scenarie 2: Initiativer, der understøtter mere klarhed for aktører i Greve Idræts- og Fritidscenter og et mere smidigt samarbejde mellem Greve Idræts- og Fritidscenter og Center for Teknik og Miljø Der udarbejdes en vedligeholdelsesrapport for Greve Idræts- og Fritidscenter Ved at få belyst det egentlige vedligeholdelsesbehov på Greve Idræts- og Fritidscenter by gninger med et bygningssyn og en vedligeholdelsesrapport fra en ekstern rådgiver, vil både Forretningsudvalg, Brugerråd og Center for Teknik og Miljø får et fælles grundlag for samarbejdet omkring bygningernes vedligehold. En vedligeholdelsesrapport omfatter en tiårig periode og kategoriserer vedligeholdelsesbehovet i perioden, afhængigt af, hvor kritisk det er. Til sammenligning har administrationen i 2021 gennemført eksterne bygningssyn af spejderhytterne i Greve Kommune som Børne- og Ungdomsorganisationernes Samråd (BUS) modtager driftstilskud til. Dette bygningssyn vurderede, at ingen bygninger havde et kritisk vedligeholdelsesniveau. Det betyder, at vedligehold af spejdernes bygninger kan dækkes af det eksisterende driftstilskud som BUS modtager, men at anvendelsen af tilskuddet er blevet prioriteret anderledes og afhængigt af de enkelte bygningernes vedligeholdelsesefterslæb. Vedligeholdelsesrapporterne udgør desuden et fælles faglig og oplyst grundlag for dialogen mellem de frivillige i foreningerne og administrationen. Rapporterne skærper desuden prioriteringen af at udføre genoprettende og forebyggende vedligeholdelsesopgaver i forhold til brugernes øvrige ønsker. Hvis der skal udarbejdes en vedligeholdelsesrapport for Greve Idræts- og Fritidscenter, skal den udfærdiges af ekstern rådgiver, og så skal det politisk besluttes, og indgå som et udvidelsesforslag i budgettet for 2023. Opdateret Service Level Agreement og styrket samarbejde Der er for alle kommunens bygninger udarbejdet en Service Level Agreement, herunder også for Greve Idræts- og Fritidscenter. En Service Level Agreement beskriver hvilke opgaver Center for Teknik og Miljø (afdelingerne for Vej og Landskab, Ejendomsservice og Ejendomsstyring) har ansvar for, og hvilke opgaver brugerne selv skal løfte. Der kan udarbejdes en opdateret Service Level Agreement , der gør det mere klart, hvem der udfører de enkelte opgaver i drift og vedligehold af Greve Idræts- og Fritidscenter, samt hvordan disse opgaver prioriteres indenfor de givne budgetter og ressourcer. Da der ikke er ressourcer hverken personalemæssigt eller budgetmæssigt til at løfte alle de vedligeholdelsesopgaver, der er i Greve Idræts- og Fritidscenter, vil prioriteringen af opgaver være et vigtigt element i at få en Service Level Agreement til at fungere. For at understøtte en Service Level Agreement kan der udarbejdes en beskrivelse for de forskellige budgetrammer som omfatter Greve Idræts- og Fritidscenters eller andre budgetter, hvorfra vedligehold af Greve Idræts- og Fritidscenter kan prioriteres. De tre relevante budgetter er: Greve Idræts- og Fritidscenters budgetmidler fra Kultur- og Fritidsudvalget, som er beskrevet under scenarie 1. Center for Teknik og Miljøs budget for vedligehold af alle kommunale bygninger. Center for Teknik og Miljøs budget er delt op i to områder. Der er afsat i alt 21 mio. kr. om året: Det budget som teknisk service teamlederen råder over, som kun dækker Greve Idræts- og Fritidscenter. Dette beløb er i størrelsesordenen 950.000 kr. Det budget som Ejendomsstyring råder over, som dækker alle kommunens bygninger. Center for Teknik og Miljøs anlægsbudget for akut vedligehold også kaldet Genopretningspuljen. Der er afsat 16 mio. kr. om året, og tildeling af midler kræver politisk godkendelse. Tættere dialog i form af flere fællesmøder Der afholdes allerede et årligt møde mellem Forretningsudvalget og Ejendomsstyring i Center for Teknik og Miljø, hvor årets vedligeholdelsesopgaver planlægges. Derudover kan der indføres fællesmøder til at håndtere mere akutte opgaver for eksempel yderligere to møder om året. Disse møder kan anvendes til at gøre status på fremgangen i allerede aftalte opgaver og eventuel omprioritering. Der er indført lignende møder på det grønne område, hvor det har haft en positiv effekt på samarbejdet. Det skal dog nævnes, at det vil medføre, at Center for Teknik & Miljø bruger flere ressourcer på planlagt dialog med Greve Idræts- og Fritidscenter end med andre kommunale bygninger. Samtidig er det forventningen at det vil betyde, at der bruges lidt flere ressourcer på systematisk opfølgning og færre resurser på de mange akutte henvendelser, der håndteres i dag. Høringssvar fra Forretningsudvalget Notatet har været sendt i høring i forretningsudvalget i Greve Idrætscenter, der generelt positivt stemt overfor notatet (se bilag 3). Udvalget fremhæver, at fuld overførselsadgang giver mulighed for en langsigtet planlægning, og at en opdateret Service Level Agreement er altafgørende for at en tydelig fordeling af arbejdsopgaver og ansvar. Forretningsudvalget har allerede igangsat en dialog om to fællesmøder om året, og de ser en vedligeholdelsesrapport som et godt arbejdsredskab til prioritering af opgaver. Derud over fremhæver Forretningsudvalget, at foreningerne tilknyttet Greve Idræts- og Fritidscenter også bidrager med frivilligtimer og økonomi på projekter. Ansøgninger til brugerrådets rådighedsbeløb med egenfinansiering på mindst 25 procent prioriteres, og i 2021 bidrog foreningerne med i omegnen af 300.000 kr. til projekter, der forbedrede forholdene på Greve Idrætscenter. I 2022 forventes dette beløb højere, da der planlægges flere projekter gennemført - også ved hjælp af frivilligtimer. Notatet har også været drøftet i brugerrådet i Greve Idrætscenter den 10. maj 2022. Her gav brugerrådet forretningsudvalget fuld opbakning til at arbejde videre for fuld overførselsadgang og mere frihed i drift og vedligehold som beskrevet i notatet. Lovgrundlag Økonomiregulativet, hvor det er en grænse for mer- og mindreforbrug på to procent af det korrigerede budget. Økonomiske konsekvenser Scenarierne finansieres inden for den eksisterende budgetramme for henholdsvis Klima-, Teknik-, og Miljøudvalget såvel som for Kultur- og Fritidsudvalget. Med undtagelse af forslaget om, at der udarbejdes en vedligeholdelsesrapport for hallerne i Karlslunde, Tune og for Greve Idrætscenter (inkl. Valhallen) ved en ekstern rådgiver. Det skal indarbejdes som et udvidelsesforslag i budgetforhandlingerne for 2023 på omkring 300.000 kr. Der skal derfor tages stilling til, hvorvidt der til budgetprocessen for 2023-26 skal udarbejdes et udvidelsesforslag vedrørende udarbejdelsen af en vedligeholdelsesrapport for Greve Idræts- og Fritidscenter. Udgiften til dette anslås på nuværende tidspunkt til 100.000 kr. Administrationen kan ikke anbefale e n fuld overførselsret for Kultur- og Fritidsudvalgets budgetmidler til Greve Idræts- og Fritidscenter, da det er en del af legitimiteten omkring overførselsreglerne og kommunens øvrige styringsregler er knyttet op på, at de som udgangspunkt er ens for alle kommunale institutioner. En udtagelse af Kultur- og Fritidsudvalgets budgetmidler kan danne præcedens for kommunens øvrige institutioner og dermed væsentligt reducere Byrådets muligheder for tværgående prioritering og økonomistyring. Administrationen anbefaler, at disponering af de bevilgede midler indgår i den tættere dialog, med sigte på at anvende de afsatte midler i budgetåret.", "source_path": "data/greve/raw_dagsordener/Kultur- og Fritidsudvalget_2022-06-01T16:00:00+02:00_546ed697-312e-4b19-8caa-bf06c589ae61.json"}
{"document_id": "546ed697-312e-4b19-8caa-bf06c589ae61", "committee": "Kultur- og Fritidsudvalget", "meeting_date": "2022-06-01T16:00:00+02:00", "section_type": "html_fragment", "section_title": "Mere selvforvaltning til idrætshallerne i Tune og Karlslunde", "case_number": "22-005816", "agenda_index": 5, "text": "Beslutning 1. Anbefales at der udarbejdes et udvidelsesforslag til budgetprocessen for 2023-26 vedrørende overdragelse af det fulde ansvar for vedligeholdelse til Karlslunde Idrætsforening og Tune Idrætsforening med en afledt forhøjelse af deres driftstilskud. 2. Anbefales ikke. 3. Anbefales. Maria Witthøft (A) og Charlotte Levin (A) undlod at tage stilling. Fremstilling Sagsprocedure Kultur- og Fritidsudvalget, Klima-, Teknik- og Miljøudvalget, Økonomiudvalget, Byrådet Resume Forligskredsen for budget 2022 har bedt administrationen udfolde scenarier, der kan give Karlslunde Idrætsforening og Tune Idrætsforening mere selvforvaltning. På den baggrund har administrationen arbejdet videre med at belyse muligheden for at overdrage det fulde vedligeholdelsesansvar til de to idrætsforeninger. Indstilling Center for Politik, Organisation & Borgerbetjening, Center for Teknik & Miljø og Center for Økonomi & HR indstiller at det besluttes, om der til budgetprocessen skal for 2023-26 skal udarbejdes et udvidelsesforslag vedrørende overdragelsen af det fulde vedligeholdelsesansvar til Karlslunde Idrætsforening og Tune Idrætsforening med en afledt forhøjelse af deres driftstilskud at såfremt det besluttes at arbejde videre med en fuld overdragelse, at det besluttes, om der til budgetprocessen for 2023-26 skal udarbejdes et udvidelsesforslag vedrørende bygningssyn og udarbejdelsen af en vedligeholdelsesrapport for de næste ti år, eller om det økonomiske driftstilskud øges på baggrund af foreningernes egne estimater for vedligehold ti år frem. Sagsbeskrivelse Forligskredsen for budget 2022 har bedt administrationen udfolde, hvordan idrætshallerne i Tune og Karlslunde kan få mere ansvar og selvforvaltning. På den baggrund har administrationen arbejdet videre med at belyse, hvordan den fulde vedligehold til idrætshallerne i Tune og Karlslunde kan overdrages til foreningerne. Det fulde vedligeholdelsesansvar overdrages til til idrætsforeningerne og det årlige driftstilskud forøges Idrætsforeningerne i Tune og Karlslunde har fremsat ønske om at få et større driftstilskud mod at få det fulde vedligeholdelsesansvar. Den nuværende aftale om driftstilskud indebærer, at Karlslunde Idrætsforening og Tune Idrætsforening får tilskud til det ordinære vedligehold af bygningerne. Men ved større enkeltstående udgifter til genoprettende vedligehold eller udskiftning af eksisterende bygningsdele kan der søges om tilskud hos Greve Kommune. Ansøgninger vil som udgangspunkt ske som et udvidelsesforslag i forbindelse med de årlige budgetforhandlinger. Overdragelsen af den fulde vedligeholdelsesopgave til idrætsforeningerne vil betyde, at de overtager ansvaret for at finansiere større enkeltstående udgifter til genoprettende vedligehold og udskiftning af eksisterende bygningsdele. En aftale, hvor det fulde vedligehold overgår til idrætsforeningerne, og hvor de får et større vedligeholdelsesbudget må derfor forudsætte, at Greve Kommune stiller krav om, at foreningerne tager ansvar ved at planlægge og prioritere vedligeholdelsesopgaver alt efter, hvor kritiske de er. Foreningerne skal både spare op til kommende større vedligeholdsopgaver og til uforudsete udgifter. Desuden bør de have en forsikring, der dækker helt særlige forhold. Det skal bemærkes, at de nævnte beløb til at renovere bygningerne ikke inkluderer renovering af udearealer som for eksempel kunstgræsbaner, elitebaner, atletik mv. Der vil derfor fortsat være behov for dialog mellem kommunen og idrætsforeningerne om budgetønsker til renovering af udearealer. Hvis det fulde vedligeholdelsesansvar skal overgå til idrætsforeningerne, er det administrationens vurdering, at det fulde vedligeholdelsesbehov skal afdækkes og det øgede økonomiske behov afklares. Dette kan gøres på to måder, enten ved et bygningssyn af eksterne rådgivere som udarbejder en vedligeholdelsesrapport for de næste ti år eller på baggrund af idrætsforeningernes egen vurdering af vedligeholdelsesopgaver i de næste ti år. De to metoder beskrives herunder. Forslaget er uddybet yderligere i perspektivnotatet i bilag 1. 1. Det øgede økonomiske behov afklares på baggrund af bygningssyn af en ekstern rådgiver Greve Kommune kan købe en ekstern rådgiver til at gennemføre et bygningssyn og til efterfølgende at udarbejde en vedligeholdelsesrapport, som beskriver vedligeholdelsesbehovet for de næste ti år og give et estimat for udgifterne. Med et bygningssyn vil alle vedligeholdelseskrævende bygningselementer blive afdækket af faglige rådgivere, og at der tages udgangspunkt i et rimeligt ensartet vedligeholdelsesniveau givet de konkrete bygninger. Rapporterne beskriver vedligeholdelsesbehovet og kategoriserer vedligeholdelsesopgaverne i forhold til, hvor kritiske de er. Kategoriseringen af vedligeholdelsesopgaverne gør det muligt at sammenligne vedligeholdelsesbehovet med øvrige kommunale bygninger. Til sammenligning har administrationen i 2021 gennemført eksterne bygningssyn af spejderhytterne i Greve Kommune som Børne- og Ungdomsorganisationernes Samråd (BUS) modtager driftstilskud til. Dette bygningssyn vurderede, at ingen bygninger havde et kritisk vedligeholdelsesniveau. Det betyder, at vedligehold af spejdernes bygninger kan dækkes af det eksisterende driftstilskud som BUS modtager, men at anvendelsen af tilskuddet er blevet prioriteret anderledes og afhængigt af de enkelte bygningernes vedligeholdelsesefterslæb. Vedligeholdelsesrapporterne udgør desuden et fælles faglig og oplyst grundlag for dialogen mellem de frivillige i foreningerne og administrationen. Rapporterne skærper desuden prioriteringen af at udføre genoprettende og forebyggende vedligeholdelsesopgaver i forhold til brugernes øvrige ønsker. Hvis der skal udarbejdes en vedligeholdelsesrapport for idrætshallerne i Karlslunde og Tune, skal den udfærdiges af ekstern rådgiver. Det forventes at koste omkring 200.000 kr. Det skal besluttes politisk, og indgå som et udvidelsesforslag i budgettet for 2023-26. 2. Det øgede økonomiske behov afklares på baggrund af foreningerne egne vurdering Både Karlslunde Idrætsforening og Tune Idrætsforening har i 2021 vurderet, hvad de i løbet af de næste ti år skal anvende økonomisk til større genoprettende vedligeholdelsesopgaver. Karlslunde Idrætsforening vurderede, at de i løbet af de næste ti år skal anvende 10,6 mio. kr. ekskl. moms (bilag 2) og Tune Idrætsforening vurderede, at de skal anvende omkring 8,6 mio. kr. ekskl. moms (bilag 3). Begge idrætsforeninger vurderer, at en sådan forhøjelse af driftstilskuddet vil betyde, at de fremadrettet selv vil kunne varetage al genoprettende vedligehold på bygningerne. Idrætsforeningerne har peget på, at en forhøjelse af tilskuddet skal ydes gradueret over årene, så tilskuddet er størst i starten af perioden og lavere senere i perioden. På den måde vurderer idrætsforeningerne, at de vil kunne indhente et efterslæb i vedligeholdelsen. Fordele ved denne model er, at der ikke afholdes udgifter til at vurdere vedligeholdelsesopgaverne, men at der på baggrund af et skøn over vedligeholdelsesudgifter, kan findes en model for fuldt vedligeholdelsesansvar. Ulemper ved at vurderingen af vedligeholdelsesbehovet hviler på et skøn fra idrætsforeningerne er, at der er en risiko for, at det fuldstændige vedligeholdelsesbehov ikke er helt afdækket eller er vurderet for højt. Der er derfor en risiko for vedligeholdelsesudgifter, som fortsat kræver medfinansiering fra Greve Kommune. Derudover er priserne ikke markedsprøvet. Vedligeholdelsesstandarden er heller ikke sammenholdt mellem idrætshallerne i Karlslunde og Tune, ligesom den heller ikke er sammenholdt med vedligeholdelsesstandarden på øvrige kommunale bygninger så som Greve Idræts- og Fritidscenter. Dermed kan idrætsfaciliteterne i Tune og Karlslunde blive begunstiget forholdsmæssigt i forhold til andre idrætsfaciliteter og andre kommunale bygninger. Administrationens anbefaling Det er administrationens anbefaling, at det ydre vedligehold ikke overdrages til idrætsforeningerne, og at fastholde den model som anvendes i dag, og som er skrevet ind i driftsaftalerne med Karlslunde Idrætsforening og Tune Idrætsforening. Administrationen anbefaler ikke at overdrage den fulde vedligehold, fordi; det ikke udelukker, at der kan komme uforudsete udgifter, som foreningerne ikke har sikret sig imod. det potentielt kan betyde, at idrætsforeningerne i Karlslunde og Tune begunstiges forholdsmæssigt i forhold til andre kommunale faciliteter. foreningerne selv skal kunne løfte mere komplekse administrationsopgaver, da aftaler om mere frie rammer til idrætsforeningerne også stiller flere krav til, hvordan de anvender pengene. Foreningerne skal - ligesom i dag - sikre at udbudsloven og andre juridiske forhold overholdes, hvilket kræver endnu flere ressourcer fra foreningen. Greve Kommune fortsat skal varetage vedligehold og renovering af udearealerne som for eksempel kunstgræsbaner, elitebaner, atletik mv. Der vil derfor fortsat være behov for dialog mellem kommunen og idrætsforeningerne om budgetønsker til renovering af udearealer. Hvis det politisk besluttes at overdrage det fulde vedligeholdelsesansvar til idrætsforeningerne i Karlslunde og Tune anbefaler administrationen at, der først afsættes økonomi til at udføre et bygningssyn og at der udarbejdes en vedligeholdelsesrapport, finansieringen indgår i budgetforhandlingerne for 2023-26. Hvis det besluttes at udarbejde vedligeholdelsesrapporter til idrætsforeningerne i Karlslunde og Tune, så anbefales det, at der for at styrke sammenligningsgrundlaget og ligebehandling også udarbejdes en vedligeholdelsesrapport for Greve Idræts- og Fritidscenter. Lovgrundlag Aftale om driftstilskud med idrætsforeningerne i Karlslunde og Tune (bilag 4,5 og 6) , som beskriver hvad Karlslunde Idrætsforening og Tune Idrætsforening forpligter sig til ved at modtage tilskuddet, herunder, Den løbende drift, herunder forbrug, forsikring, tilsyn og forpagtning af café Ordinært vedligehold udvendig såvel som indvendig Indkøb og vedligehold af inventar Økonomiske konsekvenser Besluttes det at arbejde videre med en fuld overdragelse af vedligeholdelsesansvar til Karlslunde Idrætsforening og Tune Idrætsforening skal der udarbejdes et udvidelsesforslag til budgetprocessen for 2023-26, der afdækker de økonomiske konsekvenser. Såfremt en forøgelse af driftstilskuddet baseres på foreningernes egne skøn, vil den årlige merudgift udgøre 1,92 mio. kr. Såfremt det besluttes, at en eventuel forøgelse af driftstilskuddet skal baseres på et bygningssyn og en vedligeholdelsesrapport skal der ligeledes udarbejdes et udvidelsesforslag til budgetprocessen for 2023-26. Udgiften til dette anslås på nuværende tidspunkt til 200.000 kr.", "source_path": "data/greve/raw_dagsordener/Kultur- og Fritidsudvalget_2022-06-01T16:00:00+02:00_546ed697-312e-4b19-8caa-bf06c589ae61.json"}
{"document_id": "546ed697-312e-4b19-8caa-bf06c589ae61", "committee": "Kultur- og Fritidsudvalget", "meeting_date": "2022-06-01T16:00:00+02:00", "section_type": "html_fragment", "section_title": "Strandparken I/S - ønske om at øge driftstilskuddet fra de fem ejerkommuner", "case_number": "22-006750", "agenda_index": 6, "text": "Beslutning Udvalget kan ikke anbefale at der skal udarbejdes et udvidelsesforslag. Fremstilling Sagsprocedure Kultur- og Fritidsudvalget, Økonomiudvalget og Byrådet. Resume Strandparken I/S drifter og vedligeholder hele Strandparken. Strandparkens bestyrelse ønsker en beslutning om at fremskrive budgettet for 2023 med 25 procent og derefter som normalt med den årlige prisindeksregulering i ejerkommunerne. Det skyldes, at de vurderer, at der nu er større udgifter at vedligeholde Strandparkens infrastruktur og tekniske anlæg efter 40 år i funktion. Indstilling Center for Politik, Organisation & Borgerbetjening indstiller, at det besluttes om, der skal udarbejdes et udvidelsesforslag til budget 2023, med et budget for Strandparken I/S, der er fremskrevet med 25 % (461.000 kr. kr.) for Greve Kommune og derefter øges bidraget årligt med den normale prisindeksregulering. Sagsbeskrivelse Strandparkens bestyrelse har besluttet at sende et forslag om at øge driftsbudgettet for Strandparken i 2023-2026 til behandling i de fem ejerkommuner. Forslaget omfatter en fremskrivning af budgettet for 2023 med 25 % for hver kommune og derefter som normalt med den årlige prisindeksregulering, som de sidste år har været på 2,5 %. Strandparken I/S drifter (se kortoversigt over drift i bilag 3) og vedligeholder hele Strandparken og der er stigende udgifter til vedligehold af Strandparkens infrastruktur og tekniske anlæg. Med 40 år gamle anlæg, nye helårsåbne caféer og legepladser, stigende priser på håndværksydelser og materialer, øget brug af Strandparken og generelt højere krav fra brugere, borgere og ejerkommuner har Strandparken svært ved at løfte opgaverne indenfor det givne budget, hvilket de senere års regnskab har afspejlet. Derudover begynder der at være behov for større renoveringer og udskiftninger på de centrale klimasikringsanlæg samt øget drift og vedligehold af infrastruktur, bygningsmasse samt målrettet naturpleje. Strandparkens bestyrelsen er løbende orienteret om den økonomiske udvikling i Strandparken, herunder at den frie likviditet (kassebeholdningen) i selskabet er faldende. Hvis det eksisterende serviceniveau skal fastholdes og de kommende års stigende udgifter skal håndteres, vil det kræve en øgning af kommunernes bidrag. Ændringen på 25 % vil for Greve Kommune betyde, at hvor vi i 2022 bidrager med 2.182.000 kr. så vil vi i 2023 skulle bidrage med 2.643.000 kr. En forskel på 461.000 kr. Se oversigt for alle kommuner i bilag 1 med referat fra bestyrelsesmøde den 31. marts 2022 i Strandparken. De forventede opgaver, som forudsætter større udgifter fremadrettet, er beskrevet i bilag 2, der er en foreløbig investerings- og driftsplan for 2023-2026, der viser beløb og tidsramme for overslagsårene 2023-26. Hvis det besluttes at fastholde det nuværende budgetniveau eller at forhøje budgettet med mindre end de foreslåede 25 %, så er det sekretariatet i Strandparken I/S’s vurdering, at det vil få mærkbare konsekvenser for serviceniveauet og medføre lavere brugertilfredshed samt flere klager relateret til driften af Strandparken. Økonomiske konsekvenser Greve Kommune vil med en stigning i kommunens bidrag til Strandparken på 25 % betale 2.643.000 kr. til Strandparken i 2023, og derefter øges bidraget årligt med den normale prisindeksregulering. Tidsplan Men henblik på, at der skal være mulighed for indarbejde forslaget i budgetforhandlingerne for 2023 i de fem ejerkommuner, bliver forslaget behandlet i Økonomiudvalget og kommunalbestyrelsen i Hvidovre Kommune Økonomiudvalget og kommunalbestyrelsen i Brøndby Kommune Økonomiudvalget og byrådet i Vallensbæk Kommune Økonomiudvalget og byrådet i Ishøj Kommune Økonomiudvalget og byrådet i Greve Kommune Øvrige forhold Ifølge delegationsplanen for Greve Kommune Tilskudsaftaler og tværkommunalt samarbejde om Køge Bugt Strandpark I/S lagt under Kultur- og Fritidsudvalget som anbefalende udvalgt med Byrådet som besluttende organ.", "source_path": "data/greve/raw_dagsordener/Kultur- og Fritidsudvalget_2022-06-01T16:00:00+02:00_546ed697-312e-4b19-8caa-bf06c589ae61.json"}
{"document_id": "546ed697-312e-4b19-8caa-bf06c589ae61", "committee": "Kultur- og Fritidsudvalget", "meeting_date": "2022-06-01T16:00:00+02:00", "section_type": "html_fragment", "section_title": "Tryghed i Greve Nord - Halvårs-status", "case_number": "20-010677K", "agenda_index": 7, "text": "Beslutning Orienteringen blev taget til efterretning. Udvalget anbefaler, at der disponeres midler fra Tryghed i Greve Nord-projektet til at videreføre TrygFondsprojektet ’Et aktivt fritidsliv’, når det udløber i midten af 2023 for fortsat at understøtte indsats nr. 2 om tættere kobling mellem skole og fritidsliv. Fremstilling Sagsprocedure Alle fagudvalg, Økonomiudvalget og Byrådet. Resume I denne sag orienteres der om status på indsatser i programmet Tryghed i Greve Nord. Indstilling Administrationen indstiller at orienteringen tages til efterretning. Sagsbeskrivelse Den 20. december 2021 godkendte Byrådet otte indsatser der skal medvirke til at sikre et trygt Greve Nord. Indsatserne blev defineret på baggrund af et stormøde, der blev gennemført 13. september 2021. I stormødet deltog omkring 65 repræsentanter fra beboere og boligorganisationer, daginstitutioner, skoler og uddannelser, kultur og fritidsliv, politi, erhvervsliv og DSB. De besluttede indsatser fordeler sig mellem nye tiltag, og eksisterende tiltag som administrationen allerede har iværksat. De otte indsatser er: Tryghedsvandringer (Indsats 1) Tættere kobling mellem skole og fritidsliv (Indsats 2) Erhvervsmentorordning (Indsats 3) Koordineret familierettet indsats til de mest udsatte familier (Indsats 4) Kommunikationsindsats der arbejder med fortællingerne (Indsats 5) Fysisk indretning (Indsats 6) Erhvervsuddannelser (Indsats 7) Beboersammensætning (Indsats 8) Hertil kommer indsatser besluttet i forbindelse med budgetforliget for 2022-2025. Tryghedskampagne (Indsats 9) Vagter (Indsats 10) Overvågning (Indsats 11) Det indgik i indstillingerne vedr. de otte indsatser fra stormødet, samt indsatser i Budgetforlig 2022-2025, at enkelte af de foreslåede indsatser skulle afdækkes yderligere, og først iværksættes når indhold, ressourcer og effekt var forelagt det politiske niveau til beslutning. Det gælder indsatser vedr. Tryghedsvandring (Indsats 1), Erhvervsmentorordning (Indsats 3), Koordineret familierettet indsats til de mest udsatte familier (Indsats 4), Beboersammensætning (Indsats 8), Tryghedskampagne (Indsats 9), Vagter (Indsats 10) og Overvågning (Indsats 11). Sager om tryghedsvandring, erhvervsmentorordning, vagter, overvågning, tryghedskampagne og strategisk partnerskabsaftale om Almenboliglovens §63d forelægges udvalget maj 2022. I det følgende orienteres udvalg og Byråd om status på indsatserne. Indholdet i de enkelte indsatser kan læses i sag til udvalg og Byråd den 20. december 2021, og gentages derfor ikke her. Indsats nr. 1 om Tryghedsvandringer Administrationen har, på baggrund af udpegede ”hot-spots” på stormødet 13. september 2021, resultaterne af tidligere tryghedsvandringer, og dialog med Greve Nord-projektet, udarbejdet en plan for proces, deltagere og efterfølgende prioritering af indsatser. En sag om godkendelse af planen forelægges Plan- og Tryghedsudvalget den 31. maj 2022. Det indstilles til udvalget, at én tryghedsvandring gennemføres ultimo august 2022. På baggrund af input fra tryghedsvandringen, udarbejder administrationen i samarbejde med deltagerne, et forslag til udvalgets prioritering af indsatser, der kan gennemføres indenfor rammerne af budgettet. Forslaget forelægges udvalget i oktober eller november 2022, med henblik på igangsættelse primo 2023. Sagen forelægges desuden til orientering for Klima, - Teknik- og Miljøudvalget den 2. juni 2022. Indsats nr. 2 om Tættere kobling mellem skole og fritidsliv Idræts- og Fritidssekretariatet har med støtte fra TrygFonden iværksat et projekt, som har til formål at give flere børn og unge i Greve Nord et aktivt fritidsliv. Der ydes en tæt og håndholdt vejledning til børn og forældre, udarbejdes informationsmateriale samt planlægges og faciliteres foreningsaktiviteter på tværs af skolerne i Greve nord. Arbejdet foregår i tæt samarbejde med BROEN Greve, som gør det muligt at søge økonomisk støtte til kontingent og udstyr for de mest sårbare familier. Siden projektets start i august 2021 har 31 børn fået hjælp til at starte til en ny fritidsaktivitet. Derudover har BROEN Greve ydet kontingentstøtte til i alt 109 børn i hele 2021. Indsats nr. 3 om Erhvervsmentorordning Administrationen har udarbejdet et forslag til indhold i indsatsen, der forelægges Plan- og Tryghedsudvalget, samt Beskæftigelses- og Erhvervsudvalget den 31. maj 2022. I forslaget til indsats indgår det, at skolesøgende unge i alderen 15-171⁄2, der på den ene eller anden måde er på vej ind i kriminalitet, tilbydes et lønnet fritidsjob i en håndværksvirksomhed. Kravet til deltagerne i ordningen er, at den unge passer sin skole, sit fritidsjob og er mødestabil. Til at støtte den unge i forløbet, frikøbes en af virksomhedens ansatte til at være mentor for den unge. Mentoren tager sig af at støtte og vejlede den unge i at være på en arbejdsplads, møde til tiden og passe sit arbejde. Mentoren påtager sig således en opgave udover sit almindelige arbejde, og må forvente at bruge tid på opsøgende og vejledende aktiviteter. Derfor indgår det i ordningen, at mentoren frikøbes i et antal timer. På den måde belastes virksomhedens økonomi ikke. Det er erfaringen fra andre kommuner, der har etableret lignende indsatser, at Erhvervsmentorordningen er særdeles effektfuld i forhold til den tryghedsskabende indsats. Indsats nr. 4 om koordineret familierettet indsats til de mest udsatte familier Behov for indsatser er ved at blive afdækket, og status herpå vil blive forelagt udvalget i efteråret 2022. Indsats nr. 5 om Kommunikationsindsats der arbejder med fortællingerne Det var et gennemgående tema på stormødet, at den negative fortælling om Greve Nord kan forstærke følelsen af utryghed hos beboere og borgere. Greve Kommune vil derfor sætte fokus på de historier, der kan vise et nuanceret billede af livet i og omkring Greve Nord. Målgruppen for kommunikationen er de mange interessenter som bidrager til projektet, herunder bl.a. deltagerne på Stormødet, borgere og politikere i Greve Kommune. Kommunikationen kommer til at foregå ad flere kommunikationskanaler. Der er etableret en side på Greve.dk, hvor der informeres om Greve Nord, herunder indsatser og resultater, politiske beslutninger med mere. Der vil løbende blive udarbejdet opslag på Greve Kommunes facebook-side om begivenheder relateret til programmet. Og det første nyhedsbrev er sendt til de mange repræsentanter der deltog i Stormødet, - og som vi gerne vil aktivere som Greve Kommunes tryghedsambassadører i forhold til Tryghed i Greve Nord. Det er hensigten, at repræsentanterne løbende modtager nyhedsbreve om udviklingen i indsatserne, eller når nye tiltag skal udvikles eller implementeres. Indsats nr. 6 om Fysisk indretning I forhold til problemer med ræs på veje, knallerter på stier, manglende belysning ol., har Trafiksikkerhedsrådet på deres møde 9. december 2021 fået forelagt trafiksikkerhedsprojektet på Hundige Bygade og krydset Godsvej/Hundigevej, der indebærer en række sikkerhedsmæssige tiltag. Klima-, Teknik- og Miljø-udvalget godkendte på deres møde i januar 2022 anlægs-projektet. Næste møde i Trafiksikkerhedsrådet er i juni 2022, og Rådet har fortsat fokus på problematikker omkring ræs på veje, knallerter på stier og manglende belysning. Byrådet godkendte desuden i december 2021 en udmøntning af Vej- og Landskabspuljen, hvoraf der blev bevilget 370.000 kr. til de tryghedsskabende tiltag, som Tryghedsvandringen kommer til at pege på. Udmøntningen af midlerne afventer derfor gennemførelsen af tryghedsvandringen. En sag herom foreligges Klima-, Teknik- og Miljøudvalget, samt Plan- og Tryghedsudvalget i efteråret 2022. Udviklingen af Hundige Strandby fortsætter efter planen, og med realiseringen af byudviklings-projektet, kan der ses frem til et mere levende stations- og boligområde, som forventeligt vil have en positiv udvikling for trygheden i området. Indsats nr. 7 om Erhvervsuddannelser En tværgående arbejdsgruppe med repræsentation fra blandt andet Greve Erhverv, skoleområdet og jobcenteret har udarbejdet et forsalg til et samarbejde med Dansk Industri. Udkast til samarbejdsaftale forelægges politisk niveau til beslutning. Indsats nr. 8 om Beboersammensætning Vedr. beboersammensætning pegede Stormødet på at ændre kriterierne for udlejning, så det bliver muligt i højere grad at tiltrække ressourcestærke beboere. Dertil er der behov for en større udbredelse af fleksibel udlejning. For at kvalificere det kommende arbejde med at genforhandle en ny boliganvisningsaftale, forberedes et temamøde om beboersammensætning i Greve Nord, rammevilkår og handlemuligheder. Temamødet planlægges gennemført på Plan- og Tryghedsudvalgets møde i august eller september 2022. På baggrund af denne drøftelse, er det hensigten at indgå aftale med boligorganisationerne om en ny boliganvisningsaftale med virkning fra 2023. Indsats nr. 9 om Tryghedskampagne Plan- og Tryghedsudvalget har gennem foråret fået forelagt forslag til indhold og metode til gennemførelse af en tryghedsundersøgelse. Dertil kommer en tryghedskampagne, hvor der oplyses om, at borgere i Greve Nord har mulighed for at henvende sig med mistanke om snyd med sociale ydelser, social kontrol og utrygge forhold. Undersøgelse af trygheden i Greve Kommune gennemføres hen over sommeren. Resultaterne af undersøgelsen forelægges Plan- og Tryghedsudvalget i efter 2022. Resultaterne fra undersøgelsen vil danne grundlag for, sammen med repræsentanterne fra Stormødet, at fastlægge samlet plan for arbejdet med den tryghedsskabende indsats i 2023. Forslag til indhold i den besluttede tryghedskampagne forelægges Plan- og Tryghedsudvalget på udvalgets møde den 31. maj 2022. Indsats nr. 10 Vagter I Budgetforliget for 2022-2025 indgik en indsats vedr. etablering af et kommunalt vagtværn. Baggrunden for indsatsen var - på baggrund af politi-aftalen fra 2020 - et forslag fra Regeringen om at gøre det muligt for kommuner, at etablere at korps af ”tryghedsvagter”. Regeringen har dog ikke kunne nå til enighed om et kompromis med forligskredsen bag flerårsaftalen for politiet og anklagemyndigheden i 2020. Lovforslaget omhandlende forsøgsordningen udskydes derfor til næste folketingssamling, mens der sideløbende i forligskredsen arbejdes på et fælles kompromis. Regeringen planlægger i stedet at fremlægge forslag til styrket indsats mod utryghedsskabende adfærd og kriminalitet, med initiativer der skal give politiet flere beføjelser ift. at sikre et trygt byrum og natteliv. Udmøntning af indsatsen med etablering af et korps af tryghedsvagter afventer således de lovgivningsmæssige muligheder. I tryghedsvandringen vil der være fokus på at registrere særligt utrygge områder, og forslag til forbedringer vil som tidligere nævnt blive forelagt Plan- og Tryghedsudvalget. Indsats nr. 11 Overvågning I budgetforliget for Budget 2022-2025 indgik en indsats vedr. etablering af mere overvågning. Det blev aftalt, at der foretages en tilbundsgående afdækning af behovet for overvågning – sammen med Midt- og Vestsjællands Politi. Input fra Tryghedsvandringen indgår. Administrationen har sammen med Midt- og Vestsjællands Politi afdækket behovet for overvågning af udvalgte steder i Greve Kommune. Midt- og Vestsjællands Politi vurderer, at overvågningsmuligheder er til stede, hvor det efterforskningsmæssigt kan være interessant, og at der derfor ikke er behov for yderligere tiltag i forbindelse med etablering af overvågningsfaciliteter. Tryghedsvandringen kan muligvis vise et behov for yderligere overvågning. Dette vil i så fald fremgå af afrapporteringen fra tryghedsvandringen, der forelægges for Plan- og Tryghedsudvalget i oktober eller november 2022. Økonomiske konsekvenser Der blev med Budget 2021-2024 afsat årligt 800.000 kr. (i 2020-PL). I 2022 forventes der et forbrug på i alt ca. 300.000 kr. til gennemførelse af tryghedsundersøgelse. Dertil kommer et ressourceforbrug hos ledere og medarbejdere i Administrationen. Budget i kr. (2022-PL) 2022 2023 2024 2025 Tryghed i Greve Nord -810.551 -810.551 -810.551 -810.551 Indsats 1 - Tryghedsvandring 10.000 Afklares Afklares Afklares Indsats 2 - Tættere kobling mellem skole og fritidsliv 0 0 0 0 Indsats 3 - Erhvervsmentorordning 0 Afklares Afklares Afklares Indsats 4 - Koordineret familierettet indsats til de mest udsatte familier 0 Afklares Afklares Afklares Indsats 5 - Kommunikationsindsats der arbejder med fortællingerne 0 0 0 0 Indsats 6 - Fysisk indretning 0 Afklares Afklares Afklares Indsats 7 - Erhvervsuddannelser 0 0 0 0 Indsats 8 - Beboersammensætning 0 0 0 0 Indsats 9 - Tryghedskampagne 300.000 0 300.000 0 Indsats 10 - Vagter 0 0 Afklares Afklares Indsats 11 - Overvågning 0 Afklares Afklares Afklares Total -500.551 -810.551 -810.551 -810.551 Den Boligsociale helhedsplan er finansieret via rest-budgettet fra den boligsociale helhedsplan for 2017-2021 (538.777 kr.), samt en del af bevillingen til Tryghed i Greve Nord i 2021 (378.223 kr.). Det vil blive søgt om overførsel af midler fra 2022 til 2023. De overførte midler vil gøre det muligt at imødekomme de ønskede tryghedstiltag, der afdækkes i tryghedsvandringen. Sagens forløb 30-05-2022 Beskæftigelses- og Erhvervsudvalget Orienteringen blev taget til efterretning. 30-05-2022 Sundheds- og Omsorgsudvalget Orienteringen blev taget til efterretning. 30-05-2022 Social- og Handicapudvalget Orienteringen blev taget til efterretning. 31-05-2022 Skole-, Børne- og Ungeudvalget Orienteringen blev taget til efterretning. 31-05-2022 Plan- og Tryghedsudvalget Orienteringen blev taget til efterretning, med bemærkning om at der ønskes en sag om vanvidskørsel i 2023.", "source_path": "data/greve/raw_dagsordener/Kultur- og Fritidsudvalget_2022-06-01T16:00:00+02:00_546ed697-312e-4b19-8caa-bf06c589ae61.json"}
{"document_id": "546ed697-312e-4b19-8caa-bf06c589ae61", "committee": "Kultur- og Fritidsudvalget", "meeting_date": "2022-06-01T16:00:00+02:00", "section_type": "html_fragment", "section_title": "Drøftelse om inddragelse i kommende politikproces", "case_number": "22-006730", "agenda_index": 8, "text": "Beslutning Udvalget beslutter at videreføre den nuværende politik med mindre justeringer, og med afsæt i udvalgets ’ni-punkts-plan’ (fokuspunkter) at inddrage aktører og borgere i målrettede temadrøftelser om både idræt, fritid og kultur. Administrationen skal udarbejde et oplæg til en konkret procesplan til udvalget. Fremstilling Sagsprocedure Kultur- og Fritidsudvalget. Resume På mødet skal Kultur- og Fritidsudvalget drøfte inddragelse i forbindelse med den kommende politikproces på udvalgets område. Udvalget orienteres derudover om gældende lovgivning for politiker på fagområdet og sammenhængen mellem vision og politik. Sagen er en del af det videre arbejde med politikker efter godkendelsen af vision for Greve Kommune den 23. Maj. Indstilling Administrationen indstiller a t udvalget drøfter inddragelse i forbindelse med den kommende politikproces Sagsbeskrivelse Greve Kommune har en række politikker som udløber med udgangen af 2022. Herefter kan det enkelte fagudvalg vælge at forlænge den eksisterende eller formulere en ny politik på sit område. Politikkerne bidrager til samlet set at understøtte den fælles vision for Greve Kommune. Byrådet sætter med vedtagelsen af en fælles vision en retning for Greve Kommune og viser hvad kommunens politiske ledelse på overordnet niveau ønsker sig for kommunen. Visionen kan virke retningsgivende for arbejdet i fagudvalg, budgetprioriteringer og samtidig fungere ledende i forhold til det daglige arbejde i organisationen blandt medarbejderne i kommunen. Vision for Greve Kommune Naturligvis Greve - gennem helhedssyn og fællesskaber Aktivt foreningsliv Bæredygtig kommune Hverdag med indhold Velfærd i fællesskab Aktiv borgerinddragelse Hvor en vision viser, hvad den politiske ledelse på overordnet niveau ønsker sig for kommunen, består en politik ofte af hensigter, som efterfølgende skal gøres handlingsorienterede i organisationen. En politik kan variere i omfang fra en kort version med fokuspunkter eller overordnede politiske målsætninger til en mere udfoldet version, hvor der også fremgår værdier og holdninger til udvalgte emner, samt hvordan der skal arbejdes med målsætningerne. Nogle politikker er lovpligtige, mens andre er valgfrie. På Kultur- og Fritidsudvalgets område har kommunen ifølge folkeoplysningsloven pligt til at udarbejde en folkeoplysningspolitik. Folkeoplysningspolitikken skal blandt andet beskrive rammerne for det folkeoplysende foreningsarbejde i kommunen, herunder de fysiske rammer. I Greve Kommune er folkeoplysningspolitikken indarbejdet som en del af Kultur, Idræts- og Fritidspolitikken. I Greve Kommune indeholder de eksisterende borgerrettede politikker ”effektmål” som udtryk for de effekter vi ønsker at opnå for borgerne. Effektmålene er politisk besluttet. Administrationen udmønter herefter politikkerne med den faglige kompetence, der bedst muligt indfrier de politiske mål. Sammenhængen mellem vision, fagudvalgets politik og budget På Kultur- og Fritidsudvalgets møder i januar og februar drøftede udvalget deres politiske målsætninger: Mere selvbestemmelse til idrætten Fastholde børn og unge i foreningernes fællesskaber gennem varierede tilbud Tidlig indsats med motorisk træning Attraktive tilbud til alle aldersgrupper Fritidspas (gennem BROEN) Pas godt på de frivillige ildsjæle Gode lokale bibliotekstilbud – også på de små biblioteker Synliggøre kommunens kultur og Fritidstilbud Mere kulturliv Kultur- og Fritidsudvalget skal gennem deres politiske målsætninger arbejde videre med at omsætte visionen på kultur- idræts- og fritidsområdet. Det kunne f.eks. være gennem målsætninger om at fastholde børn og unge i foreningernes fællesskaber, hvor Greve Kommune ligesom resten af landet, har set en tendens til, at unge fra 12-års alderen og op efter melder sig ud af foreningerne. Ved at holde fokus på de unge i foreningerne, kan vi være med til at fastholde og gerne rekruttere flere til de gode fællesskaber, som forebygger ensomhed, angst og stress, som flere og flere unge kæmper med. Med visionens fokus på et aktivt foreningsliv, kan der skabes en sammenhæng fra de overordnede ønsker og værdier, der kendetegner Greve Kommune over de politiske mål og videre til konkrete, faglige indsatser. De politiske målsætninger er samtidig fundament for budgetmæssige drøftelser ift. en sammenhængende og koordineret prioritering af kommunens ressourcer. Inddragelse af borgere og medarbejde i udarbejdelsen af politikker For at sikre en så god forankring og implementering af politikken som muligt, er det vigtigt at inddrage relevante aktører i tilblivelsen af politikken. Inddragelsen kan både være rettet mod borgere og mod faglige medarbejdere, som skal arbejde med de politiske mål og udføre indsatser i praksis. Mulighederne for inddragelse er mange og spænder fra en lav grad af involvering gennem information og høring til en høj grad af involvering, der omhandler f.eks. kvalificering af forslag til mål eller feedback på, hvad der konkret kan realiseres samt deciderede samskabelsesprocesser. Der er væsentlige ressourcer og tidsforbrug forbundet med en høj inddragelse, men også et højere ejerskab. I inddragelsesprocessen er det samtidig vigtigt med en tydelig rammesætning og forventningsafstemning om, hvad der gives indflydelse på. F.eks. om der gives indflydelse på formuleringen og udvælgelsen af mål eller, hvordan målene indfries. Ved inddragelse op til målfastsættelsen får politikerne indledningsvis input til, hvilke målsætninger interessenterne er optaget af. Ved at gøre det efter, bliver inddragelsen og dialogen fokuseret på prioriteringer i indfrielsen af målene, idet der tages udgangspunkt i de politiske målsætninger. I udformningen af den eksisterende Kultur-, Idræts- og Fritidspolitik var der valgt en inddragende proces, hvor der var dialog med områdets aktører i løbet af processen. Aktørerne var: Idrætsrådet, Fritidsrådet, Kulturinstitutionerne, IFS, Greve FrivilligCenter og Kultur & Fritid. Lovgrundlag Folkeoplysningsloven. Økonomiske konsekvenser Sagen har ingen økonomiske konsekvenser Tidsplan På kommende Kultur- og Fritidsudvalgsmøde præsenteres procesplan for inddragelse af interessenter og udarbejdelse af ny politik.", "source_path": "data/greve/raw_dagsordener/Kultur- og Fritidsudvalget_2022-06-01T16:00:00+02:00_546ed697-312e-4b19-8caa-bf06c589ae61.json"}
{"document_id": "546ed697-312e-4b19-8caa-bf06c589ae61", "committee": "Kultur- og Fritidsudvalget", "meeting_date": "2022-06-01T16:00:00+02:00", "section_type": "html_fragment", "section_title": "Budgetopfølgning 1 2022, Kultur- og Fritidsudvalget", "case_number": "22-000026", "agenda_index": 9, "text": "Beslutning Sagen blev taget til efterretning. Fremstilling Sagsprocedure Kultur- og Fritidsudvalget Resume I indeværende sag orienteres fagudvalget om indholdet i budgetopfølgning 1 2022 inden for eget udvalgsområde. Budgetopfølgning 1 2022 blev behandlet af Byrådet den 23. maj 2022. Indstilling Center for Økonomi & HR indstiller, at sagen tages til efterretning. Sagsbeskrivelse Indeværende sag skal ses i sammenhæng med den samlede budgetopfølgning 1 2022, som er udarbejdet pr. 28. februar og blev behandlet af Byrådet den 23. maj 2022. Det korrigerede budget for Kultur- og Fritidsudvalget var pr. 28. februar 2022 på 76,2 mio. kr., som alle ligger inden for servicerammen. Afvigelser på udvalgets område gennemgås nedenfor. Områder under Kultur- og Fritidsudvalget Inden for udvalgets område forventes et mindreforbrug på 0,5 mio. kr. Mindreforbruget ligger på områdets institutioner, hvor der givet erfaring forventes et mindreforbrug på 1,5 mio. kr. i indeværende år. Desuden kan der komme nogle ekstraudgifter som følge af de stigende energipriser under lokaletilskud til foreninger inden for udvalgets område. Alle enkeltafvigelser på området kan ses i bilag 1. Rammebesparelse I hovedsagen vedr. budgetopfølgning 1, som blev behandlet på Byrådets møde den 23. maj 2022, blev det besluttet at gennemføre en rammebesparelse på 13,7 mio. kr., for at mindske presset på servicerammen for kommunen samlet set. Rammebesparelsen svarer til 1 % af de korrigerede budgetter inden for En Pose Penge, som omfatter institutioner og centrale afdelinger i centrene. Som udgangspunkt ligger 0,368 mio. kr. af den samlede rammebesparelse på udvalgets område. Udmøntningen foretages administrativt inden for det enkelte fagcenter med henblik på at undgå servicereduktioner, og den endelige fordeling vil derfor kunne afvige fra udgangspunktet. Økonomiske konsekvenser Sagen har ingen selvstændig økonomiske konsekvenser, da disse ligger i bevillingssagen til budgetopfølgning 1, som blev behandlet af Byrådet den 23. maj 2022.", "source_path": "data/greve/raw_dagsordener/Kultur- og Fritidsudvalget_2022-06-01T16:00:00+02:00_546ed697-312e-4b19-8caa-bf06c589ae61.json"}
{"document_id": "546ed697-312e-4b19-8caa-bf06c589ae61", "committee": "Kultur- og Fritidsudvalget", "meeting_date": "2022-06-01T16:00:00+02:00", "section_type": "html_fragment", "section_title": "Orientering om årsregnskab 2021 og revisionsberetning", "case_number": "21-012582", "agenda_index": 10, "text": "Beslutning Det samlede årsregnskab 2021 og revisionens beretning blev taget til efterretning. Fremstilling Sagsprocedure Alle fagudvalg. Resume Greve Kommunes årsregnskab 2021 er i april afgivet af Byrådet til revisionen, efter indstilling fra Økonomiudvalget, til gennemgang og påtegning. Dette i henhold til den kommunale styrelseslov. Økonomiudvalget og Byrådet har i maj 2022 godkendt årsregnskabet og revisionens beretning, jf. tidsplanen orienteres fagudvalgene. Årsregnskabet blev afsluttet med et godt resultat. Det samlede regnskabsresultat viser et overskud på 154,9 mio. kr. Regnskabsresultatet sammenholdt med det korrigerede budget udviser et mindreforbrug på 88,0 mio. kr. Resultatet og afvigelserne for de enkelte udvalg, er beskrevet i udvalgenes beretning i årsregnskabet. Revisionen har ikke givet anledning til forbehold, og afgiver derfor revisionspåtegning. Der er ingen revisionsbemærkninger til regnskab 2021, hvormed det er revisionens opfattelse, at regnskabet giver et retvisende billede af kommunens finansielle situation. Indstilling Center for Økonomi & HR indstiller, at orienteringen om det samlede årsregnskab 2021 og revisionens beretning tages til efterretning. Sagsbeskrivelse Hovedtallene for regnskab 2021 ser således ud: Tabel 1. Hovedtal. Kolonne a-d indeholder regnskab 2021, og kolonne e henviser til det restkorrigerede budget i 2021. Kolonne a-d :- = indtægter, + = udgifter Kolonne e, ”Rest korrigeret budget” henviser til det tilbageværende budget i 2021 hvor + = et resterende budget/mindreforbrug/merindtægt, - = merforbrug/ mindreindtægt Hovedtendenserne i Greve Kommunes samlede regnskab for 2021 er: Oprindeligt budget, tillægsbevillinger og korrigeret budget (kolonne a, b og c) Oprindeligt var der i 2021 budgetlagt med et forbrug på 6,2 mio. kr. (kolonne a). Der er i årets løb givet netto indtægtsbevillinger på i alt 73,1 mio. kr. (kolonne b). Tillægsbevillingerne indeholder bl.a. overførsler fra 2020 til 2021, kompensation for covid-19 relaterede udgifter, indtægter fra køb og salg samt renter og kursregulering. Det korrigerede budget indeholder det oprindelige budget korrigeret for årets tillægsbevillinger. Det korrigerede budget viser et overskud på 66,9 mio. kr. (kolonne c). Forbrug (kolonne d) Greve Kommunes nettoindtægter fra skatter, tilskud og udligning kan i 2021 samlet opgøres til 3.229,2 mio. kr. Nettodriftsudgifter inkl. refusioner udgør 3.079,0 mio. kr. og med 15,4 mio. kr. i indtægter fra renter og kursregulering opgøres driftsoverskuddet til 165,6 mio. kr. Af driftsoverskuddet er der finansieret nettoanlægsudgifter for i alt 10,7 mio. kr. som består af anlægsudgifter på 124,1 mio. kr. og indtægter fra køb og salg på 113,4 mio. kr. Dermed ender Greve Kommunes regnskab med et samlet overskud på 154,9 mio. kr. (kolonne d). Rest korrigeret budget (kolonne e) Kommunens positive regnskabsresultat på 154,9 mio. kr. sammenholdt med det korrigerede budget på 66,9 mio. kr., resulterer i et mindreforbrug på 88,0 mio. kr. Af mindreforbruget overføres i alt 64,5 mio. kr. til forbrug i 2022 (drift og anlæg). Drift Der skal ifølge kommunens økonomiske politik, være et driftsoverskud på mindst 90,0 mio. kr., så der er penge til anlægsinvesteringer og afdrag på lån. Denne målsætning er opfyldt i 2021, da overskuddet var på 165,6 mio. kr. Driftsoverskuddet på 165,6 mio. kr. set i forhold til det korrigerede budget på 134,8 mio. kr. genererer et mindreforbrug på 30,8 mio. kr. Af mindreforbruget på driften er der overført 9,2 mio. kr. til forbrug i 2022. Servicerammen Greve Kommune anvendte i 2021 7,4 mio. kr. mere end den korrigerede serviceramme. Dette svarer til en overskridelse på 0,3 %. I budgetopfølgning 3 var det forventningen, at servicerammen ville overskrides med 16,9 mio. kr. Forklaringen på overskridelsen af servicerammen kan i høj grad henføres til øgede udgifter ifm. Covid-19, der i 2021 er opgjort til 25,0 mio. kr. Opgøres servicerammen uden Covid-19 udgifter, ville servicerammen være overholdt med 9,9 mio. kr. Tabel 2. Opgørelse af servicerammen: - = indtægter, + = udgifter Rest serviceramme, + = mindreforbrug - = merforbrug Af nedenstående tabel fremgår regnskab 2021 og restkorrigeret budget for 2021 fordelt på udvalg. Tabel 3. Regnskab 2021 og restkorrigeret budget for 2021 fordelt på udvalg Kolonne a-d :- = indtægter, + = udgifter Kolonne e, ”Rest korrigeret budget” henviser til det tilbageværende budget i 2021 hvor + = et resterende budget/mindreforbrug/merindtægt, - = merforbrug/ mindreindtægte Greve Kommunes samlede nettodriftsudgifter udgjorde 3.079,0 mio. kr. (kolonne d), hvilket er et mindreforbrug på 26,2 mio. kr. i forhold til det korrigerede budget (kolonne e). De største mindreforbrug kan henføres til Skole- og Børneudvalget og Kultur- og Fritidsudvalget. Af mindreforbruget på 26,2 mio. kr. i forhold til korrigeret budget, er 22,0 mio. kr. på én pose penge. En af forklaringerne til mindreforbruget er, at driftsområderne i løbet af 2021 er tilført midler til finansiering af covid-19 relaterede udgifter, mens budgetterne i mindre grad er reduceret ift. det lavere aktivitetsniveau, som restriktioner på grund af Covid-19 har medført. Herudover har mangel på arbejdskraft betydet flere ledige stillinger. Yderligere forklaringer til afvigelserne på de enkelte budgetområder er specificeret i udvalgenes beretning i regnskabet. Anlæg Anlægsresultatet viser et nettoforbrug på 10,7 mio. kr. ift. et korrigeret budget på 67,9 mio. kr., og dermed et mindreforbrug/merindtægt på 57,2 mio. kr. (jf. tabel 1) Nettoforbruget på 10,7 mio. kr. består af anlægsudgifter på 124,1 mio. kr. og indtægter vedr. køb og salg af jord på 113,4 mio. kr. Af mindreforbruget /merindtægten på 57,2 mio. kr. overføres 55,3 mio. kr. til forbrug i 2022. Anlægsramme Greve Kommunes bruttoanlægsramme for 2021 var 177,8 mio. kr. Kommunens regnskab for 2021 viser et samlet forbrug indenfor anlægsrammen på 147,4 mio. kr. Dermed er Greve Kommunes andel af anlægsrammen overholdt med 30,4 mio. kr. Finansiering Af nedenstående tabel fremgår regnskab 2021 for det finansielle område. Tabel 4. Finansieringsoversigt - = indtægter, + = udgifter Regnskabsoverskuddet på 154,9 mio. kr. påvirker kassebeholdningen positivt ligesom kommunens lånoptag på 23,7 mio. kr. og den urealiserede kursgevinst på 12,4 mio. kr. påvirker også kassebeholdningen positivt. Samlet en tilgang i de likvide midler på 191,0 mio. kr. (kolonne c). De likvide midler i 2021 er anvendt til afdrag på lån med 57,8 mio. kr., og derudover 147,2 mio. kr. i øvrige finansforskydninger. Den samlede anvendelse af likvide midler er på 205,0 mio. kr. I alt er der et træk på likviditeten i 2021 på 14,0 mio. kr. (kolonne c) Finansforskydningerne på 147,2 mio. kr. i 2021 består i høj grad af nedbringelse af kortfristet gæld, herunder ekstraordinært afdrag af indefrosne feriemidler på 55,7 mio. kr. Derudover er der sket en forøgelse af tilgodehavende, som omfatter udsendte fakturaer, der mangler indbetaling for. Primo 2021 var den likvide beholdning på 335,4 mio. kr. og med et træk på den likvide beholdning på 14 mio. kr. ender den likvide ultimo beholdning på 321,4 mio. kr. (kolonne d) Likviditeten ultimo året er i høj grad påvirket af forskydninger i betalinger mellem årene. Den likvide ultimo beholdning for året, er ikke et udtryk for, hvor mange penge kommunen reelt har at arbejde med i løbet af året. Den løbende gennemsnitlige likviditet, opgjort efter kassekreditreglen, som er et gennemsnit at de seneste 365 dage, var pr. 31. december 2021 på 586,3 mio. kr. Af den gennemsnitlige likviditet på 586,3 mio. kr. er der samlet reserveret 329,8 mio. kr. til forbrug i 2022 til 2025. Revisionsberetning Greve Kommunes revision PwC har afsluttet revision af årsregnskabet for 2021. Revisionen har ikke givet anledning til forbehold, og afgiver derfor revisionspåtegning. Der er ingen revisionsbemærkninger til regnskab 2021, hvormed det er revisionens opfattelse, at regnskabet giver et retvisende billede af kommunens finansielle situation. Revisionen har blandt andet påset, at regnskabet er retvisende uden væsentlige fejlinformationer. Revisionen har pligt til at afgive revisionsbemærkning, hvis det vurderes, at eksempelvis regnskabet i væsentligt omfang ikke opfylder kravene i Indenrigs- og Boligministeriets regelsæt, eller der er disponeret i strid med gældende love og bestemmelser mv. Da der ikke er revisionsbemærkninger til regnskab 2021, er der ikke udarbejdet besvarelse til revisionsberetningen. Lovgrundlag Styrelsesloven, Regnskabsbekendtgørelsen og Indenrigs- og Boligministeriets Bekendtgørelse om kommunens budget- og regnskabsvæsen, revision mv. Økonomiske konsekvenser Sagen har ingen økonomiske konsekvenser. Kommunikation Årsregnskab 2021 offentliggøres på kommunens hjemmeside. Sagens forløb 30-05-2022 Beskæftigelses- og Erhvervsudvalget Orienteringen blev taget til efterretning. 30-05-2022 Sundheds- og Omsorgsudvalget Det samlede årsregnskab 2021 og revisionens beretning blev taget til efterretning. 30-05-2022 Social- og Handicapudvalget Orienteringen blev taget til efterretning. 31-05-2022 Skole-, Børne- og Ungeudvalget Sagen blev taget til efterretning. 31-05-2022 Plan- og Tryghedsudvalget Det samlede årsregnskab 2021 og revisionens beretning blev taget til efterretning.", "source_path": "data/greve/raw_dagsordener/Kultur- og Fritidsudvalget_2022-06-01T16:00:00+02:00_546ed697-312e-4b19-8caa-bf06c589ae61.json"}
{"document_id": "546ed697-312e-4b19-8caa-bf06c589ae61", "committee": "Kultur- og Fritidsudvalget", "meeting_date": "2022-06-01T16:00:00+02:00", "section_type": "html_fragment", "section_title": "Orientering fra formanden/gensidig orientering", "case_number": "21-014479", "agenda_index": 11, "text": "Beslutning Formanden orienterede om: - Formanden har i morgen et møde, hvor hun får overdraget et oplæg til et projekt om Villa Sitka fra en gruppe borgere. Andre grupper har fremsendt til administrationen. Der kommer en samlet sag om Villa Sitka efter sommerferien. - Der har lige været afviklet Greve Sommerfestival med stor deltagelse - Udvalgsmedlemmerne beretter om, at det er for vanskeligt for de frivillige at søge om lån og brug af arealer til arrangementer med eksempler fra sankthans og dragefestivallen. Udvalget ønsker en sag med fokus på, hvordan sankthans skal afvikles næste år, som har en anden karakter end det nuværende Ovenstående orienteringer blev taget til efterretning Fremstilling Sagsprocedure Kultur- og Fritidsudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Center for Politik, Organisation & Borgerbetjening indstiller, at eventuelle orienteringer tages til efterretning.", "source_path": "data/greve/raw_dagsordener/Kultur- og Fritidsudvalget_2022-06-01T16:00:00+02:00_546ed697-312e-4b19-8caa-bf06c589ae61.json"}
{"document_id": "546ed697-312e-4b19-8caa-bf06c589ae61", "committee": "Kultur- og Fritidsudvalget", "meeting_date": "2022-06-01T16:00:00+02:00", "section_type": "html_fragment", "section_title": "Huskeliste og orientering fra administrationen", "case_number": "21-013714", "agenda_index": 12, "text": "Beslutning Orienteringen blev taget til efterretning med bemærkning om at udvalget ønsker et ekstraordinært møde med et punkt om mistet vandtid til GTI. Administrationen orienterer om Spejdernes lejr. Udvalget ønsker en fælles udflugt til Spejdernes lejr i Hedeland. Administrationen koordinerer en dato og forbereder et program. Fremstilling Sagsprocedure Kultur- og Fritidsudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil den blive vedlagt som bilag. Indstilling Center for Politik, Organisation & Borgerbetjening indstiller, at orienteringen tages til efterretning. Sagsbeskrivelse Administrationen har følgende til orientering: - Kompensation for mistet vandtid Administrationen har modtaget en ansøgning fra GTI om tilskud til køb af vandtid. Ansøgningen er sendt på baggrund af, at det dybe bassin i Greve Svømmehal er lukket grundet renovering i perioden den 1. maj - 1. september 2022. Der vil derfor i perioden være en markant reducering af foreningstid i svømmehallen. Svømmeklubberne Greve og Tune IF indstiller deres aktiviteter i perioden, mens eliteoverbygningen GTI vil få en markant reducering af træningstilbud for talent- og elitesvømmere. Det er disse svømmere, som GTI ønsker at købe vandtid til i Taastrup svømmehal. GTI har allerede udvidet kapaciteten i Ishøj uden meromkostning i kraft af det tværkommunale samarbejde, og der er planlagt tilpasset træning for talenthold i det midterste bassin i Greve. GTI søger om 68.160 kr. for otte ugers vandtid i Taastrup Svømmehal. Greve Kommune kompenserer ikke andre foreninger økonomisk i tilfælde af manglende lokaler i en periode. Her forsøger administrationen så vidt muligt at finde alternativ træningstid på kommunens andre faciliteter.", "source_path": "data/greve/raw_dagsordener/Kultur- og Fritidsudvalget_2022-06-01T16:00:00+02:00_546ed697-312e-4b19-8caa-bf06c589ae61.json"}
{"document_id": "546ed697-312e-4b19-8caa-bf06c589ae61", "committee": "Kultur- og Fritidsudvalget", "meeting_date": "2022-06-01T16:00:00+02:00", "section_type": "html_fragment", "section_title": "Kultur- og Fritidsudvalgets kalender 2022", "case_number": "21-014480", "agenda_index": 13, "text": "Beslutning Orienteringen blev taget til efterretning. Fremstilling Sagsprocedure Kultur- og Fritidsudvalget. Resume I sagen gives et overblik over Kultur- og Fritidsudvalgets udvalgsmøder og møder i tilknytning til udvalget. Indstilling Center for Politik, Organisation & Borgerbetjening indstiller, at orienteringen tages til efterretning. Sagsbeskrivelse Kalenderen er vedhæftet som bilag.", "source_path": "data/greve/raw_dagsordener/Kultur- og Fritidsudvalget_2022-06-01T16:00:00+02:00_546ed697-312e-4b19-8caa-bf06c589ae61.json"}
{"document_id": "546ed697-312e-4b19-8caa-bf06c589ae61", "committee": "Kultur- og Fritidsudvalget", "meeting_date": "2022-06-01T16:00:00+02:00", "section_type": "html_fragment", "section_title": "Underskriftsark", "case_number": "21-014481", "agenda_index": 14, "text": "Fremstilling Sagsprocedure Kultur- og Fritidsudvalget. Resume Elektronisk underskriftsark.", "source_path": "data/greve/raw_dagsordener/Kultur- og Fritidsudvalget_2022-06-01T16:00:00+02:00_546ed697-312e-4b19-8caa-bf06c589ae61.json"}
