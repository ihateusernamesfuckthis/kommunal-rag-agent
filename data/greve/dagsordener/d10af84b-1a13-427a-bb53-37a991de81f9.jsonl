{"document_id": "d10af84b-1a13-427a-bb53-37a991de81f9", "committee": "Beskæftigelses- og Erhvervsudvalget", "meeting_date": "2024-04-22T08:00:00+02:00", "section_type": "html_fragment", "section_title": "Godkendelse af dagsorden", "case_number": "21-014448", "agenda_index": 0, "text": "Beslutning Godkendt. Fremstilling Sagsprocedure Beskæftigelses- og Erhvervsudvalget. Resume Godkendelse af dagsorden for mødet den 22. april 2024. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Beskæftigelses- og Erhvervsudvalget_2024-04-22T08:00:00+02:00_d10af84b-1a13-427a-bb53-37a991de81f9.json"}
{"document_id": "d10af84b-1a13-427a-bb53-37a991de81f9", "committee": "Beskæftigelses- og Erhvervsudvalget", "meeting_date": "2024-04-22T08:00:00+02:00", "section_type": "html_fragment", "section_title": "Rundbordssamtale med erhvervsorganisationer", "case_number": "24-003843", "agenda_index": 1, "text": "Beslutning Drøftelserne af rundbordssamtalen blev taget til efterretning. Udvalget ser gerne at der udarbejdes en pressemeddelelse. Fremstilling Sagsprocedure Beskæftigelses- og Erhvervsudvalget. Resume Beskæftigelses- og Erhvervsudvalget har inviteret erhvervsorganisationerne til en drøftelse af den erhvervspolitiske indsats i Greve Kommune med henblik på at få input til det videre arbejde med Vækst- og Erhvervspolitikken. Fire erhvervsorganisationer har takket ja til at deltage i rundbordssamtalen. Indstilling Administrationen indstiller, at drøftelserne på rundbordssamtalen tages til efterretning. Sagsbeskrivelse Med årshjulet for erhvervsområdet i Beskæftigelses- og Erhvervsudvalget er der afsat to årlige rundbordssamtaler med erhvervslivets organisationer. Den første rundbordssamtale i april måned gennemføres med nationale organisationer. Den anden rundbordssamtale i august måned gennemføres med den lokale erhvervsforening GreveSolrødErhverv. Årshjulet er vedlagt i bilag. Formålet med rundbordssamtalerne er at få input der kan danne grundlag for udvalgets arbejde med og den administrative understøttelse af Vækst- og Erhvervspolitikken 2023-2026. Til den første rundbordssamtale deltager følgende repræsentanter fra erhvervsorganisationerne: Per Thyge Rasmussen, Chefkonsulent Dansk Erhverv Jørgen Bang-Petersen, Chefkonsulent Dansk Arbejdsgiverforening Gorm Knudsen, Gorms Køleservice i Greve. Repræsenterer TEKNIQ Arbejdsgiverne Jesper Autzen, CEO Leman DK, medlem af bestyrelsen i DI Roskilde/Køge Bugt SMV Danmark har takket nej til at deltage i rundbordssamtalen. Bestyrelsesformand for ErhvervsCentret Greve, Rasmus Mørch, deltager også i rundbordssamtalen. Dagsorden for rundbordssamtalen: Velkomst og formål med rundbordssamtalen Kort bordrunde med præsentation af deltagere Kort om Greve Kommunes vækst- og erhvervspolitik Organisationernes input til udvalget om virksomhedernes behov Hvad kan organisationerne bidrage med i samarbejde med Greve Kommune Muligheder for fremtidigt samarbejde Mødedeltagerne har til orientering fået tilsendt Greve Kommunes Vækst- og Erhvervspolitik 2023-2026, ErhvervsCentret Greves handlingsplan for 2023-2024 samt ”Vækstregnskab for Greve Kommune 2024”, der analyserer erhvervsdynamikken i Greve Kommune. Økonomiske konsekvenser Sagen har ingen økonomiske konsekvenser for Greve Kommune. Øvrige forhold Der afsættes én time til rundbordssamtale med organisationerne.", "source_path": "data/greve/raw_dagsordener/Beskæftigelses- og Erhvervsudvalget_2024-04-22T08:00:00+02:00_d10af84b-1a13-427a-bb53-37a991de81f9.json"}
{"document_id": "d10af84b-1a13-427a-bb53-37a991de81f9", "committee": "Beskæftigelses- og Erhvervsudvalget", "meeting_date": "2024-04-22T08:00:00+02:00", "section_type": "html_fragment", "section_title": "Budget 2025-28 - orientering og drøftelse", "case_number": "24-000963", "agenda_index": 2, "text": "Beslutning Udvalget drøftede sagen og konstaterer, at en markant del af udvalgets budget er omfattet af lovgivningsbestemte indsatser og omfattet af budgetgarantien. Greve Kommune klarer sig generelt bedre end landsgennemsnittet på beskæftigelsesområdet og med en statslig refusion til kommunerne under ét betyder det, at Greve Kommune generelt profiterer økonomisk af en beskæftigelsesindsats der er bedre end landsgennemsnittet. Udvalget ser således et bidrag til finansieringsudfordringen igennem at fastholde en beskæftigelsesindsats bedre end landsgennemsnittet og konkret ved at se på udgifterne til aktiveringsindsatsen. Udvalget byder derfor ind med et servicereduktions- og effektiviseringsforslag inden for den kommunale beskæftigelsesindsats. Endelig ønsker udvalget en sag på et kommende møde vedr. de lovgivningsmæssige rammer for supplerende brøkpension. Fremstilling Sagsprocedure Beskæftigelses- og Erhvervsudvalget, Sundheds- og Omsorgsudvalget, Social- og Handicapudvalget, Skole-, Børne- og Ungeudvalget, Plan- og Tryghedsudvalget, Kultur- og Fritidsudvalget, Klima-, Teknik- og Miljøudvalget, Økonomiudvalget og Byrådet. Resume Nærværende sag danner rammen for fagudvalgenes orientering og drøftelse i forhold til Budget 2025-28 frem mod Byrådets temamøde den 22. maj 2024. I sagen forelægges som baggrundsmateriale kan/skal-kataloget, oversigt over tidligere foreslåede effektiviseringsforslag samt opmærksomhedspunkter fra Byrådets temamøde den 17. april 2024. Indstilling Administrationen indstiller, at fagudvalget drøfter, hvordan det samlede finansieringsbehov kan tilvejebringes med særlig fokus på fagudvalgets område Byrådet tager tilbagemelding fra fagudvalgene til efterretning Sagsbeskrivelse Budgetprocessen for 2025-28 er på mange områder godt i gang. Budgetanalyserne er i gang, arbejdet med kan/skal-kataloget og nye effektiviseringsforslag pågår i administrationen og der kigges på niveauet for tekniske rettelser. Økonomiudvalget og Byrådet har desuden på møderne henholdsvis den 28. februar (pkt. 4) og 13. marts 2024 (pkt. 7) fået forelagt sag vedrørende Budget 2025-28 - herunder status og måltal. I forhold til udarbejdelsen af de samlede effektiviseringsforslag anbefales det, at udvalget orienterer sig i nedenstående samt det vedlagte baggrundsmateriale og kommer med konkrete input og forslag til, hvordan det samlede finansieringsbehov kan udmøntes. Status og finansieringsbehov På nuværende tidspunkt forventer administrationen, at der er et samlet finansieringsbehov i omegnen af 40 mio. kr. i 2025. Finansieringsbehovet skal dække forventede merudgifter, som vurderes at påvirke 2025, tekniske rettelser og eventuelle udvidelsesforslag. Der henvises til sag på Byrådsmødet den 13. marts 2024 (pkt. 7) for nærmere uddybning og beskrivelse. Det er vigtigt at understrege, at budgetprocessen stadig er på et tidligt stadie og der er flere usikkerheder og uafklarede forhold, som endnu ikke er på plads. Økonomiaftalen for 2025 Beregning af konsekvensen af den demografiske udvikling Udvikling i pris- og lønniveau Skattegrundlag og indtægt Endeligt niveau for tekniske rettelser Udvidelsesforslag samt mulige effektiviseringsforslag Det nuværende bud på måltal i forhold til finansieringsbehov i 2025 er derfor usikkert, men der er behov for at finde effektiviseringsmuligheder. Inspiration til nye effektiviseringsforslag kan findes i Benchmarkanalysen fra 2023, Oplæg fra Råderumsugen 2023, Kommunale effektiviseringstiltag fra KL ́s idebank for 2024, Regnskab 2023 og BO0 2024, som sammen med de enkelte kan/skal-kataloger danner grundlag for beskrivelsen af nye effektiviseringsforslag. Kan/skal-kataloget Byrådet besluttede på møde den 30. januar 2023 (pkt. 14), at der som en del af budgetprocessen for 2024-27 skulle udarbejdes en budgetanalyse med beskrivelse af kommunale kan- og skal-opgaver, herunder regler for fastsættelse af tilskud og nuancer i forhold til skal-opgaver. Der blev for hvert fagudvalg udarbejdet et overordnet katalog over de enkelte budgetposter inddelt i tre overordnede kategorier, jf. nedenfor, som blev fremlagt sidste år, jf. Byrådsmødet den 15. maj 2023 (pkt. 14). A. Lovbestemt - Objektive kriterier, ekstern vurdering eller afledt effekt B. Lovbestemt - Konkret intern vurdering af behov eller fastlæggelse af serviceniveau C. Ikke lovbestemt - Fri intern fastlæggelse af serviceniveau Kataloget er udarbejdet med henblik på at give overblik og nogle budgetposter omfatter derfor flere forskellige opgaver. Kataloget er blevet opdateret med udgangspunkt i Budget 2025 og der er udarbejdet en udgave pr. fagudvalg. Samtlige kataloger er vedlagt denne sag, så det er muligt for fagudvalgene både at dykke ned i eget katalog og også se de øvrige kataloger til orientering og inspiration. Det indstilles, at fagudvalgene drøfter kan/skal-kataloget indenfor eget område og kommer med forslag til, hvordan det samlede finansieringsbehov kan tilvejebringes. Tidligere foreslåede effektiviseringsforslag På baggrund af ovenstående er det administrationens vurdering, at der også er behov for at kigge på tidligere foreslåede effektiviseringsforslag, jf. nedenfor. Effektiviseringsforslag med gradueringsmuligheder i forbindelse med Budget 2024-27 Øvrige effektiviseringsforslag fra tidligere budgetprocesser, som ikke er blevet vedtaget og implementeret Der er vedlagt en samlet oversigt over de umiddelbare forslag, som samlet set summer op til ca. 35 mio. kr. i 2025 og ca. 56 mio. kr. i 2026 og frem. Administrationen er i gang med at gennemgå og kvalificere samtlige forslag i forhold til at vurdere, om det stadig vil være muligt at implementere. Der er også et vis overlap mellem en række af forslagene, hvorved ikke alle forslag vil kunne implementeres med de angivne beløb og beløbene vil ydermere skulle omregnes til 2025-niveau. I forhold til budgetarbejdet og de samlede effektiviserings- og besparelsesforslag (både de nye og tidligere) er der aftalt en bred MED-inddragelse i organisationen. Det gælder både i forbindelse med selve udarbejdelsen af de konkrete forslag, ligesom der i skabelonerne nu også er mulighed for indsættelse af kommentarer fra MED, og i forbindelse med arbejdet med budgetanalyserne. HovedMED inviteres ligeledes med til temamøder med Byrådet og bliver derudover løbende inddraget og orienteret på diverse øvrige møder. Opmærksomhedspunkter fra Byrådets temamøde den 17. april 2024 I forhold til den samlede tids- og procesplan er der temamøde med Byrådet og HovedMED den 17. april 2024 med fokus på seneste status på kommunens økonomi for det kommende budgetår. Indholdet på temamødet har fokus på nuværende udfordringer samt forventede rammer og finansieringsbehov i 2025, effektiviserings- og besparelsesforslag, budgetanalyser og andre sager med konsekvenser for økonomien i 2025-28 - herunder bl.a. befolkningsprognosens betydning for forventningerne til 2025. Den nuværende velfærdsborgersamling og inddragelse i et bredere perspektiv berøres også. Videre proces Efter behandling i fagudvalgene vil input blive drøftet i både Økonomiudvalget og på ordinært møde i Byrådet. Der er desuden planlagt temamøde med Byrådet den 22. maj 2024 primært omkring anlæg, men hvor fagudvalgenes konklusioner eventuelt også kort vil blive opsummeret. Der gælder desuden i hovedtræk nedenstående tidsplan: 3. juni: Der åbnes op for budgetspørgsmål 12. og 26. juni: Status på budgettet på henholdsvis ØU og BY 21. august: Temamøde om direktionens budgetforslag 31. august og 4. september: Workshops om budgettet 6. september: Frist for modtagelse af budgetspørgsmål 12. og 13. september: Budgetforhandlinger 19. og og 25. september: Frist for politiske ændringsforslag (den 19. september for forslag, der medgår i publiceringen) 26. september: Frist for politiske underændringsforslag 25. september og 2. oktober: 2. behandling af budgettet på henholdsvis ØU og BY Lovgrundlag Styrelsesloven. Økonomiske konsekvenser Sagen har i sig selv ingen økonomiske konsekvenser. Øvrige konsekvenser Sagen har i sig selv ingen øvrige konsekvenser. Kommunikation Hvis der efter drøftelserne er behov for det, kommunikeres der eventuelt ud til relevante parter. Tidsplan Der henvises til den overordnede tidsplan for Budget 2025-28. Øvrige forhold Der er ingen øvrige forhold.", "source_path": "data/greve/raw_dagsordener/Beskæftigelses- og Erhvervsudvalget_2024-04-22T08:00:00+02:00_d10af84b-1a13-427a-bb53-37a991de81f9.json"}
{"document_id": "d10af84b-1a13-427a-bb53-37a991de81f9", "committee": "Beskæftigelses- og Erhvervsudvalget", "meeting_date": "2024-04-22T08:00:00+02:00", "section_type": "html_fragment", "section_title": "Beslutning om budgetreduktion i udgifter til eksterne aktører i Greve Kommunes aktiveringsindsatser", "case_number": "24-004005", "agenda_index": 3, "text": "Beslutning Udvalget ønsker, at der er udarbejdes et forslag til budgetprocessen, hvor en trappemodel på henholdsvis 1,5 mio.kr., 1 mio. og 0,5 mio.kr. beskrives. Udvalget ønsker, at forslaget beskriver administrationens vurdering af, hvilke konsekvenser en eventuel reduktion kan have for andelen på offentlig forsørgelse og varigheden på offentlig forsørgelse. Udvalget ønsker en forholdsmæssig fordeling på de enkelte ydelsesgrupper. Fremstilling Sagsprocedure Beskæftigelses- og Erhvervsudvalget Resume Sagen handler om at udvalget skal træffe beslutning om, hvorvidt der kan reduceres i udgifterne til eksterne aktører i kommunens aktiveringsindsatser. Dette skal ske som led i den samlede udvikling på beskæftigelsesområdet. Indstilling Administrationen indstiller, at Beskæftigelses- og Erhvervsudvalget træffer beslutning om, hvorvidt der skal udarbejdes forslag til budgetreduktion på udgifter til den aktive beskæftigelsesindsats for budgetårene 2025-2028, herunder: størrelsen på den ønskede budgetreduktion om budgetreduktionen skal fordeles forholdsmæssigt mellem de enkelte ydelsesgrupper Sagsbeskrivelse Forligsgruppen bag budgetaftalen for 2024 – 2027 har protokolleret, at forligskredsen er enige om, at udvalget skal undersøge om der kan reduceres i udgifterne til eksterne aktører i kommunens aktiveringsindsatser. Dette skal ske som led i den samlede udvikling på beskæftigelsesområdet og skal forankres i Beskæftigelses- og Erhvervsudvalget. For at kvalificere udvalgets undersøgelse, beskriver administrationen i denne sag aktiveringsreglerne og brugen af eksterne leverandører. Derudover har administrationen udarbejdet nogle centrale nøgletal for aktiveringsindsatsen på de enkelte ydelsesmålgrupper, som sammenlignes med hele landet. I økonomiafsnittet beskrives udviklingen i udgifterne til aktiveringsindsatsen. Aktiveringsreglerne Aktivering er både en kan og skal bestemmelse. Kommunen kan dog skønne de enkelte aktiveringsforløbs varighed, undtagen for målgrupperne a-dagpenge og kontanthjælp, hvor der er et minimumskrav på 2 uger, og hvor borgerne skal aktiveres indenfor de første 6 måneder af ydelsesforløbet. For øvrige målgrupper er der ikke fastsat nogle minimumskrav. For alle ydelsesmålgrupper gælder det, at borgerne løbende skal i en beskæftigelsesrettet indsats (aktivering). Kommunerne bliver løbende målt på hvor stor en andel i de enkelte ydelsesmålgrupper, som ikke har været aktiveret i et ydelsesforløb på over 12 måneder. Hvis kommunen har mere end 20 % som ikke har deltaget i aktivering i minimum én beskæftigelsesrettet indsats indenfor 12 måneder, vil kommunen under forskellige forudsætninger skulle redegøre for dette overfor Styrelsen for Arbejdsmarked og Rekruttering (STAR). Brug af eksterne aktører i den beskæftigelsesrettede indsats Greve Kommune bruger i stor udstrækning eksterne aktører i den beskæftigelsesrettede indsats. Det er især overfor de målgrupper, som har andre problemer end ledighed. Overfor disse målgrupper er der brug for en differenceret og specialiseret indsats. Målgruppen har ofte brug for parallelle indsatser, som kombinerer beskæftigelsesrettede indsatser med fysiske og eller psykiske/psykosociale indsatser. Jobcenteret har ikke de nødvendige kompetencer til at varetage de fysiske og eller psykiske/psykosociale indsatser. Jobcentret bruger også eksterne leverandører på grund af manglende lokaliteter til at varetage indsatsen. Greve Kommune har ikke lokaler til rådighed, hvor dele af det der købes hos eksterne leverandører kan hjemtages. Hvis kommunen skal leje lokaler for at varetage dele af den indsats der købes hos eksterne leverandører, skal kommunen deponerer et beløb svarende til købsprisen på bygningen/bygningerne. Jobcentret forestår selv en del af aktiveringsindsatsen gennem Jobcentrets Aktive Tilbud (JAT), som er beliggende på Greve Videnscenter. Aktiveringsindsatsen her er fortrinsvis for uddannelseshjælpsmodtagere, sygedagpengemodtagere og borgere i jobafklaringsforløb. Køb af ydelser hos eksterne leverandører udgør cirka 2/3 del af de udgifter der bruges til aktiveringsindsatsen. I 2023 var det knapt 23 mio. kr. Udgifterne til Jobcentrets Aktive Tilbud var på knapt 11 mio. kr. Nøgletal for beskæftigelsesindsatsen For at kvalificere udvalgets drøftelse har administrationen udarbejdet nogle nøgletal, som udvalget kan tage afsæt i. De udarbejdede nøgletal kan også sammenlignes med landsgennemsnittet. Administrationen har udvalgt fire nøgletal som viser aktiveringsgraden, aktiveringsberørte, gennemsnitlig varighed af afsluttede aktiveringsforløb og gennemsnitlig varighed af ydelsesforløb, for de enkelte ydelsesmålgrupper. Af bilag 1 fremgår hvordan de enkelte nøgletal skal forstås. Overordnet viser nøgletallene, at Greve Kommune ligger nogenlunde på samme aktiveringsniveau som gennemsnittet for hele landet. Greve Kommune aktiverer i flere timer når borgerne er i tilbud, omvendt har Greve Kommune færre aktiveringsberørte og kortere varighed af tilbud for de fleste ydelsesmålgrupper end gennemsnittet for hele landet. I Greve Kommune er den gennemsnitlige varighed af de enkelte ydelsesforløb for de fleste ydelsesmålgrupper lavere end gennemsnittet for hele landet. Aktiveringsgraden Målingen af aktiveringsgraden viser, hvor stor del af tiden de enkelte ydelsesmålgrupper er aktiveret i løbet af deres ydelsesforløb. Overordnet viser målingen, at aktiverede i Greve Kommune er flere timer om ugen i aktivering en gennemsnittet for hele landet. Det er få ydelsesmålgrupper, hvor Greve Kommune ligger på niveau med gennemsnittet i hele landet. Aktiveringsberørte Målingen af aktiveringsberørte viser, hvor stor en andel af de enkelte ydelsesmålgrupper, som har været aktiveret i løbet af deres ydelsesforløb. Der er forskel på andelen af aktiveringsberørte mellem de enkelte ydelsesforløb. Fx er det 14,3 % af sygedagpengeforløbene i Greve Kommune der har været aktiveringsberørte. Dette skyldes, at der på sygedagpengeområdet er mange kortvarige ydelsesforløb på mellem 0-4 uger og hvor aktivering ikke giver mening. Omvendt er det 77,6 % af borgere i ressourceforløb i Greve Kommune der har været aktiveringsberørte. Dette skyldes, at ressourceforløb er et længevarende forløb. For aktiveringsberørte tegner sig et forskelligartet billede, hvor ca. halvdelen af ydelsesmålgrupperne i gennemsnittet for hele landet har en større andel af aktiveringsberørte. Gennemsnitlig varighed af afsluttede aktiveringsforløb Målingen viser den gennemsnitlige varighed af afsluttede aktiveringsforløb i 2023 for de enkelte målgrupper. I dette tilfælde er der også en variation mellem de enkelte ydelsesmålgrupper, hvor de jobparate har korte aktiveringsforløb, mens ydelsesmodtagere med andre problemer end ledighed har længere forløb. Der tegner sig ligeledes et forskelligartet billede for den gennemsnitlige varighed af afsluttede aktiveringsforløb, hvor lidt over halvdelen af ydelsesmålgrupperne i gennemsnittet for hele landet har længere forløb end Greve Kommune. Gennemsnitlig varighed af ydelsesforløb Målingen viser den gennemsnitlige varighed af de enkelte ydelsesmålgrupper. I målingen indgår afsluttede forløb og forløb som var aktive 1. januar 2024. Det fremgår af målingen, at de fleste ydelsesmålgrupper har en lavere gennemsnitlig varighed i Greve Kommune, sammenlignet med gennemsnittet for hele landet. Greve Kommune har dog, for de store ydelsesmålgrupper a-dagpenge og sygedagpenge, en marginal længere varighed på mellem 0,2 og 0,5 uger sammenlignet med hele landet. Ved at have en gennemsnitlig lavere varighed på de enkelte ydelsesmålgrupper end gennemsnittet for hele landet, vil kommunens forsørgelsesudgifter være lavere end gennemsnittet for hele landet. Lovgrundlag Lov om aktiv beskæftigelsesindsats Økonomiske konsekvenser Der er mulighed for indenfor de lovgivningsmæssige rammer at reducere kommunens udgifter til den beskæftigelsesrettede indsats, ved for eksempel at reducere varigheden/tiden en borger deltager i et beskæftigelsesrettet tilbud. Der skal dog være opmærksomhed på, at reduktionen af varigheden af de enkelte beskæftigelsesrettede tilbud kan medføre en risiko for at varigheden af ydelsesforløbene øges (den periode hvor en borger får udbetalt en forsørgelsesydelse). Det kan få den konsekvens, at en reduktion af udgifter til den beskæftigelsesrettede indsats betyder øgede forsørgelsesudgifter. I nedenstående skema er kommunens udgifter opgjort (konto 5.90) i perioden 2019-2023: Som det fremgår af skemaet, er der sket et stort fald i udgifterne til den aktive beskæftigelsesindsats fra 2019 til 2023. Faldet gennem årene skyldes refusionsomlægninger, ændret lovgivning og fald i ydelsesmodtagere. Af bilag 2 fremgår forbruget for 2023 for de enkelte ydelsesmålgrupper. Udgifter til den aktive beskæftigelsesindsats er udenfor servicerammen. Det betyder, at hvis kommunen bruger op til loftet af servicerammen, kan en reduktion af udgifterne til den aktive beskæftigelsesindsats ikke medføre en øgning af udgifterne indenfor servicerammen. Udvalget skal på baggrund af budgetbemærkning fra forligskredsen træffe beslutning om, hvorvidt der skal udarbejdes et budgetforslag om en reduktion af budgettet til den aktive beskæftigelsesindsats i budgetårene 2025-2028, herunder beløbet på en eventuel reduktion, samt om en eventuel reduktion skal gælde for alle ydelsesmålgrupper, eller om der skal udpeges enkelte ydelsesmålgrupper, hvor der skal ske en budgetreduktion.", "source_path": "data/greve/raw_dagsordener/Beskæftigelses- og Erhvervsudvalget_2024-04-22T08:00:00+02:00_d10af84b-1a13-427a-bb53-37a991de81f9.json"}
{"document_id": "d10af84b-1a13-427a-bb53-37a991de81f9", "committee": "Beskæftigelses- og Erhvervsudvalget", "meeting_date": "2024-04-22T08:00:00+02:00", "section_type": "html_fragment", "section_title": "Godkendelse af rapportering af nøgletal til Beskæftigelses- og Erhvervsudvalget", "case_number": "24-003852", "agenda_index": 4, "text": "Beslutning Godkendt med bemærkning om at årshjulet lægges ind i dagsordenspunkt ”Beskæftigelses- og Erhvervsudvalget - mødekalender 2024” som bilag. Fremstilling Sagsprocedure Beskæftigelses- og Erhvervsudvalget. Resume Formålet med sagen er at skabe en struktureret og regelmæssig proces for rapportering af nøgletal på beskæftigelsesområdet. Administrationen har udarbejdet et forslag til et årshjul, der angiver tidspunkterne for disse rapporteringer og hvilke nøgletal der præsenteres for Beskæftigelses- og Erhvervsudvalget. Gennem rapporteringen vil udvalget få et overblik over status på Beskæftigelsespolitikkens ønskede effekter og samtidig indsigt i, hvilke muligheder der er for udvikling på de enkelte områder. Indstilling Administrationen indstiller, at udvalget godkender indhold og frekvens for årshjulet for afrapportering af nøgletal på beskæftigelsesområdet. Sagsbeskrivelse På udvalgsmødet den 9. oktober 2023 ønskede udvalget at få klarhed over, hvornår de vil blive orienteret med data på beskæftigelsesområdet. På mødet den 13. november 2023 ønskede udvalget desuden, at opfølgningen på udviklingen af sygedagpenge skal inkluderes i handleplanen på Beskæftigelsespolitikken eller benchmarkingsagen. På baggrund af udvalgtes ønsker, har administrationen udarbejdet et forslag til et årshjul (Bilag 1) til rapportering af nøgletal på beskæftigelsesområdet. Denne regelmæssige proces vil give udvalget et overblik og samtidig status på Beskæftigelsespolitikkens ønskede effekter, som en del af Beskæftigelsespolitikkens handleplan. Form og frekvens for rapporteringerne Rapporteringerne af nøgletallene er tæt knyttet til målene i beskæftigelsespolitikken, som omfatter at fremme og forbedre beskæftigelse eller uddannelsesdeltagelse for alle borgere i Greve Kommune, herunder borgere med ikke-vestlig baggrund, og at øge deltagelsen i uddannelse eller beskæftigelse blandt unge, med det formål at reducere antallet af offentligt forsørgede. Rapporteringerne vil derfor være opdelt i tre hovedgrupper, som er rammesat i Beskæftigelsespolitikken: ’Alle borgere’, ’Borgere med ikke-vestlig baggrund’ og ’Unge’. Opdelingen i disse tre grupper vil samtidig give en mere differentieret og målrettet status på Beskæftigelsespolitikkens overordnede mål. Indhold af nøgletallene Rapporteringerne vil basere sig på nøgletal fra Jobindsats.dk, data fra fagsystem og andre relevante kilder, der løbende vil blive opdateret og suppleret med relevante sager eller temadage. Rapporteringerne vil ikke kun indeholde nøgletallene, men også identificere områder, hvor der er behov for udvikling og forbedring. En vigtig del af denne rapportering er at sammenligne den aktuelle situation på beskæftigelsesområdet i Greve Kommune med resten af Region Sjælland og landet som helhed. Dette vil give udvalget et klarere billede af, hvor kommunen står i forhold til andre kommuner, og hvilke områder der kræver særlig opmærksomhed og handling. Nedenfor præsenterer administrationen et overblik over et forslag til rapporternes indhold, frekvens og formål: Benchmarking fra Styrelsen for Arbejdsmarked og Rekruttering - maj og november måned Den halvårlige benchmarking refererer til en proces, hvor Greve Kommunes resultater bliver sammenlignet med de fastsatte rammevilkår, som kommunen arbejder under. Denne benchmarking udføres halvårligt for at evaluere, hvordan kommunens præstationer og resultater står i forhold til de forventede mål. Formålet med denne proces er at identificere styrker og områder, der kræver forbedring, og at kunne træffe beslutninger om beskæftigelsesområdets drift og udvikling. 2. Udviklingen af borgere på ydelser – juni og oktober måned Den halvårlige afrapportering om udviklingen af borgere på forskellige ydelser vil følge de kommunale budgetopfølgninger (BO 1 og BO 2). Disse ydelsesmålgrupper omfatter dagpenge, kontanthjælp, uddannelseshjælp, selvforsørgelses- og hjemrejseydelse, sygedagpenge, jobafklaring, ressourceforløb, ledighedsydelse samt fleksjob, førtidspension og seniorpension og tidligpension, som sammenlignes med Region Sjælland og hele landet. Rapporteringen giver mulighed for at fokusere på specifikke områder og sammenligne resultaterne fra det seneste år med indeværende år. Formålet er at analysere udviklingen af forskellige ydelser og vurdere, hvordan Greve Kommune præsterer sammenlignet med Region Sjælland og landet som helhed. Dette danner grundlag for at identificere eventuelle udfordringer og træffe beslutninger om målrettet indsats og politikudvikling på beskæftigelsesområdet. 3. Rådighedssanktioner – marts og september måned Den halvårlige rapportering om rådighedssanktioner indebærer en regelmæssig evaluering af sanktioner, der pålægges borgere på forskellige ydelser som følge af manglende overholdelse af kravene til rådighed for arbejdsmarkedet. Denne rapportering omfatter antallet af sanktioner, årsagerne til sanktionerne og eventuelle tendenser over tid. Formålet med denne rapportering er at overvåge og analysere effektiviteten af sanktionerne og virkningen på borgernes adfærd og beskæftigelsesmæssige situation. 4. Ministermål på beskæftigelsesområdet – august måned Den årlige rapportering om Ministermål på beskæftigelsesområdet indebærer en årlig gennemgang af Greve Kommunes præstationer i forhold til de nationale mål og initiativer fastsat af Beskæftigelsesministeriet. Denne rapportering vil omfatte en analyse af, hvorvidt kommunen har opnået målene for beskæftigelse, arbejdsløshed, uddannelse og andre relevante indikatorer, som er fastlagt af ministeriet. Formålet med denne rapportering er at vurdere kommunens fremskridt i forhold til de overordnede nationale mål og identificere eventuelle områder, hvor der er behov for yderligere handling eller indsats. Lovgrundlag Lov om aktiv beskæftigelsesindsats. Økonomiske konsekvenser Sagen har ingen økonomiske konsekvenser for Greve Kommune.", "source_path": "data/greve/raw_dagsordener/Beskæftigelses- og Erhvervsudvalget_2024-04-22T08:00:00+02:00_d10af84b-1a13-427a-bb53-37a991de81f9.json"}
{"document_id": "d10af84b-1a13-427a-bb53-37a991de81f9", "committee": "Beskæftigelses- og Erhvervsudvalget", "meeting_date": "2024-04-22T08:00:00+02:00", "section_type": "html_fragment", "section_title": "Tilkendelser af førtidspension", "case_number": "24-003812", "agenda_index": 5, "text": "Beslutning Orienteringen blev taget til efterretning. Fremstilling Sagsprocedure Beskæftigelses- og Erhvervsudvalget. Resume Sagen handler om at administrationen orienterer Beskæftigelses- og Erhvervsudvalget om reglerne for tildeling af førtidspension og antallet af personer, der har fået førtidspension i Greve Kommune sammenlignet med tal fra Region Sjælland og resten af landet. Formålet med orienteringen er at give udvalget en orientering af de betingelser, der skal opfyldes for at få førtidspension, og at give udvalget indsigt i, hvordan udviklingen ser ud lokalt i forhold til regionale og nationale tendenser. Indstilling Administrationen indstiller at sagen tages til efterretning. Sagsbeskrivelse På udvalgsmøde den 8. januar 2024 ønskede Beskæftigelses- og Erhvervsudvalget at få en orientering om reglerne for tildeling af førtidspension og en opgørelse over antallet af tilkendte førtidspensioner og deres fordeling efter alder og køn, sammenlignet med både Region Sjælland og resten af landet. Tildelingskriterier for førtidspension Reglerne for tildeling af førtidspension er fastlagt i lov om social pension (§16-20) og indeholder klare retningslinjer for, hvem der kan være berettiget til denne ydelse. Førtidspension er som udgangspunkt en permanent offentlig ydelse og tildeles primært personer mellem 40 år og folkepensionsalderen. Personer under 40 år kan kun få førtidspension i særlige tilfælde, hvor det er dokumenteret eller indlysende (fx ved alvorlig sygdom), at arbejdsevnen ikke kan forbedres gennem relevante beskæftigelsesfremmende tilbud. Et grundlæggende princip er, at alle realistiske muligheder for at hjælpe en person i beskæftigelse skal være afprøvet eller vurderet udtømt, før førtidspension kan overvejes. Det vil sige, at alle veje til beskæftigelse ved hjælp af behandling, revalidering, fleksjob, ressourceforløb og forskellige støtte- og hjælpemuligheder skal være forsøgt. Førtidspension tildeles personer, hvis arbejdsevne er varigt og væsentligt nedsat, så de ikke er i stand til at udføre et job, herunder et fleksjob. Der lægges vægt på at afklare borgerens arbejdsevne og forsøge at udvikle den, samtidig med at der tages hensyn til borgerens ressourcer og funktionsniveau. Hvis en persons arbejdsevne kan forbedres gennem beskæftigelsesfremmende tiltag eller behandlinger, vil de ikke være berettiget til førtidspension. Helbredsoplysninger spiller også en rolle i vurderingen af borgerens arbejdsevne, men førtidspension tildeles sjældent udelukkende på baggrund af helbredsmæssige oplysninger. Rehabiliteringsplan For at træffe afgørelse om førtidspension er det nødvendigt, at der udarbejdes en rehabiliteringsplan. Den udarbejdes af sagsbehandleren i samarbejde med borgeren og omfatter tidligere beskæftigelses- og sociale indsatser, herunder formål, indhold og varighed. Planen indeholder også kommunens og borgerens erfaringer og årsager til at de tidligere indsatser ikke har ført til beskæftigelse eller uddannelse. Når borgerens ressourcer og udfordringer er systematisk beskrevet, vurderes sagen af rehabiliteringsteamet. Rehabiliteringsteam Rehabiliteringsteamet drøfter rehabiliteringsplanen og afgiver en indstilling til Jobcentret om, hvorvidt borgeren bør tildeles førtidspension eller om andre alternativer bør overvejes. Dette indebærer en vurdering af borgerens behov, ressourcer og udfordringer samt effektiviteten af tidligere tiltag. Hvis teamet indstiller til førtidspension, skal der gives en faglig begrundelse for borgerens væsentligt og varigt nedsatte arbejdsevne. Herefter træffer Jobcentret den endelige afgørelse om pensionstilkendelse. Nedenstående tabel viser antallet af alle sager (som ikke nødvendigvis har ført til førtidspension), som rehabiliteringsteamet i Greve Kommune har behandlet fra 2020 til 2023: Tilkendte førtidspensioner Af tabellen herunder fremgår procentdelen af fuldtidsbefolkningen i aldersgruppen 16-66 år, kategoriseret efter forskellige ydelsesordninger, herunder førtidspension, for hele landet, Region Sjælland og Greve Kommune: Som tabellen viser, har Greve Kommune en lavere andel af befolkningen, der modtager førtidspension sammenlignet med både hele landet og Region Sjælland. Tilsvarende er der også en lavere andel af befolkningen i Greve Kommune, der er i fleksjob eller modtager senior- eller tidlig pension (Arne-pension) sammenlignet med de to andre områder. Greve Kommune skal i udgangspunktet ligge lavere end hele landet og Region Sjælland på disse ydelser, da Greve Kommune har bedre rammevilkår. Af nedenstående tabel fremgår fordelingen af personer i procent der modtager førtidspension efter alder i februar 2024: Som det fremgår af tabellen, er det en lavere andel af befolkningen i Greve Kommune under 50 år, som modtager førtidspension sammenlignet med hele landet og Region Sjælland. Omvendt er der en større andel af befolkningen mellem 50-59 år i Greve Kommune der modtager førtidspension. For aldersgruppen 60 plus, ligger Greve Kommune nogenlunde på niveau med hele landet og Region Sjælland. Aldersgruppen samlet set der modtager førtidspension, er i Greve Kommune noget ældre end gennemsnittet for hele landet og Region Sjælland. Af nedenstående tabel fremgår antallet af fuldtidspersoner, der har fået førtidspension, opdelt efter køn for hele landet, Region Sjælland og Greve Kommune i februar 2024: I Greve Kommune er kønsfordelingen blandt dem, der modtager førtidspension, lidt anderledes sammenlignet med hele landet og Region Sjælland. Cirka 60% af dem, der modtager førtidspension i Greve Kommune, er kvinder, mens det for hele landet og Region Sjælland er cirka 55%. Leder fra Ressource- og Afklaringsteamet Nanna Nørlem Dam deltager under dette punkt på udvalgsmødet og fremlægger konkrete eksempler på processen for tildeling af førtidspension. Udvalget får mulighed for dialog og at stille spørgsmål. Lovgrundlag Lov om social pension Lov om aktiv beskæftigelsesindsats Økonomiske konsekvenser Sagen har ingen økonomiske konsekvenser for Greve Kommune. Kommunens udgifter til førtidspension er omfattet af budgetgarantien, hvor kommunerne kompenseres samlet for udgifterne til en række forsørgelsesydelser.", "source_path": "data/greve/raw_dagsordener/Beskæftigelses- og Erhvervsudvalget_2024-04-22T08:00:00+02:00_d10af84b-1a13-427a-bb53-37a991de81f9.json"}
{"document_id": "d10af84b-1a13-427a-bb53-37a991de81f9", "committee": "Beskæftigelses- og Erhvervsudvalget", "meeting_date": "2024-04-22T08:00:00+02:00", "section_type": "html_fragment", "section_title": "Orientering fra formanden og gensidig orientering", "case_number": "21-013722", "agenda_index": 6, "text": "Beslutning Udvalget ønsker, at der på et kommende møde fremlægges en sag om mulighederne for lokal frisættelse på beskæftigelsesområdet. Sagens omdrejningspunkt skal være, om der (politisk eller ledelsesmæssigt) er besluttet lokale administrative processer, som ikke er bundet op på konkret lovgivning og som giver et unødigt pres på opgaveløsningen og administrationen. Udvalget ønsker endvidere at høre medarbejderes og lederes bud på, hvor en mere fri tilgang vil udløse et større fagligt spillerum og om der er områder, hvor der med fordel kan skrues ned for intensiteten for at styrke kvaliteten på det samlede område. Fremstilling Sagsprocedure Beskæftigelses- og Erhvervsudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning.", "source_path": "data/greve/raw_dagsordener/Beskæftigelses- og Erhvervsudvalget_2024-04-22T08:00:00+02:00_d10af84b-1a13-427a-bb53-37a991de81f9.json"}
{"document_id": "d10af84b-1a13-427a-bb53-37a991de81f9", "committee": "Beskæftigelses- og Erhvervsudvalget", "meeting_date": "2024-04-22T08:00:00+02:00", "section_type": "html_fragment", "section_title": "Huskeliste og orientering fra administrationen", "case_number": "21-013719", "agenda_index": 7, "text": "Beslutning Orienteringen blev taget til efterretning. Fremstilling Sagsprocedure Beskæftigelses- og Erhvervsudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil de blive vedlagt som bilag. Indstilling Administrationen indstiller, at orienteringen tages til efterretning. Sagsbeskrivelse Administrationen har følgende til orientering. Mulighed for at kollektiv busservice medfinansieres af virksomheder Movia har udsendt vedlagte brev (jf. bilag 1) til orientering af kommunerne om muligheden for at virksomheder finansierer dele eller hele buslinjer i kommunen. Det fremgår af brevet, at der er etableret et sådan samarbejde med Hillerød Kommune, og med Helsingør og Fredensborg kommuner om transport til to virksomheder. Orientering om håndtering af konkret vaccancesituation.", "source_path": "data/greve/raw_dagsordener/Beskæftigelses- og Erhvervsudvalget_2024-04-22T08:00:00+02:00_d10af84b-1a13-427a-bb53-37a991de81f9.json"}
{"document_id": "d10af84b-1a13-427a-bb53-37a991de81f9", "committee": "Beskæftigelses- og Erhvervsudvalget", "meeting_date": "2024-04-22T08:00:00+02:00", "section_type": "html_fragment", "section_title": "Beskæftigelses- og Erhvervsudvalget - mødekalender 2024", "case_number": "21-013723", "agenda_index": 8, "text": "Beslutning Orienteringen blev taget til efterretning. Fremstilling Sagsprocedure Beskæftigelses- og Erhvervsudvalget. Resume I sagen gives et overblik over Beskæftigelses- og Erhvervsudvalgets møder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Mødekalenderen er vedhæftet som bilag.", "source_path": "data/greve/raw_dagsordener/Beskæftigelses- og Erhvervsudvalget_2024-04-22T08:00:00+02:00_d10af84b-1a13-427a-bb53-37a991de81f9.json"}
{"document_id": "d10af84b-1a13-427a-bb53-37a991de81f9", "committee": "Beskæftigelses- og Erhvervsudvalget", "meeting_date": "2024-04-22T08:00:00+02:00", "section_type": "html_fragment", "section_title": "Underskriftsark", "case_number": "21-012521", "agenda_index": 9, "text": "Fremstilling Sagsprocedure Beskæftigelses- og Erhvervsudvalget. Resume Elektronisk underskriftsark.", "source_path": "data/greve/raw_dagsordener/Beskæftigelses- og Erhvervsudvalget_2024-04-22T08:00:00+02:00_d10af84b-1a13-427a-bb53-37a991de81f9.json"}
