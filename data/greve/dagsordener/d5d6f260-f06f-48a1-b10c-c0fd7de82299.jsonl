{"document_id": "d5d6f260-f06f-48a1-b10c-c0fd7de82299", "committee": "Social- og Handicapudvalget", "meeting_date": "2024-06-03T17:00:00+02:00", "section_type": "html_fragment", "section_title": "Godkendelse af dagsorden", "case_number": "21-014477", "agenda_index": 0, "text": "Beslutning Godkendt. Fremstilling Sagsprocedure Social- og Handicapudvalget. Resume Godkendelse af dagsorden for mødet den 3. juni 2024. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Social- og Handicapudvalget_2024-06-03T17:00:00+02:00_d5d6f260-f06f-48a1-b10c-c0fd7de82299.json"}
{"document_id": "d5d6f260-f06f-48a1-b10c-c0fd7de82299", "committee": "Social- og Handicapudvalget", "meeting_date": "2024-06-03T17:00:00+02:00", "section_type": "html_fragment", "section_title": "Temamøde om ledelseskompleksitet", "case_number": "24-004678", "agenda_index": 1, "text": "Beslutning Udvalget drøftede rammerne for ledelse og anbefaler, at der kommer fokus på nedbringelse af personaleomsætningen fleksibilitet i arbejdet medarbejdergoder medarbejderinput til ledelse Fremstilling Sagsprocedure Social- og Handicapudvalget. Resume I sagen redegøres der for rammer for ledelse på udvalgets område og de behov og udfordringer der ses nu og i de kommende år. Sagen fremlægges i rammen af et temamøde og som opfølgning på Økonomiudvalgets protokol den 10. april 2024 (pkt. 2). Indstilling Der skal ikke træffes beslutning på temamødet. Temamødet bruges til drøftelse, orientering og dialog om rammer for ledelse på udvalgets område. Sagsfremstilling Baggrund På Økonomiudvalgets møde den 24. januar 2024 (pkt. 32) bestilte udvalget om en sag om ledelse i Greve Kommune, og administrationen fremlagde derfor en generel sag om emnet på udvalgets møde. 10.04.24 (pkt. 2). Udvalget besluttede, at der skal fremlægges sager for alle fagudvalg med henblik på at drøfte ledelse på udvalgets område indenfor den eksisterende økonomiske ramme. Denne sag beskriver således ledelse på Social- og Handicapudvalgets område. Pointer er fremlagt i kort punktopstilling og understøttes på temamødet med oplæg fra administrationen. Oplæg vedlægges efterfølgende protokollen. Alle udvalgsprotokoller samles og fremlægges i samlet sag for Økonomiudvalg, der er Byrådets personaleudvalg. I sagen der blev fremlagt for økonomiudvalget den 10. april 2024 blev ledelse beskrevet i sondring mellem faglig ledelse, administrativ ledelse og tværgående ledelse. Denne sondring er fastholdt i alle fagudvalgssager for at understøtte en tværgående og fælles forståelse af rammer for ledelse, ledelsesdilemmaer og understøtte et fælles sprog om ledelse. Nedenfor følger eksempler inden for udvalgets område inden for hver af de tre ledelsesdiscipliner; Faglig ledelse Social- og Handicapområdet har igennem mange år været styret og reguleret ud fra servicelovens bestemmelser. Senest med implementeringen af Barnets Lov der har krævet og fortsat kræver et stort ledelsesmæssigt fokus og ledelsesmæssig nærhed i implementeringen. Barnets lov kræver en række ændringer direkte ind i den enkelte medarbejders praksis og dermed et afsæt for, at faglige ledelse bliver endnu vigtigere i implementeringen Botilbudsområdet har tiltagende fyldt mere og mere igennem en årrække, Der arbejdes fagligt med at skærpe opmærksomheden på målgruppevurdering, kontraktforhandlinger, progression for den enkelte borger og for at gå ned af indsatstrappen for de borgere, som kan det. Det kræver faglig ledelse og faglig opfølgning at sikre den ønskede udvikling. Regeringen har nedsat et ekspertudvalg som skal komme med anbefalinger på området. Ekspertudvalget har lavet en delafrapportering som førte konkrete initiativer med sig i sidste års økonomiaftale og i april 2024 har udvalget lavet den endelige afrapportering. Det er netop indgået en ny politisk aftale på området, som ligeledes betyder nye faglige arbejdsgange. Byrådet har truffet en række store beslutninger inden for udvalgets område. Den specialpædagogiske analyse og anbefalingerne om en mere inkluderende praksis trækker også spor ind i Social- og Handicapudvalget. At skabe rammerne om en mere inkluderende børne- og ungepraksis kræver ledelse, der implementerer i bund i forhold til de politiske beslutninger og som samtidig kan skabe følgeskab blandt en meget store medarbejdergruppe med mange forskellige fagligheder. Der opleves i disse år et stort forventningspres fra borgere samtidig med, at stadig flere borgere får behov for specialiserede indsatser. Det forhold møder den enkelte medarbejder i hverdagen - det betyder, at der er behov for løbende sparring med nærmeste leder omkring den konkrete opgaveløsning. Administrativ ledelse Noget administration er rent ”rugbrødsarbejde”, eksempelvis i relation til lønskemaer, ansættelsesprocesser, sygefraværsindberetninger etc. Andet administrativt arbejde er grundforudsætningen for at lykkes med kerneopgaven. Det kan eksempelvis handle om optimal arbejdstidsplanlægning, økonomistyring og strategisk prioritering af økonomien, understøttelse af elevråd og bestyrelser etc. På udvalgets område knytter der sig ledelsesmæssige opgaver i at indberette en række data til den samlede nationale statistik på området. Det kan handle om data i relationen til det årlige Danmarkskort samt en række tilsyn af både lovgivningsbestemt lokal og national karakter. Økonomien er en kompleks størrelse på området og bliver ofte betegnet som et ustyrbart område. Det handler både om at følge op på de enkelte sager, men også kontraktforhandlinger og et meget detaljeret økonomisk styringsark der kan forudse fremtidige udgifter. Alle dele af den administrative ledelsesopgave kræver ledelsesmæssig nærhed og akkuratesse og er en væsentlig del af ledelsesopgaven. Fastholdelse, udvikling og tiltrækning af dygtige ledere og medarbejdere er en opgave, der kræver tid og nærværende ledelse og som til tider er presset pga. de mange andre ledelsesopgaver. Tværgående ledelse Udfordringerne på botilbudsområdet gælder hele landet og i alle regioner. Der er et udpræget behov for at kommunerne bliver dygtigere til at samarbejde på tværs om at kvalitetsudvikle tilbuddene, oprette og drive tilbud i fællesskab og sikre en fælles forpligtende tilgang til samarbejdet, som ikke er set tidligere. Greve Kommune har overtaget formandskabet for Rammeaftale Sjælland og driver netop nu et meget komplekst og meget stort projekt. Den ledelsesmæssige nærhed til projektet er altafgørende for, at der kan ske kvalitetsudvikling i kommunerne og den voldsomt stigende udgiftskurve kan knækkes. Der er på området ofte tale om meget komplekse sager af stor betydning for den enkelte borger. En stor del af lovgivningen er en såkaldt rammelov. Det vil sige, at lovgivningen ikke er en eksakt videnskab og derfor er der ofte brug for ledelsesmæssig sparring i svære sager og særligt op imod, at afgørelser skal træffes. Det er en vigtig ledelsesmæssig opgave at være sparringspartner for medarbejderne i sådanne sager. Dette sker ofte i et tværgående perspektiv fordi, at løsningerne ofte er tværgående. Økonomiske konsekvenser Sagen har ingen økonomiske konsekvenser for Greve Kommune.", "source_path": "data/greve/raw_dagsordener/Social- og Handicapudvalget_2024-06-03T17:00:00+02:00_d5d6f260-f06f-48a1-b10c-c0fd7de82299.json"}
{"document_id": "d5d6f260-f06f-48a1-b10c-c0fd7de82299", "committee": "Social- og Handicapudvalget", "meeting_date": "2024-06-03T17:00:00+02:00", "section_type": "html_fragment", "section_title": "Handleplan på det specialiserede voksenområde - status 1 2024", "case_number": "23-004340", "agenda_index": 2, "text": "Beslutning 1.-2. Godkendt 3. Godkendt med bemærkning om, at udvalget afventer Klima-, Teknik- og Miljøudvalgets beslutning om fremadrettet brug af ejendommen. 4. Handleplanen blev taget til efterretning. Linda Heegaard (F) stemmer imod punkt 3, da der i sagens fremstilling ses behov for tilbud til målgrupper til aflastningsboliger, opgangsfællesskaber, borgere fra botilbud og hjemløshed. Fremstilling Sagsprocedure Social- og Handicapudvalget. Resume Sagen giver en status på implementeringen af den politisk besluttede handleplan om faglig og økonomisk bæredygtig udvikling på det specialiserede voksenområde samt udviklingen i de vigtigste aktivitetstal. Det er en tilbagevendende sag, som har betydning for Social- og Handicapudvalgets mulighed for løbende at følge udviklingen i arbejdet. Handleplanen skal medvirke til at skabe et økonomisk og fagligt bæredygtigt specialiseret voksenområde. Indstilling Administrationen indstiller, at Social- og Handicapudvalget Godkender indsatsbeskrivelserne i bilaget af de to nye indsatser: Indsats 16 om Implementering af hjemløsereform og indsats 17 om Undersøgelse af muligheden for at etablere flere lokale aktivitets- og samværstilbud efter servicelovens §104. Godkender omskrivningen af indsats 11 fra det tidligere ”Takstudvikling i Region Sjælland – genindførelse af musketér ed om takststigninger” til ”Øget tværkommunalt samarbejde imellem kommunerne i Region Sjælland”. Træffer beslutning om at stoppe det videre arbejde med at etablere botilbud i Hundige Bygade, jævnfør indsats 4 a i bilaget. Tager status 1/2024 på handleplanen til efterretning. Sagsbeskrivelse Social- og Handicapudvalget godkendte den 9. januar 2023 (punkt 4) en handleplan med 15 indsatser på det specialiserede voksenområde. Udvalget besluttede samtidig, at der skal forelægges status på handleplanen tre gange årligt på de møder, hvor udvalget behandler Budgetopfølgning 1, 2 og 3, samt at sagen også skal indeholde aktivitetstal, der viser udviklingen over tid på udvalgte områder. Status på indsatserne i handleplanen En af de oprindelige 15 indsatser - indsats 4 om Opfølgning på botilbudsanalysen i Budget 2023-26 - er tidligere blevet opdelt i to selvstændige indsatser (4.a og 4.b). Herudover besluttede Social- og Handicapudvalget ved behandlingen af Status 3/2023 på udvalgsmødet den 8. januar 2024 (punkt 3), at handleplanen skal udvides med to nye indsatser: Implementering af hjemløsereform og Undersøgelse af muligheden for at etablere flere lokale aktivitets- og samværstilbud efter servicelovens §104. Herefter rapporteres der på i alt 18 indsatser. Status på hver enkelt af disse 18 indsatser er beskrevet i vedlagte bilag, hvor hver indsats desuden er markeret i overskriften med en farve, der overordnet viser status i arbejdet med den pågældende indsats i forhold til indhold og tidsplan. Der er disse fire kategorier: Indsatsen er afsluttet (blå). Gælder for seks indsatser Indsatsen forløber helt eller nogenlunde som planlagt (grøn). Gælder for otte indsatser Indsatsen forløber ikke som planlagt, der er problemer med indhold og/eller tidsplan (gul). Gælder for en indsats Indsatsen skal først igangsættes på et senere tidspunkt (orange). Gælder for tre indsatser Der er en enkelt indsats markeret med gult, der ikke forløber som planlagt. Det drejer sig om indsats nr. 4 a: Opfølgning på botilbudsanalysen i Budget 2023(-26) – Hundige Bygade. Indsatsen handler om at undersøge muligheden for etablering af botilbud i Hundige Bygade. Med denne sag indstilles til, at der ikke arbejdes videre med at undersøge mulighed for etablering af botilbud i Hundige Bygade. Et flertal i Folketinget har etableret en lånepulje med henblik på at øge den kommunale andel af botilbud. En afdækning blandt kommunerne i Region Sjælland har vist, at såvel Køge Kommune som Ringsted Kommune agter at søge puljen og etablere flere botilbudspladser. Et skøn fra de to kommuner viser, at de samlet set ønsker at åbne et sted mellem 42-48 pladser. Sammenholdt med de allerede iværksatte initiativer i Greve Kommune, hvor der arbejdes mod etablering af botilbud i Grønlykkeparken og Daliahuset, vurderer administrationen, at der for nuværende arbejdes mod en tilstrækkelig botilbudskapacitet. Administrationen anbefaler derfor at stoppe det videre arbejde med at undersøge mulighederne for botilbud i Hundige Bygade. De tre indsatser, der først skal igangsættes på et senere tidspunkt, sættes alle i gang i løbet af 3. kvartal 2024. Det drejer sig om indsatserne 5, 6 og 9 i bilaget. Endelig skal nævnes, at en af indsatserne – indsats 11 – er omskrevet. Indsatsen handlede tidligere om Takstudvikling i Region Sjælland – genindførelse af musketér ed om takststigninger, men har nu fået ny overskrift ”Øget tværkommunalt samarbejde imellem kommunerne i Region Sjælland” og et nyt indhold. Det skyldes, at der siden handleplanens oprindelige vedtagelse er sket en hel del på dette område. Greve Kommune har overtaget formandskabet for Rammeaftale Sjælland og på mandat fra KKR Sjælland igangsat et større udviklingsarbejde. Dette udviklingsarbejde handler om at komme med forslag til et langt mere forpligtende samarbejde blandt kommunerne og med regionen, forankret i en ny rammeaftale. Formålet med arbejdet er dels at sikre kvalitetsudvikling, dels at sikre et brud med de eksplosivt stigende udgifter på området. Det forpligtende samarbejde på socialområdet skal hvile på tre fælleskommunale principper blandt kommunerne i Region Sjælland: 1) Fælles om kommunale kontrakter og takster 2) Fælles om kvalitet 3) Fælles om botilbud Social- og Handicapudvalget blev præsenteret for indholdet i de tre overordnede principper på udvalgets møde den 22. april 2024 (punkt 3). Der henvises i øvrigt til beskrivelsen af indsats 11 i bilaget. Aktivitetstal Aktivitetstal er nøgletal, der viser udviklingen over tid på udvalgte områder. Social- og Handicapudvalget besluttede den 9. januar 2023, hvilke aktivitetstal, udvalget ønsker at følge – i alt otte: Syv aktivitetstal på de områder, der økonomisk fylder mest, suppleret af et aktivitetstal om det samlede sagsantal på det specialiserede voksenområde. Aktivitetstallene er vedlagt som bilag, og viser udviklingen fra Regnskab 2021 frem til og med Budgetopfølgning 1/2024. Gennemgående viser tallene stærkt stigende udgifter set over hele perioden, både på grund af et stigende antal borgere og (især) stigende gennemsnitspriser. Illustreret i nedenstående tabel, der viser udviklingen i helårspersoner og gennemsnitspriser på de dyreste foranstaltninger, botilbud: Botilbud, udvikling 2021-BO 1/2024 R-2021 BO1-2024 Stigning i % Afløsning og aflastning: Helårspersoner 5,6 10,1 80% Gennemsnitspris i mio. kr. 0,4 0,6 55% Midlertidige botilbud: Helårspersoner 63,5 80,1 26% Gennemsnitspris i mio. kr. 0,8 1,0 23% Længerevarende botilbud: Helårspersoner 38,5 42,4 10% Gennemsnitspris i mio. kr. 1,3 1,6 23% Botilbudslignende tilbud: Helårspersoner 44,0 40,5 -8% Gennemsnitspris i mio. kr. 0,9 1,2 44% Botilbud i alt: Helårspersoner 151,6 173,1 14% Udgift i mio. kr. 141,6 201,8 43% I perioden er antal helårspersoner i botilbud steget med i alt 14%, mens udgifterne i kraft af stærkt stigende gennemsnitspriser er steget med 43%. Til sammenligning er den kommunale pris- og lønudvikling for serviceudgifter i samme periode på 11,3%. Stigningskurven for botilbudsudgifterne fladede dog ud i løbet af 2023, og i BO 1 forventes aktuelt et mindreforbrug på botilbud i forhold til budgettet. Økonomiske konsekvenser Denne statussag har i sig selv ingen økonomiske konsekvenser for Greve Kommune. I det vedtagne budget 2023-26 indgik imidlertid en rammebesparelse på 1,5 mio. kr. årligt med henvisning til den samlede handleplan. I 2023 blev kun cirka halvdelen af rammebesparelsen udmøntet, men fra 2024 mangler kun udmøntning af 54.000 kr. De øvrige 1,446 mio. kr. er udmøntet på handleplanens indsats nummer tre om ”Bedre kapacitetsudnyttelse i egne boligfællesskaber”. Konkret realiseret ved at ændre målgruppen i boligfællesskabet Freyas Kvarter 40-42, besluttet af Byrådet den 6. marts 2023. Tidsplan Siden Social- og Handicapudvalgets behandling af Status 3/23 i januar, er tidsplanen i flere af indsatserne ajourført, så de passer til den aktuelle status i arbejdet med indsatserne. Generelt har indsatserne meget forskellig tidshorisont, og den samlede handleplan gælder foreløbig frem til slutningen af denne byrådsperiode ved udgangen af 2025. Næste statussag forelægges for Social- og Handicapudvalget samtidig med udvalgets behandling af Budgetopfølgning 2/2024 på udvalgsmødet den 7. oktober 2024.", "source_path": "data/greve/raw_dagsordener/Social- og Handicapudvalget_2024-06-03T17:00:00+02:00_d5d6f260-f06f-48a1-b10c-c0fd7de82299.json"}
{"document_id": "d5d6f260-f06f-48a1-b10c-c0fd7de82299", "committee": "Social- og Handicapudvalget", "meeting_date": "2024-06-03T17:00:00+02:00", "section_type": "html_fragment", "section_title": "Reparation af særlig indretning af handicapbil, sagsbehandlingstid - godkendelse", "case_number": "24-004681", "agenda_index": 3, "text": "Beslutning Anbefales. Fremstilling Sagsprocedure Social- og Handicapudvalget, Økonomiudvalget og Byrådet. Resume Byrådet skal godkende sagsbehandlingstider for ydelser på ældreområdet efter serviceloven og retssikkerhedsloven, som administrationen visiterer efter. Ankestyrelsen har i en generel udtalelse til kommunerne bemærket, at de har pligt til at offentliggøre frister for sagsbehandlingstider på det sociale område. I den forbindelse er administrationen blevet opmærksomme på, at selve sagsbehandlingstiden for ydelser efter serviceloven § 114 om reparation af særlig indretning af handicapbil ikke er offentliggjort på Greve Kommunes hjemmeside. Byrådet godkender sagsbehandlingstid for ydelser efter serviceloven § 114 om reparation af særlig indretning af handicapbil. Administrationen vil efter behandling af sagen offentliggøre den nye sagsbehandlingstid for ydelsen. Indstilling Administrationen indstiller, at sagsbehandlingstid for §114 om reparation af særlig indretning af handicapbil godkendes. Sagsbeskrivelse Baggrund Den 15. december 2023 har Ankestyrelsen udtalt, at kommunerne har pligt til at offentliggøre sagsbehandlingstider for behandling af ansøgninger til ydelser på det sociale område. Baggrunden for udtalelsen er, at Ankestyrelsen har modtaget henvendelser fra blandt andet borgere, som mener, at kommunerne ikke lever op til deres forpligtelse efter retssikkerhedsloven. Kommunerne skal offentliggøre sagsbehandlingstider, der viser, hvor lang tid der må gå, fra kommunen har modtaget en ansøgning, til kommunen har truffet afgørelse i en sag. Det fremgår af retssikkerhedslovens § 3, stk. 2. Kravet omfatter ansøgninger efter en række forskellige lovgivninger på det sociale område herunder serviceloven og beskæftigelsesindsatsloven. Greve Kommune offentliggør generelt sagsbehandlingstider for det sociale område på kommunes hjemmeside efter Retssikkerhedsloven § 3, stk. 2. Generelt gælder, at fristerne regnes fra det tidspunkt, hvor ansøgningen er indgivet, eller fra det tidspunkt, hvor det relevante center er klar over – eller burde være klar over, at en borger har brug for hjælp, og omfatter tiden indtil der er truffet afgørelse. Der er tale om generelle sagsbehandlingstider. Tager den konkrete sag længere tid – f.eks. fordi al relevant dokumentation endnu ikke kan/eller er tilvejebragt, skal borgeren modtage skriftlig besked herom fra kommunen. Her vil borgeren blive oplyst om, hvornår kommunen forventer at sagen kan færdigbehandles Tilføjelse af sagsbehandlingstid for reparation af særlig indretning af handicapbil Administrationen er på baggrund af udtalelsen fra Ankestyrelsen blevet opmærksomme på, at der skal fremgå to sagsbehandlingstider for servicelovens §114, så den er opdelt 1) støtte til bil og 2) reparation af særlig indretning af handicapbil. Der fremgår ikke en sagsbehandlingstid for servicelovens § 114 om reparation af særlig indretning af handicapbil i de offentliggjorte sagsbehandlingstider på Greve Kommunes hjemmeside. Administrationen har vurderet, at sagsbehandlingstiden skal være på fem dage. Tilføjelsen af den nye sagsbehandlingstid fremgår jf. bilag 1, og er markeret med fed skrift under § 114, som nu er opdelt i to. Administrationen skal derudover bemærke at tilføjelsen af den nye sagsbehandlingstid ikke ændrer på den nuværende praksis eller serviceniveau, som er en sagsbehandlingstid på maksimalt fem dage. Lovgrundlag Serviceloven § 114 om at Byrådet skal yde støtte til køb af bil til personer med en varigt nedsat fysisk eller psykisk funktionsevne, herunder at yde støtte bil og til reparation af særlig indretning af handicapbil. Retssikkerhedsloven § 3 stk. 2 om kommunens pligt til at fastsætte sagsbehandlingstider på det sociale område. Økonomiske konsekvenser Sagen har ingen økonomiske konsekvenser. Kommunikation Sagsbehandlingstiderne offentliggøres efter Byrådets beslutning på Greve Kommunes hjemmeside. Tidsplan Sagsbehandlingstid for ydelser efter serviceloven § 114 om reparation af særlig indretning af handicapbil træder i kraft, når Byrådet har godkendt sagsbehandlingstiden.", "source_path": "data/greve/raw_dagsordener/Social- og Handicapudvalget_2024-06-03T17:00:00+02:00_d5d6f260-f06f-48a1-b10c-c0fd7de82299.json"}
{"document_id": "d5d6f260-f06f-48a1-b10c-c0fd7de82299", "committee": "Social- og Handicapudvalget", "meeting_date": "2024-06-03T17:00:00+02:00", "section_type": "html_fragment", "section_title": "Beredskabsplan for overgreb mod børn og unge, revidering", "case_number": "24-003272", "agenda_index": 4, "text": "Beslutning Anbefales. Fremstilling Sagsprocedure Skole-, Børne- og Ungeudvalget, Social- og Handicapudvalget, Økonomiudvalget og Byrådet. Resume Sagen handler om godkendelse af ændringer i beredskabsplanen for overgreb mod børn og unge. Jf. Barnets lov, er beredskabsplanen justeret, så den er i overensstemmelse med gældende lovgivning. Supplerende sagsbeskrivelse Sagen har været i forløb tidligere, men ved en fejl behandlede Social- og Handicapudvalget ikke sagen, og dermed kunne sagen ikke behandles i Økonomiudvalget og Byrådet. Social- og Handicapudvalget behandler således sagen, hvorefter den oversendes til behandling i Økonomiudvalget og Byrådet. Indstilling Administrationen indstiller, at beredskabsplanen godkendes. Sagsbeskrivelse Byrådet godkendte Greve Kommunens beredskabsplan for overgreb mod børn og unge på byrådsmødet den 15. maj 2023. Som følge af Barnets lov er beredskabsplanen ændret, så den er i overensstemmelse med gældende lovgivning. Der er ikke foretages ændringer i den indholdsmæssige del af beredskabsplanen. Lovgrundlag Barnets lov.", "source_path": "data/greve/raw_dagsordener/Social- og Handicapudvalget_2024-06-03T17:00:00+02:00_d5d6f260-f06f-48a1-b10c-c0fd7de82299.json"}
{"document_id": "d5d6f260-f06f-48a1-b10c-c0fd7de82299", "committee": "Social- og Handicapudvalget", "meeting_date": "2024-06-03T17:00:00+02:00", "section_type": "html_fragment", "section_title": "Beredskabsplan til forebyggelse, opsporing og håndtering af ekstremisme", "case_number": "24-004961", "agenda_index": 5, "text": "Beslutning 3. Social- og Handicapudvalget tog orienteringen til efterretning. Fremstilling Sagsprocedure Social- og Handicapudvalget, Skole-, Børne- og Ungeudvalget, Plan- og Tryghedsudvalget, Økonomiudvalget og Byrådet. Resume Sagen handler om, at kommunalbestyrelsen jf. barnets lov skal godkende en beredskabsplan for forebyggelse, opsporing og håndtering af ekstremisme blandt børn, unge og deres familier. Administrationen har udarbejdet beredskabsplanen med rådgivning fra Center for Dokumentation og Indsats mod Ekstremisme, der er en del af Udlændingestyrelsen. Beredskabsplanen understøtter Børne - og Ungepolitikken, der fokuserer på forebyggelse, opsporing og tidlig indsats målrettet børn og unge. Derudover understøtter den også Integrations- og Hjemsendelsespolitikken, som har fokus på inklusion i fællesskaber, som bidrager til gensidig forståelse for samarbejde, normer, tillid, respekt og demokratiske spilleregler i det samfund, man er en del af. Indstilling Administrationen indstiller; at Skole-, Børne- og Ungeudvalget; anbefaler at beredskabsplanen for forebyggelse, opsporing og håndtering af ekstremisme godkendes at Plan- og Tryghedsudvalget tager orienteringen til efterretning. at Social- og Handicapudvalget tager orienteringen til efterretning Sagsbeskrivelse Kommunen skal jf. Barnets Lov udarbejde et beredskab til forebyggelse, opsporing og håndtering af ekstremisme blandt børn, unge og deres familier. Beredskabet skal udformes skriftligt, vedtages af kommunalbestyrelsen og offentliggøres. Kommunalbestyrelsen skal revidere beredskabet løbende efter behov, dog som minimum hvert fjerde år. Proces Greve Kommune har udarbejdet en beredskabsplan med rådgivning fra Center for Dokumentation og Indsats mod Ekstremisme (CDE). National Center Mod Æresrelateret Konflikter anbefaler, at beredskabsplanen dækker både børn, unge og voksne for at sikre en helhedsorienteret tilgang. Derudover anbefaler de, at der udarbejdes en særskilt beredskabsplan for ekstremisme, selvom både denne plan og beredskabsplanen for æresrelateret konflikter og negativ social kontrol udspringer af samme lovgivning. Formål og indhold Formålet med beredskabsplanen er at sikre et grundlæggende vidensniveau hos fagpersoner og myndighedspersoner i Greve Kommune i forhold til forebyggelse, opsporing og håndtering af sager om ekstremisme og radikalisering. Beredskabsplanen henvender sig til alle fagpersoner i Greve Kommune, der arbejder med børn, unge og voksne. Den omfatter begrebsforklaringer samt beskrivelser af bekymringstegn hos børn, unge og voksne. Beredskabsplanen skal sikre en professionel tilgang og håndtering i situationer, hvor fagpersoner opdager eller får mistanke om tegn på ekstremisme og radikalisering hos et barn, ung eller voksen. Beredskabsplanen indeholder klare procedurer og fastlægger rammerne for, hvordan fagpersoner skal handle og samarbejde, herunder hvordan infohus-samarbejdet inddrages, og hvordan Greve Kommune er organiseret i arbejdet med ekstremisme. Forankring Efter godkendelse af beredskabsplanen i Skole-, Børne- og Ungeudvalget vil administrationen påbegynde implementeringsprocessen i Greve Kommune, og beredskabsplanen introduceres for fagpersoner, der arbejder med børn, unge og voksne. Beredskabsplanen offentliggøres på handleguide.dk, som er den hjemmeside, som fagprofessionelle søger viden og information om. Samarbejdet med borgere, boligorganisationer, foreningslivet og lignende på dette område, kan ske ved dialogmøder. Greve Kommune kan tilbyde at deltage i informationsmøder og dialoger om opsporing, forebyggelse og håndtering i de tilfælde, der er et behov for det. Lovgrundlag Barnets lov Lov om Socialservice Økonomiske konsekvenser Sagen har ingen økonomiske konsekvenser for Greve Kommune. Tidsplan Beredskabsplanen gælder for 2024-2028 og skal revideres inden 1. maj 2028.", "source_path": "data/greve/raw_dagsordener/Social- og Handicapudvalget_2024-06-03T17:00:00+02:00_d5d6f260-f06f-48a1-b10c-c0fd7de82299.json"}
{"document_id": "d5d6f260-f06f-48a1-b10c-c0fd7de82299", "committee": "Social- og Handicapudvalget", "meeting_date": "2024-06-03T17:00:00+02:00", "section_type": "html_fragment", "section_title": "Fornyet behandling i kommunerne vedrørende borgere med udviklingshæmning og dom placeret på Kofoedsminde", "case_number": "24-004622", "agenda_index": 6, "text": "Beslutning Sagen blev taget til efterretning. Fremstilling Sagsprocedure Social- og Handicapudvalget, Økonomiudvalget og Byrådet. Resume Social- og Boligstyrelsen vurderer, at der er udfordringer på det eksisterende tilbud Kofoedsminde, der er målrettet borgere med udviklingshæmning og dom. Social- og Boligstyrelsen har den 22. november 2023 udsendt en central udmelding om at kommunerne skal præsentere en fælles samlet løsning, der kan løse udfordringerne. Kommunerne har i regi af de fem KKR-områder meldt tilbage, at det vurderes at opgaven ikke kan løftes i kommunerne alene. Social- og Boligstyrelsen har d. 22. april 2024 udsendt ny central udmelding om fornyet behandling i kommunerne, hvor det fastholdes at kommunerne skal tilvejebringe en koordineret løsning. Kommunerne er blevet givet en frist til den 31. december 2024. Indstilling Det indstilles, at de politiske udvalg tager orienteringen om det påbegyndte arbejde med den fornyede centrale udmelding til efterretning. Sagsbeskrivelse Baggrund Social- og boligstyrelsen har den 22. november 2023 udsendt en Central Udmelding vedr. borgere med udviklingshæmning og dom med behov for anbringelse i sikret afdeling til fornyet behandling i kommunerne. Styrelsen vurderer, at der er udfordringer på det eksisterende tilbud Kofoedsminde med de fysiske og faglige rammer i forhold til behov på landsplan, og at forsyningen bør sikres via etablering af et tilbud i Vestdanmark. Kommunerne skal præsentere en fælles samlet løsning til Styrelsen den 31. december 2024. Kofoedsminde er en højtspecialiseret sikret institution for voksne med udviklingshæmning og dom, som har begået personfarlig kriminalitet. Beboere på Kofoedsminde er ikke fundet strafegnede til at afsone deres dom i et almindeligt fængsel, og derfor indskrives de på Kofoedsminde, som er et botilbud under Servicelovens § 108. Kofoedsminde er i lighed med fængsler forpligtigede til at modtage borgere, hvor domssystemet har fastlagt, at de skal afsone på stedet. Siden 2014 er der sket mere end en fordobling af behovet for pladser på Kofoedsminde, og derfor har Kofoedsminde løbende måtte udvide på grund af modtagepligten. Gennem årerne har Styrelsen fulgt udviklingen på Kofoedsminde. Styrelsen har første gang i 2019 og igen i 2023 udtrykt bekymring for den faglige kvalitet og de fysiske rammer på stedet i lyset af de meget komplekse borgere, der opholder sig der. I 2019 bad Styrelsen med en Central Udmelding kommunerne, i regi af de fem KKR-områder, om at forholde sig til udfordringerne på Kofoedsminde. På daværende tidspunkt meldte kommunerne samstemmende tilbage til Styrelsen, at man havde tillid til Kofoedsmindes håndtering af opgaven. KKRområderne i Nord-, Midt- og Syddanmark påpegede dog, at givet, at der var behov for et nyt tilbud, kunne det med fordel oprettes i Vestdanmark. I 2020 valgte Socialministeriet at nedsætte en tværgående arbejdsgruppe med deltagelse af blandt andet KL, som skulle drøfte nogle af de udfordringer, der findes på Kofoedsminde herunder i forhold til objektiv finansiering og kvalitet. Denne arbejdsgruppe har imidlertid ikke afsluttet sit arbejde endnu. Social- og Boligstyrelsens vurdering I Styrelsen er man fortsat af den opfattelse, at der eksisterer problemstillinger på Kofoedsminde, som påvirker målgruppen. Styrelsen har derfor den 22. november 2023 udsendt en Central Udmelding vedr. borgere med udviklingshæmning og dom til fornyet behandling i kommunerne. Anmodningen bygger på kommunalbestyrelsernes afrapportering på den Centrale Udmelding fra december 2020 samt status fra Kofoedsminde (januar 2023). Styrelsen vurderer nu, at det er uhensigtsmæssigt med kun ét tilbud i landet, fordi det skaber så stor en volumen hos én leverandør, at det blandt andet forværrer de i forvejen vanskelige rekrutteringsvilkår. Styrelsen tilkendegiver, at dette skal ses i sammenhæng med, at borgere, der får en foranstaltningsdom, ofte har en kombination af en varigt nedsat psykisk funktionsevne sammenholdt med andre komplekse problemstillinger såsom psykiske lidelser og misbrug. At kunne imødekomme målgruppens behov for en højt specialiseret indsats stiller således særlige krav til medarbejdernes kompetencer, herunder uddannelse og erfaring, normeringen på tilbuddet samt medarbejdernes kendskab til den enkelte borgers funktionsniveau. Styrelsen beder i den fornyede Centrale Udmelding, kommunerne om at tilvejebringe en samlet koordineret løsning vedrørende dimensionering af, hvor og hvordan borgerne skal placeres. Ligeledes beder Styrelsen kommunerne om at tilvejebringe en koordineret løsning, der bidrager til at sikre de faglige forhold som målgruppen har behov for. Styrelsen beder kommunerne om at beskrive en samlet løsning for at etablere en sikret institution i Vestdanmark. Styrelsen har jf. lov om social service § 13 b, stk. 3 beføjelse til at udsende Centrale Udmeldinger og i sidste ende give kommunerne driftspålæg i forhold til at oprette og drive tilbud. Det fælleskommunale perspektiv Kommunerne har i regi af de fem KKR-områder drøftet ovenstående Centrale Udmelding med Styrelsen flere gange, og KL har deltaget i møderne. Kommunerne er under den opfattelse, at det er en omfangsrig opgave, både ressourcemæssigt, fagligt og økonomisk, som styrelsen her stiller kommunerne. Ligeledes har kommunerne fremført overfor Styrelsen, at der foreligger et opdateret datagrundlag fra Kofoedsminde, som blandt andet viser forbedringer med hensyn til kapacitet og kvalitet. Ligeledes har kommunerne fremført overfor Styrelsen, at Region Sjælland har imødekommet stigningen i behovet ved at udvide pladstallet på Kofoedminde, såvel som Socialtilsynet løbende har godkendt det faglige arbejde på Kofoedsminde. Det er påpeget overfor styrelsen flere gange, at kommunerne har svært ved at realisere løsninger, der ikke indbefatter, at der tilvejebringes økonomiske løsninger sammen med staten. At løse de udfordringer som Styrelsen fremfører omkring Kofoedsminde er meget vanskeligt for en kommune med de anlægslofter og den anlægsramme, som kommunerne aktuelt er underlagt. Kravene til en sikret institution, der skal rumme udviklingshæmmede domfældte borgere, er meget store. Der arbejdes derfor på at finde alternative løsninger i et samarbejde på tværs af sektorer, potentielt med regionerne, potentielt med staten. Disse problemstillinger har Styrelsen på nuværende tidspunkt ikke ville forholde sig til. Styrelsen fastholder, at kommunerne skal tilvejebringe en koordineret løsning på problemstillingerne, der findes på Kofoedsminde. Kommunerne er blevet givet en frist til den 31. december 2024. Styrelsen har tilkendegivet, at man er villig til, at kommunerne frembringer flere scenarier eller modeller til løsninger. Proces omkring besvarelse af den fornyede behandling Der er nedsat en fælleskommunal arbejdsgruppe og styregruppe, som går i gang med opgaven. Kommunerne vil blive holdt løbende orienteret via KKR Sjælland. KKR Sjælland har på møde 17. april taget orienteringen om det påbegyndte arbejde med den fornyede centrale udmelding til efterretning. Økonomiske konsekvenser Den fornyede behandling er endnu ikke et driftspålæg fra styrelsen, men lovgivningen tilskriver, at Styrelsen kan pålægge en kommunalbestyrelse eller et Regionsråd at etablere et tilbud til målgruppen. Hvis et driftspålæg realiseres, vil det på sigt kunne resultere i forøgede udgifter for de 98 kommuner, da oprettelsen af et nyt tilbud i Vestdanmark vil være en betydelig ekstraudgift, som Styrelsen pålægger kommunerne. Udgiften vil blandt andet dække over afskrivning på anlæg, driftsudgifter og afskrivning på tomme pladser på Kofoedsminde m.v. Rammeaftale Sjælland gør opmærksom på, at Region Sjælland estimerer, at det vil koste ca. 43,7 mio. kr. årligt at drive 10 nye pladser. Tidsplan Kommunerne er blevet givet en frist til den 31. december 2024.", "source_path": "data/greve/raw_dagsordener/Social- og Handicapudvalget_2024-06-03T17:00:00+02:00_d5d6f260-f06f-48a1-b10c-c0fd7de82299.json"}
{"document_id": "d5d6f260-f06f-48a1-b10c-c0fd7de82299", "committee": "Social- og Handicapudvalget", "meeting_date": "2024-06-03T17:00:00+02:00", "section_type": "html_fragment", "section_title": "Samarbejde med boligselskaber om boliger til særlige målgrupper", "case_number": "24-005056", "agenda_index": 7, "text": "Beslutning 1. Social- og Handicapudvalget tog sagen til efterretning. Fremstilling Sagsprocedure Plan- og Tryghedsudvalget, Social- og Handicapudvalget, Økonomiudvalget og Byrådet Resume I sagen beskrives et kommende effektiviseringsforslag til Budget 2025-28 om et samarbejde med boligselskaberne i kommunen om boliger til særlige målgrupper på det specialiserede voksenområde. Et sådant samarbejde er et indsatsområde i Social- og Handicapudvalgets Handleplan for bæredygtig faglig og økonomisk udvikling på det specialiserede voksenområde. Derudover beskriver sagen en mulig model for at kunne tilbyde permanente boliger til ukrainske flygtninge i kommunens midlertidige flygtningeboliger. Plan- og Tryghedsudvalget skal beslutte, om der skal arbejdes videre med den beskrevne model. Indstilling Administrationen indstiller til Plan- og Tryghedsudvalget og Social- og Handicapudvalget at tage til efterretning, at administrationen udarbejder effektiviseringsforslag til Budget 2025-28 om et samarbejde med de almene boligselskaber i kommunen om boliger til målgrupper på det specialiserede voksenområde. Administrationen indstiller til Plan- og Tryghedsudvalget, at det godkendes, at der ikke skal rettes henvendelse til de almene boligselskaber i kommunen om et samarbejde om boliger til ukrainske flygtninge Administrationen indstiller, at Plan- og Tryghedsudvalget beslutter, om der skal arbejdes videre med en model, hvor der via et samarbejde med private boligselskaber i kommunen tilbydes permanente boliger til ukrainske flygtninge. Sagsbeskrivelse Byrådet godkendte den 17. april 2024 (punkt 26) forslag til en ny Rammeaftale om strategisk udlejning af almene boliger. Forslaget er efterfølgende sendt til godkendelse i boligorganisationerne. Deres svar er ikke modtaget endnu, men forventes modtaget i løbet af maj-juni måned. Af den nye Rammeaftales punkt 9 fremgår, at der i regi af Rammeaftalen kan indgås særaftaler mellem kommunen og boligorganisationerne om boliger til særlige målgrupper. Dermed er grundlaget for at igangsætte drøftelser med boligselskaberne om boliger til særlige målgrupper på plads. Sådanne særaftaler har været efterspurgt politisk: Byrådet behandlede således den 29. januar 2024 (punkt 38) en sag om Status på aftaler med boligselskaberne om boliger til flygtninge med lovmæssigt krav på tilbud om permanent bolig. Af sagen fremgik det, at 22 af de 24 omfattede flygtningehusstande havde fået en permanent bolig i kraft af aftalerne, og at de sidste to vil få et permanent boligtilbud, når de skal rykke ud af deres nuværende ungdomsbolig efter endt uddannelse. På indstilling fra Plan- og Tryghedsudvalget besluttede Byrådet, at administrationen skal fremlægge en sag, der belyser, hvilke muligheder der er for lignende aftaler om boliger til flygtninge fra Ukraine. I Social- og Handicapudvalgets ”Handleplan for bæredygtig faglig og økonomisk udvikling på det specialiserede voksenområde” er en af handleplanens 18 indsatser en indsats om ”Flere almene boliger til kommunal boliganvisning på det specialiserede voksenområde”. Baggrunden for denne indsats er ønsket om en større fleksibilitet og flere lokale handlemuligheder i forhold til boligplacering af borgere på det specialiserede voksenområde. Herunder borgere, der er klar til udskrivning fra dyre, midlertidige botilbud og forsorgshjem/herberger. Behovet herfor er desuden blevet yderligere aktualiseret efter Folketingets vedtagelse af en hjemløsereform, der bl.a. medfører øgede kommunale udgifter, hvis borgere har langvarige ophold på forsorgshjem og herberger. Boliger til særlige målgrupper drejer sig i denne sag om: Boliger til borgere på forsorgshjem og herberger Boliger til borgere i midlertidige botilbud, der er klar til udskrivning fra botilbuddet til egen bolig med støtte Boliger til flygtninge fra Ukraine, der bor i kommunens midlertidige flygtningeboliger Boliger til borgere på forsorgshjem og herberger I maj 2023 vedtog Folketinget som nævnt en hjemløsereform. Reformen indebærer bl.a. en ændring af refusionsreglerne på området. Før reformen fik kommunerne 50% statsrefusion af udgifterne til forsorgshjem og herberg uanset opholdets længde. Efter reformen får kommunen kun 50% refusion i 90 dage, hvorefter refusionen helt bortfalder. I en indfasningsperiode frem til 1. april 2026 er der dog refusion i 120 dage. Der er samtidig indført en ny bostøtteparagraf §85a i serviceloven, hvor der i op til to år er 50% statsrefusion af udgifter til bostøtte, hvis borgeren i umiddelbar forlængelse af udskrivningen fra forsorgshjem flytter i egen bolig med støtte. I årene 2021-2023 har Greve Kommune årligt haft i gennemsnit 33 unikke borgere indskrevet på forsorgshjem og herberg, og lidt over 60% af opholdene – svarende til 20 borgere - varede over 90 dage. Taksten for ophold på forsorgshjem ligger i intervallet 1.500-3.000 kr. i døgnet, gennemsnitstaksten pr. døgn er aktuelt på ca. 2.100 kr. Det svarer til 0,766 mio. kr. årligt og 64.000 kr. om måneden pr. borger. Når statsrefusionen på 50% bortfalder efter 90/120 dage, mister kommunen således en refusionsindtægt på i gennemsnit 32.000 kr. pr. måned for hver borger med et ophold længere end 90/120 dage. Hvis kommunen i gennemsnit har fx bare fem borgere om måneden med længere ophold end 90/120 dage, betyder det en kommunal merudgift på 160.000 kr. om måneden, svarende til 1,9 mio. kr. om året. Kommunen har således et betydeligt økonomisk incitament til at forebygge, at borgere forbliver på et forsorgshjem/herberg i længere tid end nødvendigt. Administrationen arbejder derfor på et effektiviseringsforslag til Budget 2025-28, hvor der via et samarbejde med boligselskaberne om boliger til særlige målgrupper skal opnås en besparelse. Se afsnittet nedenfor om Budgetforslag om større flow i botilbud. Boliger til borgere i midlertidige botilbud Administrationen oplever jævnligt, at borgere i midlertidige botilbud, der er klar til at blive udskrevet til egen bolig med hjemmestøtte, må blive længere end nødvendigt i botilbuddet, fordi der ikke er en egnet bolig at flytte borgeren til. Prisen for et midlertidigt botilbud afhænger af botilbuddets målgruppe og beboernes funktionsniveau. De aktuelle borgere i midlertidige botilbud koster således i intervallet 0,250 – 4,0 mio. kr. årligt. Prisen for borgere i den her relevante målgruppe – dem der er klar til udskrivning fra et botilbud – vil typisk ligge på cirka 0,4-0,5 mio. kr. årligt pr. borger. Også her er der altså et betydeligt økonomisk incitament for kommunen til at få borgerne hurtigere ud i egen bolig med hjemmestøtte, når det er fagligt muligt. Dette område indgår derfor også i det nævnte effektiviseringsforslag om boliger til særlige målgrupper jf. afsnittet nedenfor om Budgetforslag om større flow i botilbud. Budgetforslag om større flow i botilbud Efter Byrådets vedtagelse af Rammeaftale om strategisk udlejning af almene boliger arbejder administrationen nu aktuelt på et effektiviseringsforslag til Budget 2025-28, hvor der i en treårig forsøgsperiode investeres i en styrkelse af kommunens egen hjemmestøtte og af myndighedsfunktionen på voksenområdet. Investeringen skal jf. ovenstående skabe større flow i botilbud og muliggøre hjemtagelse af flere borgere fra forsorgshjem og fra midlertidige botilbud - og skal på bundlinjen give en nettobesparelse på estimeret 0,75 mio. kr. Forudsætningen er dog, at der kan indgås aftaler med boligselskaberne om et mindre antal boliger til de særlige målgrupper i forsøgsperioden. Sandsynligvis i størrelsesorden 6-8 boliger årligt i boligområder, hvor de omfattede borgere ikke er en udfordring for beboersammensætningen i det pågældende boligområde. I en sådan aftale kan det efter nærmere drøftelse med boligselskaberne eventuelt indgå, at nogle af boligerne kategoriseres som udslusningsboliger. En udslusningsbolig er almen bolig, hvor kommunen i en overgangsperiode på op til fem år kan yde et huslejetilskud til boligen med henblik på at give lejeren en lempelig indgang til det almindelige boligmarked, hvorefter lejeren efter overgangsperioden overgår til at leje boligen på almindelige vilkår. Derved udvides viften af potentielt anvendelige boliger til de særlige målgrupper, fordi huslejeniveauet bliver mindre afgørende. Boliger til flygtninge fra Ukraine i kommunens midlertidige flygtningeboliger Pr. primo maj 2024 bor der i alt 98 ukrainske flygtningehusstande i Greve Kommunes flygtningeboliger. Flest bor i de lejede pavilloner på Tunehøj og på Godsvej, hvor der aktuelt bor 72 husstande fordelt på 93 værelser i forskellig størrelse. De resterende ukrainske husstande er fordelt i de flygtningeboliger, kommunen selv ejer: Tre nedlagte institutioner (14 husstande), ældreboliger i Hundige Bygade, Greve landsby og Kildebrønde (9 husstande) samt et lejemål hos en privat udlejer i Karlslunde (3 husstande). Der kommer imidlertid stadig flere ukrainske flygtninge til Greve Kommune. Kommunens kvote af de senest ankomne 6.000 ukrainere i Danmark er således på 52 personer, hvoraf kommunen foreløbig har modtaget 34. Af de næste 4.000 ukrainske flygtninge vil kommunens kvote blive på yderligere 35. Det er administrationens vurdering, at en særaftale med de almene boligselskaber om boliger til de ukrainske flygtninge ikke er en model, det skal prioriteres at arbejde videre med af følgende årsager: Antallet er for stort til at kunne løses med særaftaler – og antallet vil sandsynligvis stige yderligere i den nærmeste fremtid I modsætning til borgerne på forsorgshjem og i midlertidige botilbud kan flertallet af de ukrainske flygtninge tage vare på sig selv uden særlig kommunal støtte. En analyse i administrationen fra marts måned viste fx, at i 55 af de ukrainske husstande i flygtningeboligerne var mindst en af beboerne i arbejde I særaftaler med de almene boligselskaber anbefales det at være målgrupper på det specialiserede voksenområde, der skal prioriteres. Dels fordi det specifikt er små, og ikke for dyre lejligheder, der er brug for, dels fordi den afledte besparelse på forsorgshjem og botilbud kan realiseres med det samme, når borgeren kan flytte i en almen bolig. For kommunen er der en besparelse på i gennemsnit ca. 0,4 – 0,5 mio. kr. årligt pr. borger, der kan flyttes fra forsorgshjem eller midlertidigt botilbud til egen bolig med hjemmestøtte. Til sammenligning koster det i gennemsnit 55.000 kr. årligt pr. værelse at leje flygtningepavillonerne på Godsvej og 62.000 kr. årligt pr. værelse på Tunehøj. Der er ikke flere flygtninge tilbage i Greve Kommune, der har krav på et tilbud om en permanent bolig. Kommunens boligmæssige forpligtelse til de nuværende flygtninge omfatter således kun tilbud om en midlertidig bolig. Det gælder også de ukrainske flygtninge. Permanente boliger til de ukrainske flygtninge i den almennyttige sektor må efter administrationens opfattelse primært tilvejebringes på ukrainernes eget initiativ, herunder ved at skrive sig op på boligselskabernes ventelister. Administrationen kan dog pege på en alternativ mulighed, der kan undersøges nærmere, hvis der er et politisk ønske herom: Et samarbejde med udbydere af private udlejningsboliger. Der er i løbet af de seneste 1-2 år bygget mange private udlejningsboliger i Greve Kommune. Administrationen har ikke kendskab til udlejningssituationen og efterspørgslen, men man kan ofte få en bolig rimeligt hurtigt. For flere af de ukrainske flygtninge vil huslejen i en privat udlejningsbolig være for dyr – også for flere af dem, der er i arbejde. Men for nogle kan det sandsynligvis godt hænge økonomisk sammen. Det vil kræve en individuel gennemgang af den enkeltes privatøkonomi at få afklaret. Hvis kommunen efter aftale med et privat boligselskab kan tilbyde en passende permanent bolig, som den ukrainske flygtning har råd til at bo i, har kommunen hjemmel til at opsige flygtningen i den midlertidige flygtningebolig, hvis den pågældende takker nej til den permanente bolig. Administrationen har ikke kendskab til, om de private boligudlejere i Greve Kommune vil være interesserede i et samarbejde om boliger til ukrainske flygtninge. Det vil derfor være det første, der skal afklares, hvis der er politisk ønske om at arbejde videre med dette alternativ. Økonomiske konsekvenser Sagen har i sig selv ingen økonomiske konsekvenser for Greve Kommune, men som beskrevet i sagen arbejder administrationen på et effektiviseringsforslag til Budget 2025-28 om større flow i botilbud ved hjælp af særaftaler med boligselskaberne. Administrationen vurderer som nævnt, at en investering i et bedre flow i botilbud kan frigøre midler i størrelsesorden 0,75 mio. kr. Gennemføres investeringen ikke, vurderes økonomien at kunne holdes inden for de eksisterende økonomiske rammer. Tidsplan Det har betydning for det videre forløb, om det omtalte effektiviseringsforslag om Større flow i botilbud bliver en del af det vedtagne Budget 2025-28. Derfor afventer administrationen foreløbig budgetvedtagelsen den 2. oktober. Hvis forslaget vedtages, kan skitseres denne foreløbige tidsplan: Oktober 2024 – Januar 2025: Dialog med boligselskaberne om boliger til særlige målgrupper og udarbejdelse af forslag til en treårig aftale. Marts – April 2025 : Politisk behandling af forslaget i fagudvalg og byråd og i boligorganisationerne. Tidsplanen for eventuelle aftaler med private boligselskaber kan der ikke siges noget om på nuværende tidspunkt.", "source_path": "data/greve/raw_dagsordener/Social- og Handicapudvalget_2024-06-03T17:00:00+02:00_d5d6f260-f06f-48a1-b10c-c0fd7de82299.json"}
{"document_id": "d5d6f260-f06f-48a1-b10c-c0fd7de82299", "committee": "Social- og Handicapudvalget", "meeting_date": "2024-06-03T17:00:00+02:00", "section_type": "html_fragment", "section_title": "Ekspertudvalgets anbefalinger for en bæredygtig udvikling af socialområdet", "case_number": "24-005004", "agenda_index": 8, "text": "Beslutning Orienteringen blev taget til efterretning. Fremstilling Sagsprocedure Social- og Handicapudvalget. Resume I forbindelse med kommunernes økonomi for 2022, blev der nedsat et ekspertudvalg på socialområdet. Udvalget blev orienteret om ekspertudvalget første delrapport den 12. august 2023. Ekspertudvalget har i april 2024 præsenteret sin endelige rapport med anbefalinger til en bæredygtig faglig og økonomisk udvikling på socialområdet, som udvalget orienteres om med denne sag. Indstilling Administrationen indstiller, at orienteringen tages til efterretning. Sagsbeskrivelse Baggrund Ekspertudvalget blev nedsat med afsæt i den daværende regerings anerkendelse af stigende udgifter på det specialiserede socialområde. Udvalget har haft til opgave at komme med anbefalinger til hvordan man sikrer en økonomisk og faglig bæredygtig udvikling på socialområdet. Udvalget fik i kommissoriet for arbejdet til opgave, at belyse og analysere følgende 5 spor: Vi skal vide, hvad der driver udviklingen i udgifterne og borgernes indsatser Vi skal vide hvilken forebyggelse, der kan hjælpe borgeren, før problemerne vokser Fokus på kerneopgaven Vi skal gøre dét, der virker Progression for borgeren Ekspertudvalget præsenterede sin endelige rapport i april 2024, som bygger videre på anbefalingerne i første delrapport fra marts 2023. Ekspertudvalget endelige rapport Udfordringsbilledet Ekspertudvalget tegner et komplekst billede af udfordringerne på socialområdet, som ikke kan reduceres til enkelte faktorer. Der fremhæves følgende hovedpointer: Udgifterne på socialområdet er steget med 4,5 mia. kr. fra 2018-2022. Udgiftsstigningerne kan ikke alene forklares af, at der er kommet flere modtagere. En stor del af udgiftsstigningerne kan henføres til botilbudsområdet. Socialområdet er det velfærdsområde, hvor udgifterne er steget mest, men der er ikke sket et politisk aftalt løft af området , som det f.eks. er set på ældreområdet for at kompensere for at antallet af ældre stiger. Det lokale politiske prioriteringsrum er for snævert: Muligheden for at tilpasse økonomien til lokale behov er for snævert i dag. Det begrænser muligheden for prioritering både på socialområdet og mellem velfærdsområderne, herunder også muligheden for at investere i forebyggelse og faglig udvikling. Markedslogikken på botilbudsområdet fungerer ikke: En række forhold vedrørende sammenhæng mellem pris og indsats og kapaciteten vurderes at hæmme mulighederne for at høste de prisregulerende fordele ved konkurrence på botilbudsområdet i bred forstand. Blandt andet er kommunernes prioriteringsrum begrænset, fordi der ofte kun er et eller meget få relevante tilbud at vælge imellem til de borgere, der har de mest komplekse behov. Kommunerne er derfor ofte i det konkrete valg nødt til at benytte de tilbud, der er, uanset om de er omkostningseffektive eller yder en kvalitet, der matcher udgiften. Kombinationen af et omkostningsbaseret takstsystem og et tilsyn med sociale tilbud med et særligt kvalitetsscoresystem indebærer incitamenter til at øge indsatser og standarter og dermed drive udgifterne opad. Lovgivningen på socialområdet er rammelovgivning med stort fortolkningsrum. Det hæmmer både de lokale prioriteringsmuligheder og dialogen mellem borger og kommune, som til tider når et unødigt højt konfliktniveau, der ikke gavner nogen – tværtimod tager det tid fra kerneopgaven og kan før til en dårlig borgeroplevelse af systemet. Manglende viden om, hvad der virker: En effektiv drift og høj faglighed på socialområdet hæmmes blandt andet af manglende viden om, hvilke indsatser der virker og under hvilke forhold. Ikke tilstrækkeligt fokus på forebyggelse og kerneopgaven: I udformning af socialpolitikken er der behov for fokus på at undgå krav til eksempelvis unødig administration, unødige registreringer og unødig dokumentation, der tager tid fra kerneopgaven. De endelige anbefalinger Med afsæt i udfordringsbilledet, har ekspertudvalget udarbejdet 19 anbefalinger, der hver især relaterer sig til de 5 spor i kommissoriet. Oversigt over Ekspertudvalgets 19 anbefalinger Spor 1. Vi skal vide, hvad der driver udviklingen i udgifterne og borgernes indsatser Anbefaling om revision af serviceloven Anbefaling om tydeliggørelse af rækkevidden for de enkelte reglers anvendelse Anbefaling om nye rammer for kapacitetsstyring og etablering af botilbudspladser til borgere med særligt komplekse behov og udadreagerende adfærd Anbefaling om udvikling af nyt takstsystem for socialområdet Anbefaling om hensigtsmæssig udvikling af botilbudskapaciteten Anbefaling om bedre understøttelse af match mellem borger og botilbud Anbefaling om revision af magtanvendelsesreglerne Anbefaling om bedre styring på krisecenterområdet Spor 2. Vi skal vide hvilken forebyggelse, der kan hjælpe borgeren, før problemerne vokser Anbefaling om øget fleksibilitet for tilpasning af forebyggende indsatser efter barnets lov Anbefaling om større fokus på understøttelse af overgangen til voksenlivet for udsatte unge Anbefaling om etablering af en statslig resultatbetalingsfond Anbefaling om opbygning og udbredelse af viden om forebyggende indsatser Spor 3. Fokus på kerneopgaven Anbefaling om regelforenklinger i sagsbehandlingen og mere tid til kerneopgaven Anbefaling om forenkling om tilsyn gennem ny model for socialtilsynets tilsyn med sociale tilbud Spor 4. Vi skal gøre det, der virker Anbefaling om en ny og sammenhængende forskningsstrategi på socialområdet Anbefaling om en ny data- og digitaliseringsstrategi på socialområdet for 2025-2030 Anbefaling om en styrket formidling og anvendelse af viden i praksis på socialområdet Spor 5. Progression for borgeren Anbefaling om en fortsat omstilling mod principperne i den socialfaglige tilgang recovery-orienteret rehabilitering på det samlede sociale voksenområde Anbefaling om at afdække erfaringerne med at anvende standadiserede mål, som kan bruges til at følge borgerens livskvalitet og progression Anbefalinger fra Ekspertudvalgets første delrapport: Anbefaling om eftersyn af tilsyn med sociale tilbud Anbefaling om indførelse af takstloft på områder med selvmøderprincip Anbefaling om indførelse af beløbsgrænse for alternative tilbud Anbefaling om at styrke udbygningen af den kommunale botilbudskapacitet Anbefaling om nytænkning af reglerne om merudgiftsydelse Anbefaling om sikring af bedre viden og data De enkelte anbefalinger uddybes i rapporten, som kan findes i bilag. Regeringen og Kommunernes Landsforenings realisering af anbefalingerne Regeringen og Kommunernes Landsforening er som led i forhandlingerne om kommunernes økonomi for 2025 enige om en delaftale på det specialiserede socialområde, der blev præsenteret den 6. maj 2024. Aftalen indeholder en række tiltag, der skal medvirke til at realisere Ekspertudvalgets anbefalinger. Blandt andet igangsættes et arbejde med at udvikle nyt takstsystem på socialområdet. Ligeledes igangsættes et arbejde med at se på nye rammer for etablering af offentlige botilbudspladser med fokus på borgere med særligt komplekse behov, herunder borgere med udadreagerende adfærd. En række af initiativerne, der skal realisere anbefalingerne, forudsætter lovændringer og yderligere konkretisering. Greve Kommunes administration vil følge processen med initiativerne tæt. Aftaletekst og medfølgende bilag er vedhæftet sagen. Konteksten i Greve Kommune Det er administrationens vurdering, at udfordringsbilledet som Ekspertudvalget tegner, er retvisende i forhold til de udfordringer, som ses på socialområdet i Greve Kommune. Byrådet har igangsat udmøntning af en politisk vedtaget handleplan på det specialiserede voksenområde, som indeholder dele af anbefalingerne, f.eks. tilvejebringelse af øget kommunal botilbudskapacitet. Dette er tillige et fokus i KKR Sjælland-samarbejdet. Økonomiske konsekvenser Det er administrationens vurdering, at de nationale så vel som de lokalt igangsatte initiativer er et godt afsæt for udvikling af et fagligt og økonomisk bæredygtigt socialområde. Det er samtidig administrationens vurdering, at der er tale om langsigtede løsninger, som tager tid at udvikle og implementere, og der fortsat vil være et betydeligt økonomisk pres på området.", "source_path": "data/greve/raw_dagsordener/Social- og Handicapudvalget_2024-06-03T17:00:00+02:00_d5d6f260-f06f-48a1-b10c-c0fd7de82299.json"}
{"document_id": "d5d6f260-f06f-48a1-b10c-c0fd7de82299", "committee": "Social- og Handicapudvalget", "meeting_date": "2024-06-03T17:00:00+02:00", "section_type": "html_fragment", "section_title": "Budgetopfølgning 1 (2024) - Social- og Handicapudvalget", "case_number": "23-013403", "agenda_index": 9, "text": "Beslutning Sagen blev taget til efterretning. Fremstilling Sagsprocedure Social- og Handicapudvalget. Resume I denne sag orienteres fagudvalget om indholdet i budgetopfølgning 1 2024 inden for eget udvalgsområde. Budgetopfølgning 1 2024 blev behandlet i Byrådet den 22. maj 2024. Indstilling Administrationen indstiller, at sagen tages til efterretning. Sagsbeskrivelse Denne sag skal ses i sammenhæng med den samlede budgetopfølgning 1 2024, som er udarbejdet pr. 29. februar 2024 og bliver behandlet i Byrådet den 22. maj 2024. Det korrigerede budget for Social- og Handicapudvalget var pr. 29. februar 2024 på 282,0 mio. kr., hvoraf 311,0 mio. kr. ligger inden for servicerammen. Årsagen til at beløbet indenfor servicerammen er højere, end det samlede budget, er primært indtægter vedr. refusion for særligt dyre enkeltsager, som ligger udenfor servicerammen. Afvigelser på udvalgets område gennemgås nedenfor. Områder under Social- og Handicapudvalget På udvalgets område forventes et samlet mindreforbrug på -1,1 mio. kr. Inden for serviceammen Indenfor servicerammen forventes et mindreforbrug på -1,1 mio. kr. De væsentligste afvigelser er følgende: Der forventes merudgifter til hjælpemidler på 0,9 mio. kr. og aflastningsordninger på 1,1 mio. kr. Herudover samlet mindreforbrug på -3,1 mio. kr. på det specialiserede voksenområde. Uden for servicerammen Der forventes ingen afvigelser uden for servicerammen. Alle enkeltafvigelser på udvalgets område kan ses i bilag 1. Økonomiske konsekvenser Sagen har ingen selvstændige økonomiske konsekvenser, da disse ligger i bevillingssagen til budgetopfølgning 1, som blev behandlet af Byrådet den 22. maj 2024.", "source_path": "data/greve/raw_dagsordener/Social- og Handicapudvalget_2024-06-03T17:00:00+02:00_d5d6f260-f06f-48a1-b10c-c0fd7de82299.json"}
{"document_id": "d5d6f260-f06f-48a1-b10c-c0fd7de82299", "committee": "Social- og Handicapudvalget", "meeting_date": "2024-06-03T17:00:00+02:00", "section_type": "html_fragment", "section_title": "Orientering fra formanden og gensidig orientering", "case_number": "21-014473", "agenda_index": 10, "text": "Beslutning Der var ingen gensidige orienteringer. Fremstilling Sagsprocedure Social- og Handicapudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning.", "source_path": "data/greve/raw_dagsordener/Social- og Handicapudvalget_2024-06-03T17:00:00+02:00_d5d6f260-f06f-48a1-b10c-c0fd7de82299.json"}
{"document_id": "d5d6f260-f06f-48a1-b10c-c0fd7de82299", "committee": "Social- og Handicapudvalget", "meeting_date": "2024-06-03T17:00:00+02:00", "section_type": "html_fragment", "section_title": "Huskeliste og orientering fra administrationen", "case_number": "21-013715", "agenda_index": 11, "text": "Beslutning Der var ingen gensidige orienteringer. Fremstilling Sagsprocedure Social- og Handicapudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil de blive vedlagt som bilag. Indstilling Administrationen indstiller, at orienteringen tages til efterretning. Sagsbeskrivelse Administrationen har følgende til orientering:", "source_path": "data/greve/raw_dagsordener/Social- og Handicapudvalget_2024-06-03T17:00:00+02:00_d5d6f260-f06f-48a1-b10c-c0fd7de82299.json"}
{"document_id": "d5d6f260-f06f-48a1-b10c-c0fd7de82299", "committee": "Social- og Handicapudvalget", "meeting_date": "2024-06-03T17:00:00+02:00", "section_type": "html_fragment", "section_title": "Social- og Handicapudvalget - mødekalender 2024", "case_number": "21-014474", "agenda_index": 12, "text": "Beslutning Orienteringen blev taget til efterretning. Fremstilling Sagsprocedure Social- og Handicapudvalget. Resume I sagen gives et overblik over Social- og Handicapudvalgets møder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Mødekalenderen er vedhæftet som bilag.", "source_path": "data/greve/raw_dagsordener/Social- og Handicapudvalget_2024-06-03T17:00:00+02:00_d5d6f260-f06f-48a1-b10c-c0fd7de82299.json"}
{"document_id": "d5d6f260-f06f-48a1-b10c-c0fd7de82299", "committee": "Social- og Handicapudvalget", "meeting_date": "2024-06-03T17:00:00+02:00", "section_type": "html_fragment", "section_title": "Underskriftsark", "case_number": "21-014478", "agenda_index": 13, "text": "Fremstilling Sagsprocedure Social- og Handicapudvalget. Resume Elektronisk underskriftsark.", "source_path": "data/greve/raw_dagsordener/Social- og Handicapudvalget_2024-06-03T17:00:00+02:00_d5d6f260-f06f-48a1-b10c-c0fd7de82299.json"}
