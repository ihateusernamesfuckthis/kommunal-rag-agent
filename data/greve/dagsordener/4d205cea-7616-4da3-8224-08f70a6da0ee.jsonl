{"document_id": "4d205cea-7616-4da3-8224-08f70a6da0ee", "committee": "Kultur- og Fritidsudvalget", "meeting_date": "2023-10-11T16:30:00+02:00", "section_type": "html_fragment", "section_title": "Godkendelse af dagsorden", "case_number": "21-014482", "agenda_index": 0, "text": "Beslutning Godkendt. Fremstilling Sagsprocedure Kultur- og Fritidsudvalget. Resume Godkendelse af dagsorden for mødet den 11. oktober 2023. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Kultur- og Fritidsudvalget_2023-10-11T16:30:00+02:00_4d205cea-7616-4da3-8224-08f70a6da0ee.json"}
{"document_id": "4d205cea-7616-4da3-8224-08f70a6da0ee", "committee": "Kultur- og Fritidsudvalget", "meeting_date": "2023-10-11T16:30:00+02:00", "section_type": "html_fragment", "section_title": "Dialogmøde med Frivilligcenter Greve", "case_number": "23-010133", "agenda_index": 1, "text": "Beslutning Dialogmøde blev holdt. Fremstilling Sagsprocedure Kultur- og Fritidsudvalget. Resume Kultur- og Fritidsudvalget afholder dialogmøde med bestyrelsen for Frivilligcenter Greve. Indstilling Der træffes ikke beslutning på dialogmødet. Dialogmødet bruges til orientering, drøftelse og dialog Sagsbeskrivelse Kultur- og Fritidsudvalget mødes årligt med Frivilligcenter Greve til et dialogmøde som en del af tilskuds- og samarbejdsaftalen med Frivilligcenter Greve. Hensigten med mødet er gensidig orientering, drøftelse og dialog om museets drift og udvikling. Økonomiske konsekvenser Der er ingen økonomiske konsekvenser for Greve Kommune. Øvrige konsekvenser I mødet deltager fra FrivilligCenter Greve: Nikoline Alletorp, centerleder Freddy Christiansen, formand Britta Jacobsen, næstformand", "source_path": "data/greve/raw_dagsordener/Kultur- og Fritidsudvalget_2023-10-11T16:30:00+02:00_4d205cea-7616-4da3-8224-08f70a6da0ee.json"}
{"document_id": "4d205cea-7616-4da3-8224-08f70a6da0ee", "committee": "Kultur- og Fritidsudvalget", "meeting_date": "2023-10-11T16:30:00+02:00", "section_type": "html_fragment", "section_title": "FrivilligCenter Greve - årsregnskab og årsberetning 2022", "case_number": "23-004188", "agenda_index": 2, "text": "Beslutning Orienteringen blev taget til efterretning med en bemærkning om, at udvalget påskønner FrivilligCenter Greves indsats. Fremstilling Sagsprocedure Kultur- og Fritidsudvalget. Resume FrivilligCenter Greve har udarbejdet årsregnskab og årsberetning for 2022, der er godkendt af bestyrelsen og som sendes til orientering i Kultur- og Fritidsudvalget. Indstilling Administrationen indstiller, at FrivilligCenter Greves årsregnskab og årsberetning for 2022 tages til efterretning. Sagsbeskrivelse Årsberetning 2022 FrivilligCenter Greve i 2022 afholdt følgende arrangementer: Sommerfest for projekterne. Fælles sommerfest for de frivillige og deltagerne i FrivilligCenter Greves projekter Greve Sommerfestival. Dagen bød på mange glade mennesker, sjove aktiviteter i foreningernes stande, flotte sceneoptrædener fra Greve Musikskole og lækker mad og drikke fra lokale virksomheder. Frivillig Fredag. Sidste fredag i september, hvor vi fejrede de mange frivillige, som året rundt gør en kæmpe forskel i lokalområdet. Frivilligdag med Greve Gymnasium. Sammen med IFS blev det arrangeret, at alle 1.g-elever besøgte en lokal forening eller kommunal institution for at lære om frivilligt arbejde. Greve Julemarked. Frivillige foreninger og lokale virksomheder stillede op og skabte julestemning på borgerhusets gårdsplads og i haven. Julemusikken var sikret af Greve Musikskole, Greve Pigegarde og forskellige kor. Julemarkedet en god mulighed for at synliggøre sin forening i lokalsamfundet og have en hyggelig dag sammen med andre frivillige. Kurser. Der blev afholdt fem kurser i 2022, Center for Frivilligt Socialt Arbejde stod for tre kurser, hvor vi blev klogere på hhv. rekruttering og fastholdelse af frivillige, konflikthåndtering i foreningsarbejdet og strategisk brug af sociale medier. Der blev afholdt to førstehjælpskurser bevilget af TrygFonden. FrivilligCenter Greve har i 2022 arbejdet med seks projekter hvor flere af dem er eksternt finansierede: UngeSkaber er støttet af TrygFonden og er forlænget frem til juli 2023.Formålet med projektet er at mindske ensomheden blandt unge i Greve og dermed styrke de unges trivsel. Det har projektet forsøgt at gøre gennem følgende tre indsatser: FriRum er et socialt og aktivt mødested for unge i Greve Kommune. Her mødes de unge hver torsdag til alt fra madlavning, brætspil, kreative projekter og ture ud af huset. De unge i FriRum er som regel blevet henvist fra PPR, familierådgivningen, uddannelsesrådgivere, Unge i Balance eller forældre. Ca. 50 unge har deltaget i FriRum siden 2020. MakkerOrdningen er et tilbud til unge, der oplever udfordringer fagligt og/eller socialt. I makkerordningen støtter den frivillige makker et ungt menneske med udgangspunkt i den unges behov. Nogle får således hjælp til at kunne følge bedre med i skolen, mens andre bruger deres makker til at vende deres tanker med. Inklusion i foreningslivet. FrivilligCenter Greve har været med til at udvikle metoden GruppeFrivillighed i samarbejde med andre af landets frivilligcentre. Metoden går ud på, at unge fra forskellige uddannelser melder sig som frivillige, og gruppevis, frem for individuelt, har ansvaret for at varetage en ugentlig frivilligopgave. Tank Op består af 3 aktiviteter: Hverdagsrådgivning: Personlig og helhedsorienteret rådgivning om f.eks. økonomi, boligforhold og anden hverdagsadministration. Jobcafé: Personlig vejledning om jobmuligheder, kompetenceafklaring og jobsøgning samt hjælp til at skrive CV og ansøgninger. Sprogcafé, hvor målgruppen kan øve dansk gennem samtale, udvide deres sociale netværk og øge deres forståelse for det danske samfund og kultur. I alt har 196 personer igennem 749 forløb (mange problematikker kræver flere rådgivninger) fået hjælp gennem Tank Op siden projektets start i august 2020 til december 2022. RUMBA er et mangfoldigt kvindefællesskab, hvor der har været afholdt fællesspisninger i løbet af året og fællesarrangementer sammen med Tank Op. Gang i Greve – Gåfællesskaber er et partnerskab mellem Idræts- og Fritidssekretariatet (IFS), FrivilligCenter Greve, Greve Kommune, DGI Midt- og Vestsjælland og Bevæg dig for livet. Gang i Greve havde til formål at skabe fokus på gang som en let tilgængelig aktivitet med lav barrierer for deltagelse samt at understøtte gå-værterne, etablere gode samarbejdsrelationer og henvise til gåfællesskaber.Ca. 200 borgere har været med på en af ’Gang i Greve’s gåture, deltaget i et gåfællesskab eller fundet en gå-makker som følge af partnerskabet. Borgerens Valg. Projektet sluttede i Juni 2022, som havde til formål at mindske ensomheden blandt ældre borgere og styrke deres oplevelse af selvbestemmelse. Der blev bl.a. lavet et overblik over eksisterende foreningstilbud målrettet aldersgruppen og udviklet nye aktiviteter. En app skulle også have været udviklet, men det lykkedes ikke projektet at nå i mål med denne del. Frivillig i Fællesskab. FrivilligCenter Greve har i december 2022 fået en bevilling til en projektansættelse på 15 timer til dette projektet af A.P. Møller Fonden. Projektet er landsdækkende. or FrivilligCenter Greve vi er med det første halvandet år fra januar 2023 til juni 2024. Projektet er et samarbejde mellem STU Greve (Særlig Tilrettelagt Ungdomsuddannelse) og FrivilligCenter Greve. Formålet med projektet er at give unge fra STU muligheden for at blive en del af frivillige fællesskaber og samtidig styrke og udvikle deres selvbillede og kompetencer og modvirke ensomhed. Herud over har FrivilligCenter Greve varetaget en lang række kerneopgaverne, som blandt andet omfatter at rekruttere frivillige til lokale foreninger og initiativer, vejledning af frivillige og foreninger og fundraising. Se årsrapporten i bilag 1 Årsregnskab 2022 FrivilligCenter Greve opfylder betingelserne for at modtage tilskud. Tilskuddene er anvendt til formålet. Grundet uforbrugte midler har FrivilligCenteret i regnskabet for 2022 en egenkapital på 343.993 kr., som overføres til 2023. Indtægter Tilskud fra Greve Kommune 379.253 kr. Greve Kommune (§18 Tank Op og §18 RUMBA) 20.813 kr. Tilskud fra Socialministeriet* 350.000 kr. Øvrige sponsorer, fonde og indtægter 600.873 kr. Medlemskontingenter 40.499 kr. Indtægter i alt 1.391.438 kr. * FrivilligCenter Greve er optaget i den statslige grundfinansiering, der sikrer FrivilligCenter Greve et tilskud på 350.000 kr. årligt under forudsætning af minimum et tilsvarende kommunalt tilskud. Udgifter Lønninger mv. 708.202 kr. Møder og aktiviteter 697.830 kr. Kontorudgifter i alt 66.231 kr. Udgifter i alt 1.472.263 kr. Se årsregnskabet i bilag 2. Lovgrundlag Årsregnskabet er aflagt i overensstemmelse med tilsagnsskrivelsen fra Socialstyrelsen og årsregnskabsloven i tilnærmet form. Årsregnskab og årsberetning 2021 er fremsendt i henholdt til tilskudsaftalen mellem Greve Kommune og FrivilligCenter Greve 2020-2022. FrivilligCenter Greve udfører deres opgaver i henhold til centerets vedtægter, kvalitetsmodel samt samarbejds- og tilskudsaftalen med Greve Kommune. Økonomiske konsekvenser Sagen har ingen økonomiske konsekvenser for Greve Kommune.", "source_path": "data/greve/raw_dagsordener/Kultur- og Fritidsudvalget_2023-10-11T16:30:00+02:00_4d205cea-7616-4da3-8224-08f70a6da0ee.json"}
{"document_id": "4d205cea-7616-4da3-8224-08f70a6da0ee", "committee": "Kultur- og Fritidsudvalget", "meeting_date": "2023-10-11T16:30:00+02:00", "section_type": "html_fragment", "section_title": "Budgetopfølgning 2 (2023) Kultur og Fritidsudvalget", "case_number": "23-003100", "agenda_index": 3, "text": "Beslutning Orienteringen blev taget til efterretning. Fremstilling Sagsprocedure Kultur- og Fritidsudvalget Resume I indeværende sag orienteres fagudvalget om indholdet i budgetopfølgning 2 2023 inden for eget udvalgsområde. Budgetopfølgning 2 2023 blev behandlet af Byrådet den 2. oktober 2023. Indstilling Administrationen indstiller, at sagen tages til efterretning. Sagsbeskrivelse Indeværende sag skal ses i sammenhæng med den samlede budgetopfølgning 2 2023, som er udarbejdet pr. 31. juli og blev behandlet af Byrådet den 2. oktober (pkt. 10). Områder under Kultur- og Fritidsudvalget Der forventes en afvigelse på 0,1 mio. kr. på driftsområdet, hvilket skyldes at Greve Svømmehal forventer en mindreindtægt på 0,5 mio. kr. For så vidt angår Greve Idræts- og Fritidscenter forventes der et mindreforbrug på 0,4 mio. kr. Endelig forventes der en anlægsforskydning fra 2023 til 2024-27 vedr. udvikling af Mosede Fort samtidig med at der er et ønske om at lægge anlægsprojekter omkring Mosede Fort sammen. Der henvises til bilag 1 og 2 til sagen der viser de enkelte forskydninger på udvalgets område. Økonomiske konsekvenser Sagen har ingen selvstændig økonomiske konsekvenser, da det bevillingsmæssige er besluttet i budgetopfølgning 2 (2023) Bevillingssag, som blev behandlet af Byrådet den 2. oktober (pkt. 11).", "source_path": "data/greve/raw_dagsordener/Kultur- og Fritidsudvalget_2023-10-11T16:30:00+02:00_4d205cea-7616-4da3-8224-08f70a6da0ee.json"}
{"document_id": "4d205cea-7616-4da3-8224-08f70a6da0ee", "committee": "Kultur- og Fritidsudvalget", "meeting_date": "2023-10-11T16:30:00+02:00", "section_type": "html_fragment", "section_title": "Kultur-, Idræts- og Fritidspolitikken 2023-2026 - orientering", "case_number": "23-010589", "agenda_index": 4, "text": "Beslutning Orienteringen blev taget til efterretning, idet udvalget ønsker at understøtte FrivilligCenter-Greves initiativ vedr. Socialkompasset og at det bliver en del af handleplanen KaMiBe og videreførelse af dette drøftes på et fællesmøde med Skole-, Børne- og Ungeudvalget drøfte udviklingen på frivillige området, og hvordan der kan arbejdes med at rekruttere frivillige i alle aldre, jf. teamet om ”Unge frivillige” i politikken der indarbejdes et tema vedr. udvalgets nye ansvarsområde om klub, ungdomsskole, Greve Kulturbase og det øvrige kultur- og fritidsområde Fremstilling Sagsprocedure Kultur- og Fritidsudvalget. Resume Administrationens orienterer om planer for arbejdet med Kultur- Idræts- og Fritidspolitikken, i perioden fra 2023 til 2026. Arbejdet tager udgangspunkt i Greve Kommunes vision, politikkens temaer og de ønskede effekter, der er opstillet i politikken. Arbejdet bliver struktureret ud fra handleplaner, som ud over beskrivelse af relevante indsatser, beskriver indhold og hvornår fagudvalget kan forvente at høre om det konkrete arbejde. Indstilling Administrationen indstiller, at orienteringen tages til efterretning. Sagsbeskrivelse Byrådet vedtog den 23. maj 2022 vision for Greve Kommune ”Naturligvis Greve – gennem helhedssyn og fællesskaber”. Til visionen er der formuleret otte politikker, som sammen med strategier på det planmæssige område, sætter retningen for Greve Kommunes planlægning, borgerettede indsatser og øvrige virke. Byrådet godkendte den 15. maj 2023 Kultur-, Idræts- og Fritidspolitik 2023-2026. Politikken tager udgangspunkt i Greve Kommunes vision og kobler sig mere specifikt til visionens temaer om aktivt foreningsliv, aktiv borgerinddragelse og velfærd i fællesskab. I denne sag orienterer administrationen om arbejdet med Kultur-, Idræts- og Fritidspolitikken. Kultur-, Idræts- og Fritidspolitikken dækker flere fagområder i Greve Kommune, og administrationen vil på tværs arbejde med og følge op i forhold til de indsatser, der skal indfri politikkens ønskede effekter. Handleplansoversigt Arbejdet med politikken styres gennem administrationens handleplaner. Opfølgningen overfor fagudvalg fremlægges i handleplansoversigter, som giver overblik og status, på tværs af de handlerplaner administrationen arbejder med. Den til sagen vedlagte handleplansoversigt (jf. bilag 1), omhandler Kultur-, Idræts- og Fritidspolitikkens temaer og ønskede effekter. I status-kolonnen fremgår de handlinger, administrationen gennemfører eller planlægger at gennemføre for at arbejde med Kultur-, Idræts- og Fritidspolitikken. Status-kolonnen oplyser endvidere , administrationen påtænker at orientere Kultur- og Fritidsudvalget om arbejdet. Kultur-, Idræts- og Fritidspolitikken har tre ønskede effekter. Derudover fremgår der yderligere en række emner der skal arbejdes med for at skabe et godt kultur-, idræts- og fritidsliv i Greve, og som samlet set leder frem til indfrielsen af de tre ønskede effekter. De ønskede effekter er: Mangfoldige kulturtilbud der bidrager til trivsel, livslang læring og dannelse Stærke fritidsfællesskaber der fremmer den fysiske og mentale sundhed Flere frivillige oplever, at det er nemt at være frivillig i Greve kommune Økonomiske konsekvenser Sagen har ingen økonomiske konsekvenser for Greve Kommune. Opfølgningen på arbejdet med politikkerne, bliver koordineret med budgetprocessen, så eventuelle økonomiske prioriteringer til indfrielse af ønskede effekter med videre, kan fremsættes politisk. Tidsplan Administrationen udarbejder i løbet af andet halvår 2023 handleplaner for hver af de ønskede effekter. Handleplaner har til formål at sikre en systematisk planlægning, gennemførelse og opfølgning. Opfølgningen på de ønskede effekter vil tilgå Kultur- og Fritidsudvalget gennem løbende orienteringspunkter på udvalgsmøderne.", "source_path": "data/greve/raw_dagsordener/Kultur- og Fritidsudvalget_2023-10-11T16:30:00+02:00_4d205cea-7616-4da3-8224-08f70a6da0ee.json"}
{"document_id": "4d205cea-7616-4da3-8224-08f70a6da0ee", "committee": "Kultur- og Fritidsudvalget", "meeting_date": "2023-10-11T16:30:00+02:00", "section_type": "html_fragment", "section_title": "Afrapportering sommerferieaktiviteter 2023", "case_number": "23-010726", "agenda_index": 5, "text": "Beslutning Orienteringen blev taget til efterretning, idet udvalget ønsker, at der indføres et krav om tilbagemelding fra foreningerne om deltagerantal. Herudover ønsker udvalget at få forelagt en sag, hvor principperne for at få tilskud er beskrevet, og at udvalget kan se ansøgningsskemaet. Fremstilling Sagsprocedure Kultur- og Fritidsudvalget. Resume Greve Kommune yder årligt underskudsdækning til foreninger i kommunen, som tilbyder sommerferieaktiviteter til børn og unge. I sommeren 2023 blev der udbudt 47 sommerferieaktiviteter for børn og unge i Greve Kommune. Denne sag orienterer om sommerens aktiviteter, herunder om omfanget af underskudsdækning og opmærksomhedspunkter i forbindelse med kommende sommerferieaktiviteter. Indstilling Administrationen indstiller, at orienteringen tages til efterretning. Sagsbeskrivelse Sommerferieaktiviteterne for børn og unge blev i år udbudt af 15 foreninger og tre institutioner. Det er i udgangspunktet foreninger og institutioner selv, som driver sommerferieaktiviteterne. Greve Kommunes administration hjælper med sparring, lokaler og annoncering, blandt andet via Aula og aktivigreve.dk. Derudover yder Greve Kommune en underskudsgaranti til foreninger, som søger herom. For at få underskudsdækning skal der være en deltagerbetaling på mindst 50 kr. pr. dag eller 250 kr. for en hel uge. Derudover skal der være tilmelding til aktiviteten, og aktiviteten skal understøtte en række principper, som er politisk besluttet. Der ydes ikke underskudsdækning til institutioner. De foreninger, som har modtaget underskudsdækning til sommerferieaktiviteter, har afrapporteret om aktiviteterne på aktivigreve.dk. Af afrapporteringerne fremgår blandt andet, at Omkring 1000 børn og unge har deltaget i en sommerferieaktivitet. Det har ikke været muligt at indhente deltagerantal fra alle aktiviteter. De foreninger som ikke modtager en underskudsgaranti er mere tilbøjelige til at glemme at indberette det. 607 børn og unge har deltaget i en sommerferieaktivitet, som der er givet underskudsgaranti til. Der er givet 195 kr. pr. deltager. der var aktiviteter som blev aflyst på grund af manglende tilslutning. Dog havde mange foreninger en rigtig god tilslutning på sommerferieaktiviteterne. Årets budget for sommerferieaktiviteter var på 124.738 kr. I alt blev 12 foreningsdrevne sommerferieaktiviteter gennemført og de fik alle udbetalt en underskudsgaranti fra Greve Kommune. Samlet blev der udbetalt 108.647 kr. i underskudsdækning til sommerferieaktiviteterne 2023. Se oversigt i tabellen i bilag 1. Administrationens erfaringsopsamling fra sommerferieaktiviteterne 2023 har givet anledning til følgende opmærksomhedspunkter: Der skal fortsat være fokus på at udbyde et alsidigt program med forskellige typer af aktiviteter. Det er vigtigt, at der er et bredt udbud til børn og unge med forskellige interesser. Der skal fortsat være deltagerbetaling ved de ordinære sommerferieaktiviteter. Deltagerbetaling har en forpligtende virkning. Det betyder, at flere dukker op til aktiviteterne, selvom deltagerbetalingen i mange tilfælde blot er symbolsk. Programmet kan indeholde aktiviteter med forskellig varighed. Der er fordele og ulemper ved kortere og længere forløb. Aktivitetens varighed afhænger af målgruppe og type af aktivitet. Længere forløb skaber relationer og bekendtskaber samt et dybere kendskab til aktiviteten. Kortere forløb egner sig godt til en yngre målgruppe og det er lettere at rekruttere frivillige til aktiviteterne. Sommerferieaktiviteter understøtter mange foreninger med både at fastholde og tiltrække nye medlemmer. Flere foreninger fortæller, at de har fået nye medlemmer som direkte konsekvens af sommerferieaktiviteterne. Opbakning fra administrationen er særligt vigtig ved nye sommerferieaktiviteter. Det gælder både i forhold til at finde lokaler, som sparring til sammensætning af program og kommunikation. Samlet formidling af program via aktivigreve.dk og distribuering via Aula fungerer godt. Det er godt, at det er digitalt, så programmet kan opdateres løbende. Det har ikke været muligt at indhente deltagerantal fra alle aktiviteter. De foreninger som ikke modtager en underskudsgaranti er mere tilbøjelige til at glemme at indberette det. Administrationen arbejder på en mere systematisk afrapportering til kommende år. Lovgrundlag Folkeoplysningsloven. Økonomiske konsekvenser Sagen har ingen økonomiske konsekvenser. Øvrige konsekvenser Det samlede budget for sommerferieaktiviteter var i alt 124.294 kr. Administrationen bevilgede i alt 118.356 kr. i tilskud til 18 aktiviteter. Heraf blev der i alt udbetalt 108.647 kr. til 12 gennemførte aktiviteter. Mindreforbruget indgår i budgetopfølgning 3.", "source_path": "data/greve/raw_dagsordener/Kultur- og Fritidsudvalget_2023-10-11T16:30:00+02:00_4d205cea-7616-4da3-8224-08f70a6da0ee.json"}
{"document_id": "4d205cea-7616-4da3-8224-08f70a6da0ee", "committee": "Kultur- og Fritidsudvalget", "meeting_date": "2023-10-11T16:30:00+02:00", "section_type": "html_fragment", "section_title": "Orientering fra formanden/gensidig orientering", "case_number": "21-014479", "agenda_index": 6, "text": "Beslutning Orienteringerne blev taget til efterretning, idet udvalget ønsker at få forelagt en sag med forslag til studietur, der understøtter udvalgets nye opgave med at bygge bro mellem ungdomsskoler, klubber, Greve Kulturbase og det øvrige kultur- og fritidsområde, eksempelvis til Brøndby Kommune. Der blev endvidere orienteret om Halloween på Fortet, lørdag den 28. oktober 2023. Fremstilling Sagsprocedure Kultur- og Fritidsudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning. - Orientering om Frivillig Fredag den 29. september 2023. - Orientering om Forfatterdag den 30. september 2023. - Mulig studietur til Brøndby Kommune.", "source_path": "data/greve/raw_dagsordener/Kultur- og Fritidsudvalget_2023-10-11T16:30:00+02:00_4d205cea-7616-4da3-8224-08f70a6da0ee.json"}
{"document_id": "4d205cea-7616-4da3-8224-08f70a6da0ee", "committee": "Kultur- og Fritidsudvalget", "meeting_date": "2023-10-11T16:30:00+02:00", "section_type": "html_fragment", "section_title": "Huskeliste og orientering fra administrationen", "case_number": "21-013714", "agenda_index": 7, "text": "Beslutning Orienteringen blev taget til efterretning. Fremstilling Sagsprocedure Kultur- og Fritidsudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil den blive vedlagt som bilag. Indstilling Administrationen indstiller, at orienteringen tages til efterretning. Sagsbeskrivelse Administrationen har følgende til orientering: - Dialog med Idrætsrådet og Fritidsrådet - Status på lokaler og lokaleanmodninger", "source_path": "data/greve/raw_dagsordener/Kultur- og Fritidsudvalget_2023-10-11T16:30:00+02:00_4d205cea-7616-4da3-8224-08f70a6da0ee.json"}
{"document_id": "4d205cea-7616-4da3-8224-08f70a6da0ee", "committee": "Kultur- og Fritidsudvalget", "meeting_date": "2023-10-11T16:30:00+02:00", "section_type": "html_fragment", "section_title": "Kultur- og Fritidsudvalget mødekalender 2023", "case_number": "21-014480", "agenda_index": 8, "text": "Beslutning Orienteringen blev taget til efterretning. Fremstilling Sagsprocedure Kultur- og Fritidsudvalget. Resume I sagen gives et overblik over Kultur- og Fritidsudvalgets møder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Mødekalenderen er vedhæftet som bilag.", "source_path": "data/greve/raw_dagsordener/Kultur- og Fritidsudvalget_2023-10-11T16:30:00+02:00_4d205cea-7616-4da3-8224-08f70a6da0ee.json"}
{"document_id": "4d205cea-7616-4da3-8224-08f70a6da0ee", "committee": "Kultur- og Fritidsudvalget", "meeting_date": "2023-10-11T16:30:00+02:00", "section_type": "html_fragment", "section_title": "Underskriftsark", "case_number": "21-014481", "agenda_index": 9, "text": "Fremstilling Sagsprocedure Kultur- og Fritidsudvalget. Resume Elektronisk underskriftsark.", "source_path": "data/greve/raw_dagsordener/Kultur- og Fritidsudvalget_2023-10-11T16:30:00+02:00_4d205cea-7616-4da3-8224-08f70a6da0ee.json"}
