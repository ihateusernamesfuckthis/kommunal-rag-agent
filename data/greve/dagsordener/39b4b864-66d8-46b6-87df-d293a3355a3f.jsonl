{"document_id": "39b4b864-66d8-46b6-87df-d293a3355a3f", "committee": "Kultur- og Fritidsudvalget", "meeting_date": "2022-10-12T16:30:00+02:00", "section_type": "html_fragment", "section_title": "Godkendelse af dagsorden", "case_number": "21-014482", "agenda_index": 0, "text": "Beslutning Godkendes. Fremstilling Sagsprocedure Kultur- og Fritidsudvalget. Resume Godkendelse af dagsorden for mødet den 12. oktober 2022. Indstilling Center for Politik, Organisation & Borgerbetjening indstiller, at dagsordenen godkendes.", "source_path": "data/greve/raw_dagsordener/Kultur- og Fritidsudvalget_2022-10-12T16:30:00+02:00_39b4b864-66d8-46b6-87df-d293a3355a3f.json"}
{"document_id": "39b4b864-66d8-46b6-87df-d293a3355a3f", "committee": "Kultur- og Fritidsudvalget", "meeting_date": "2022-10-12T16:30:00+02:00", "section_type": "html_fragment", "section_title": "Afrapportering sommerferieaktiviteter 2022", "case_number": "22-011312", "agenda_index": 1, "text": "Beslutning Udvalget tog orienteringen til efterretning med følgende bemærkninger: Udvalget glæder sig over, at så mange forskellige aktører har budt ind med aktiviteter, og at så mange børn har fået gavn af sommerferieaktiviteterne. På baggrund af de nye budgetmæssige rammer for sommerferieaktiviteterne, ønsker udvalget at få forelagt en sag med forslag til justerede rammer for sommerferieaktiviteterne. Herunder er det væsentligt for udvalget, at midlerne kommer flest mulige børn til gode, at der sammenhæng mellem tilskuddets størrelse og deltagerantal på den enkelte aktivitet og fokus på at tiltrække børn til aktiviteter, som de ikke nødvendigvis går til i forvejen. Fremstilling Sagsprocedure Kultur- og Fritidsudvalget Resume Der har i sommeren 2022 været udbudt 53 sommerferieaktiviteter for børn og unge i Greve Kommune og udbetalt 250.214 kr. i underskudsgaranti. Sagen giver et samlet billede af sommerens aktiviteter og opsummerer fastholdelses- og udviklingspunkter. Indstilling Center for politik, Organisation & Borgerbetjening indstiller, at orientering om årets sommerferieaktiviteter tages til efterretning. Sagsbeskrivelse Der har i sommeren 2022 i alt været udbudt 53 sommerferieaktiviteter til Greve Kommunes børn og unge. Aktiviteterne har været udbudt af 19 foreninger og fire institutioner. Årets budget for sommerferieaktiviteter var 272.642 kr. Der blev ansøgt om underskudsgaranti for i alt 498.844 kr. Flere foreninger har udbudt sommerferieaktiviteter i de sidste par år. En udvikling som administrationen har understøttet, for at få mere variation i aktiviteterne, så de henvender sig til en bredere målgruppe. I 2022 var der blandt andet nye hold med sejlads og vævning. Alle aktiviteter blev annonceret på www.aktivigreve.dk og sendt til alle forældre til skolebørn via Aula Med flere og nye sommerferieaktiviteter, er der også blevet ansøgt om mere underskudsgaranti. Derfor er der de i 2021 og 2022 bevilget penge fra børnekulturmidlerne til kulturinstitutionernes aktiviteter, for at kunne imødekomme den større efterspørgsel på underskudsgaranti. Administrationen gav tilsagn om underskudsgaranti til 37 aktiviteter og for i alt 328.100 kr. Heraf blev der afsat 50.000 kr. fra børnekulturmidlerne til at dække nogle af kulturinstitutionernes aktiviteter, så som forfatterskole, dramacamp, sang-bootcamp og bonderøvsferie på museet. Administrationen bevilger altid flere penge end budgetteret, da erfaring viser, at der hvert år er aktiviteter, som ikke får brug for deres underskudsgaranti eller aflyses. I alt blev 42 aktiviteter gennemført og af dem fik 27 udbetalt en underskudsgaranti fra Greve Kommune som samlet set udgjorde 250.214 kr. Se oversigt i tabel 1. Nogle foreninger arrangerer sommeraktiviteter gennem andre rammer end kommunens, det er for eksempel via forbund. Disse aktiviteter har vi aftalt indgår i den samlede kommunikation om sommeraktiviteter. Tabel 1: Fordeling af tilskud til sommerferieaktiviteter Type af tilskud Budget Antal aktiviteter med tilskud Bevilget tilskud Udbetalt tilskud Uforbrugt budget Idræt/fritid 272.642,00 23 264.100,00 197.714,00 74.928,00 Kultur 50.000,00 4 64.000,00 52.500,00 -2,500,00 I alt 322.642,00 27 328.100,00 250.214,00 72.428,00 Bilag 1 viser desuden et overblik over alle de aktiviteter, som blev udbudt fordelt på institutioner og foreninger, hvor mange der blev realiseret, antal deltagere og hvor meget de har modtaget i underskudsgaranti. Bilag 2 viser billeder og citater fra afrapporteringen. Alle foreninger, der har modtaget underskudsgaranti har indsendt afrapportering via www.aktivigreve.dk. Afrapporteringen dokumenterer følgende: 1.118 børn har deltaget i en sommerferieaktivitet. 804 børn har deltaget i en sommerferieaktivitet, som der er givet underskudsgaranti til, hvormed der er givet 311 kr. pr. deltager. 11 aktiviteter blev aflyst på grund af manglende tilslutning. Mange foreninger havde rigtig god tilslutning og en enkelt forening fik ikke brug for den ansøgte underskudsgaranti grundet overvældende tilslutning. Administrationens refleksioner og foreningernes afrapportering har desuden givet anledning til følgende fastholdelses- og udviklingspunkter til sommerferieaktiviteter i 2023: Der skal fortsat være fokus på at udbyde et alsidigt program med forskellige typer af aktiviteter. Det er vigtigt, at der er et bredt udbud til børn og unge med forskellige interesser. Bilag 1-3 viser en overvægt af idrætsaktiviteter. Der skal fortsat være deltagerbetaling ved de ordinære sommerferieaktiviteter. Deltagerbetaling har en forpligtende virkning. Det betyder, at flere dukker op til aktiviteterne, selvom deltagerbetalingen i mange tilfælde blot er symbolsk. Programmet kan indeholde aktiviteter med forskellig varighed. Der er fordele og ulemper ved kortere og længere forløb. Aktivitetens varighed afhænger af målgruppe og type af aktivitet. Længere forløb skaber relationer og bekendtskaber samt et dybere kendskab til aktiviteten. Kortere forløb egner sig godt til en yngre målgruppe og det er lettere at rekruttere frivillige til aktiviteterne. Opbakning fra administrationen er særligt vigtig ved nye sommerferieaktiviteter. Det gælder både i forhold til at finde lokaler, som sparring til sammensætning af program og kommunikation.. Samlet formidling af program via www.aktivigreve.dk og distribuering via Aula fungerer godt. Det er godt, at det er digitalt, så programmet kan opdateres løbende. Administrationen har efter sidste års evaluering forsimplet oversigten, så det kun er endnu ikke afholdte aktiviteter, der vises i programmet. Sommerferieaktiviteter understøtter mange foreninger med både at fastholde og tiltrække nye medlemmer. Flere foreninger fortæller, at de har fået nye medlemmer som direkte konsekvens af sommerferieaktiviteterne. Det har ikke været muligt at indhente deltagerantal fra alle aktiviteter. De foreninger som ikke modtager en underskudsgaranti er mere tilbøjelige til at glemme at indberette det. Administrationen arbejder på en mere systematisk afrapportering til kommende år. Lovgrundlag Folkeoplysningsloven Økonomiske konsekvenser Det samlede budget for sommerferieaktiviteter var i alt 322.642 kr., hvor 272.642 kr. var fra puljen til sommerferieaktiviteter og 50.000 kr. fra børnekulturmidlerne. Administrationen bevilgede i alt 328.100 kr. i tilskud til 27 aktiviteter. Som følge af aflysninger af aktiviteter blev der i alt udbetalt 250.214 kr. i tilskud, hvormed der er et tilbageløb (se ”Uforbrugt budget” i Tabel 1) på i alt 72.428,00 kr. For idræts- og fritidsaktiviteterne udgør tilbageløbet i alt 74.928 kr., hvilket bl.a. skyldes aflysningen af et tværgående foreningsinitiativ Tour De Forening 2022 , hvor der blev bevilget 30.000 kr.", "source_path": "data/greve/raw_dagsordener/Kultur- og Fritidsudvalget_2022-10-12T16:30:00+02:00_39b4b864-66d8-46b6-87df-d293a3355a3f.json"}
{"document_id": "39b4b864-66d8-46b6-87df-d293a3355a3f", "committee": "Kultur- og Fritidsudvalget", "meeting_date": "2022-10-12T16:30:00+02:00", "section_type": "html_fragment", "section_title": "Vedtægtsændringer Greve Museum", "case_number": "22-006813", "agenda_index": 2, "text": "Beslutning Godkendes. Fremstilling Sagsprocedure Kultur- og Fritidsudvalget. Resume I sagen fremstilles reviderede vedtægter for Greve Museum til behandling i Kultur- og Fritidsudvalget. Vedtægterne er godkendt af Greve Museums bestyrelse og Slots- og Kulturstyrelsen. Sagen fremstiller baggrund for opdateringen og de væsentligste ændringer i vedtægterne. Reviderede og nuværende vedtægter er vedlagt sagen som bilag. Indstilling Center for Politik, Organisation & Borgerbetjening indstiller, at reviderede vedtægter fra Greve Museum godkendes. Sagsbeskrivelse Baggrund I sagen fremstilles reviderede vedtægter for Greve Museum. På Kultur- og Fritidsudvalgsmøde den 14. september 2022 blev udvalget orienteret om Greve Museums meget tilfredsstillende kvalitetsvurdering fra Slots- og Kulturstyrelsen. Greve Museum har lavet en handleplan, der følger op på anbefalinger i kvalitetsvurderingen. En del af den handleplan omfatter en opdatering af museets vedtægter. Bemærkninger fra Slots- og Kulturstyrelsen Slots- og Kulturstyrelsen bemærkede i kvalitetsvurderingen, at museets vedtægter godkendt i 2014 ikke afspejler den gældende museumslovs formålsbestemmelse, og at der ikke er klart sammenhæng mellem de vedtægtsbestemte fokusområder og museets strategiske fokus og profil for sine to besøgssteder. Derfor anbefalede Slots- og Kulturstyrelsen en revision af museets vedtægter i henhold til gældende lovgivning, og med det formål at skabe overensstemmelse med museets strategiske fokus og faglige profil for museets to besøgssteder. Forslag til nye vedtægter er vedhæftet sagen som bilag. Vedtægterne er godkendt af Greve Museums bestyrelse den 17. august 2022 og af Slots- og Kulturstyrelsen den 1. september 2022. Væsentlige ændringer De tre væsentligste ændringer i vedtægterne er: 1. En generel gennemskrivning af vedtægterne med de korrekte referencer til nuværende lovgivning. 2. At Mosede Fort er indskrevet i vedtægterne gennem matrikelnummer og ansvarsområde. I vedtægterne fra 2014 stod følgende vedrørende ansvarsområde: \"Museet lægger særligt vægt på tiden efter udskiftningen i slutningen af 1700-tallet herunder betydningen af Greveegnens nærhed til hovedstaden. Som følge af den kolossale tilflytning til Greve Kommune har museet specielt fokus på kulturforskelle og kulturmøde samt dannelse af identitet gennem de sidste 100 år.\" I de reviderede vedtægter er dette afsnit ændret til: \"Museets ansvarsområde er nyere tids kulturhistorie i Greve Kommune. Museet fokuserer på flg. hovedtemaer: Landbosamfundets forandring og udvikling til moderne forstadskommune fra ca. 1800 til i dag. Herunder fokus på den materielle kulturarv, der er særlig for det historiske område Hedebo-egnen, der ikke følger de nuværende kommunegrænser. Med afsæt i Mosede Fort og Tune-stillingen at belyse aspekter af Danmark under 1. Verdenskrig.\" 3. Hertil er der ændret i beskrivelsen af bestyrelsens arbejde. I vedtægterne fra 2014 var bestyrelsens arbejdsgange beskrevet mere detaljeret, i de reviderede retningslinjer henvises til, at bestyrelsen selv fastsætter sin forretningsorden. Lovgrundlag Vedtægterne forelægges til beslutning i Kultur- og Fritidsudvalget, da det fremgår af kommunens delegationsplan, at \"aftaler, vedtægter mv. for kommunens kulturinstitutioner\" besluttes i det stående udvalg. Lovgrundlaget for statsanerkendte museer baseres på følgende områder: Lovbekendtgørelse nr. 358 af 8. april 2014. Bekendtgørelse nr. 333 af 25. februar 2021 om museer m.v. Lov nr. 1531 af 21. december 2010 om økonomiske og administrative forhold for modtagere af driftstilskud fra Kulturministeriet. Bekendtgørelse nr. 1701 af 21. december 2010 om økonomiske og administrative forhold for modtagere af driftstilskud fra Kulturministeriet. Greve Kommunes arkiv drives af museet i henhold til bestemmelserne i arkivloven, jf. bekendtgørelse nr. 1035 af 21. august 2007 med de efterfølgende ændringer. Økonomiske konsekvenser Sagen har ingen økonomiske konsekvenser.", "source_path": "data/greve/raw_dagsordener/Kultur- og Fritidsudvalget_2022-10-12T16:30:00+02:00_39b4b864-66d8-46b6-87df-d293a3355a3f.json"}
{"document_id": "39b4b864-66d8-46b6-87df-d293a3355a3f", "committee": "Kultur- og Fritidsudvalget", "meeting_date": "2022-10-12T16:30:00+02:00", "section_type": "html_fragment", "section_title": "Revideret Kultur,- Idræts- og Fritidspolitik 2023-2026", "case_number": "22-011361", "agenda_index": 3, "text": "Beslutning 1.-2. Godkendes. Fremstilling Sagsprocedure Kultur- og Fritidsudvalget Resume Kultur- og Fritidsudvalget besluttede på deres møde den 17. august 2022 at Kultur-, Idræts- og Fritidspolitikken 2023-2026 skulle være en videreførelse af den eksisterende politik men i ny struktur og form. Udvalget besluttede at de vil godkende politikken på deres møde 12. oktober 2022. Udvalget ønsker efterfølgende implementeringsworkshops med kultur-, idræts- og fritidsområdet Indstilling Center for Politik, Organisation & Borgerbetjening indstiller, at udvalget godkender den foreløbige reviderede Kultur-, Idræts- og Fritidspolitik at udvalget godkender procesplan Sagsbeskrivelse Den reviderede Kultur-, Idræts- og Fritidspolitik 2023-2026 er skrevet på et fundament af den eksisterende Kultur-, Idræts- og Fritidspolitik og de målsætninger som Kultur- og Fritidsudvalget har drøftet på deres møder i januar og februar 2022. Kulturområdet har på baggrund af Kultur- og Fritidsudvalgets målsætninger fået en tydeligere plads i den reviderede politik. Politikken forholder sig til Greve kommunes vision og de værdier, som ligger i denne og sammenbinder disse med de trædesten som er vigtige for kultur- og fritidsområdet. Politikken samler sig som aftalt på Kultur- og Fritidsudvalgets møde i august 2022 omkring tre politiske pejlemærker: Et varieret og engagerende kulturliv Et aktivt fritids- og foreningsliv De frivillige former lokalsamfundet Hvert af de politiske pejlemærker beskriver kort området, hvad Kultur- og Fritidsudvalget ønsker at arbejde med og et afsluttende effektmål der er den overordnede ambition for arbejdet under det udvalgte pejlemærke. Afslutningsvis er der opstillet rammer for folkeoplysningsområdet, så kravet om en folkeoplysningspolitik er implementeret i Kultur-, Idræts- og Fritidspolitikken 2023-2026. Formen på den reviderede Kultur-, Idræts- og Fritidspolitikken 2023-2026 er væsentlig forskellig fra den eksisterende politik. Det skyldes, at den reviderede politik ikke er bygget op omkring liv og samtidig forholder sig til Greve kommunes nye samlede vision. Men indholdet i den reviderede politik udspringer af de temaer, som er i den eksisterende politik suppleret med Kultur- og Fritidsudvalgets målsætninger. Procesplan: Der ligges op til, at Kultur- og Fritidsudvalget godkender den reviderede Kultur-, Idræts- og Fritidspolitik 2023-2026 på dagens møde. Dette er en foreløbig udgave som kan justeres i kølvandet på nedenstående processer frem mod den endelige beslutning i byrådet marts 2023. At der i perioden fra november 2022 til januar 2023 afholdes to til tre workshops med aktører inden for de tre pejlemærker, for at få politikken ud og leve blandt foreninger, kulturinstitutioner og andre aktører. Medlemmerne af Kultur- og fritidsudvalget er værter på disse workshops. I perioden november 2022 til januar 2023 skabes der også dialoger på tværs med andre fagområder i kommunen, så der sikres samklang og sammenhæng mellem de forskellige politikker, der tager afsæt i den fælles vision. Kultur-, Idræts- og Fritidspolitik 2023-2026 vedtages endeligt af Kultur- og Fritidsudvalget i februar 2023. Politikken vedtages af Byrådet i marts 2023 - eventuelt sammen med et oplæg fra de to-tre workshops om handlinger og tiltag der skal implementere elementer af politikken. Lovgrundlag Folkeoplysningsloven Økonomiske konsekvenser Der er ingen økonomiske konsekvenser. Tidsplan November 2022 til januar 2023: Implementeringsworkshops og dialoger på tværs af fagområder Februar 2022: Kultur- og Fritidsudvalgets endelige godkendelse af Kultur- Idræts- og Fritidspolitikken 2023-2026 Marts 2023 Byrådet vedtager alle borgerrettede politikker.", "source_path": "data/greve/raw_dagsordener/Kultur- og Fritidsudvalget_2022-10-12T16:30:00+02:00_39b4b864-66d8-46b6-87df-d293a3355a3f.json"}
{"document_id": "39b4b864-66d8-46b6-87df-d293a3355a3f", "committee": "Kultur- og Fritidsudvalget", "meeting_date": "2022-10-12T16:30:00+02:00", "section_type": "html_fragment", "section_title": "Budgetopfølgning 2 2022, Kultur- og Fritidsudvalget", "case_number": "22-000027", "agenda_index": 4, "text": "Beslutning Tages til efterretning. Fremstilling Sagsprocedure Kultur- og Fritidsudvalget Resume I denne sag orienteres fagudvalget om indholdet i budgetopfølgning 2 2022 inden for eget udvalgsområde. Budgetopfølgning 2 2022 blev behandlet i Byrådet den 3. oktober 2022. Indstilling Center for Økonomi & HR indstiller, at sagen tages til efterretning. Sagsbeskrivelse Denne sag skal ses i sammenhæng med den samlede budgetopfølgning 2 2022, som er udarbejdet pr. 31. juli 2022 og blev behandlet af Byrådet den 3. oktober 2022. Det korrigerede budget for Kultur- og Fritidsudvalget var pr. 31. juli 2022 på 75,9 mio. kr. Afvigelser på udvalgets område gennemgås nedenfor. Områder under Kultur- og Fritidsudvalget Inden for udvalgets område forventes et mindreforbrug på 0,5 mio. kr. Mindreforbruget er fordelt på aftenskoler, lokaletilskud og børnekultur samt institutionerne Greve Idrætscenter og Biblioteket. Disse mindreforbrug opvejer forventningen om mindreindtægter på Svømmehallen på 1,2 mio. kr., som skyldes færre gæster som følge af renoveringen af det store bassin. Alle enkelt afvigelser på området kan ses i bilag 1. Økonomiske konsekvenser Sagen har ingen selvstændige økonomiske konsekvenser, da disse ligger i bevillingssagen til budgetopfølgning 2, som blev behandlet af Byrådet den 3. oktober.", "source_path": "data/greve/raw_dagsordener/Kultur- og Fritidsudvalget_2022-10-12T16:30:00+02:00_39b4b864-66d8-46b6-87df-d293a3355a3f.json"}
{"document_id": "39b4b864-66d8-46b6-87df-d293a3355a3f", "committee": "Kultur- og Fritidsudvalget", "meeting_date": "2022-10-12T16:30:00+02:00", "section_type": "html_fragment", "section_title": "Orientering fra formanden/gensidig orientering", "case_number": "21-014479", "agenda_index": 5, "text": "Beslutning Orientering om at der har været afholdt en meget velbesøgt FrivilligFredag Drøftelse af stigende eludgifter. Drøftelse af rammer og proces for nytårskoncerten. Fremstilling Sagsprocedure Kultur- og Fritidsudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Center for Politik, Organisation & Borgerbetjening indstiller, at eventuelle orienteringer tages til efterretning.", "source_path": "data/greve/raw_dagsordener/Kultur- og Fritidsudvalget_2022-10-12T16:30:00+02:00_39b4b864-66d8-46b6-87df-d293a3355a3f.json"}
{"document_id": "39b4b864-66d8-46b6-87df-d293a3355a3f", "committee": "Kultur- og Fritidsudvalget", "meeting_date": "2022-10-12T16:30:00+02:00", "section_type": "html_fragment", "section_title": "Huskeliste og orientering fra administrationen", "case_number": "21-013714", "agenda_index": 6, "text": "Beslutning Orientering om den forestående fortællefestival, som starter med kultur-skattejagt i efterårsferien og løber frem til kulminationen med halloween på Fortet. Orientering om muligt kursus fra Komponent for byrådsmedlemmer i kulturelle bestyrelser. Dialog om muligheden for at få information på et udvalgsmøde om roller og ansvar i bestyrelsesposter i stedet for. Programmet udsendes til orientering på mail. Fremstilling Sagsprocedure Kultur- og Fritidsudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil den blive vedlagt som bilag. Indstilling Center for Politik, Organisation & Borgerbetjening indstiller, at orienteringen tages til efterretning. Sagsbeskrivelse Administrationen har følgende til orientering: Greve Museum har modtaget bevilling fra Ny Carlsbergfondet til 17 værker fra udstillingen Faraway Nearby. Greve Museum har modtaget en bevilling fra Ny Carlsbergfondet, så museet kan erhverve 17 værker fra udstillingen Faraway Nearby . Værkerne er portrætfotos der viser tekstilgenstande fra Greve Museums samling med piger fra folkeskoler i Greve Kommune. Når værkerne bliver genophængt, vil en del af dem være at finde i museets stemningsfyldte café, men de resterende værker skal ikke bare på magasin. Det er Greve Museums ambition, at den smukke kombination af kunst og kommunens kulturarv kan komme i omløb på de andre kulturinstitutioner i Greve enten i pop-up udstillinger eller ved en rotationsordning.", "source_path": "data/greve/raw_dagsordener/Kultur- og Fritidsudvalget_2022-10-12T16:30:00+02:00_39b4b864-66d8-46b6-87df-d293a3355a3f.json"}
{"document_id": "39b4b864-66d8-46b6-87df-d293a3355a3f", "committee": "Kultur- og Fritidsudvalget", "meeting_date": "2022-10-12T16:30:00+02:00", "section_type": "html_fragment", "section_title": "Kultur- og Fritidsudvalgets mødekalender 2022", "case_number": "21-014480", "agenda_index": 7, "text": "Beslutning Tages til efterretning. Fremstilling Sagsprocedure Kultur- og Fritidsudvalget. Resume I sagen gives et overblik over Kultur- og Fritidsudvalgets udvalgsmøder og møder i tilknytning til udvalget. Indstilling Center for Politik, Organisation & Borgerbetjening indstiller, at orienteringen tages til efterretning. Sagsbeskrivelse Kalenderen er vedhæftet som bilag.", "source_path": "data/greve/raw_dagsordener/Kultur- og Fritidsudvalget_2022-10-12T16:30:00+02:00_39b4b864-66d8-46b6-87df-d293a3355a3f.json"}
{"document_id": "39b4b864-66d8-46b6-87df-d293a3355a3f", "committee": "Kultur- og Fritidsudvalget", "meeting_date": "2022-10-12T16:30:00+02:00", "section_type": "html_fragment", "section_title": "Underskriftsark", "case_number": "21-014481", "agenda_index": 8, "text": "Fremstilling Sagsprocedure Kultur- og Fritidsudvalget. Resume Elektronisk underskriftsark.", "source_path": "data/greve/raw_dagsordener/Kultur- og Fritidsudvalget_2022-10-12T16:30:00+02:00_39b4b864-66d8-46b6-87df-d293a3355a3f.json"}
