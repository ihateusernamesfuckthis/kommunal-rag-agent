{"document_id": "899876cb-901a-4c34-884a-53261e8b4210", "committee": "Social- og Handicapudvalget", "meeting_date": "2023-11-13T17:00:00+01:00", "section_type": "html_fragment", "section_title": "Godkendelse af dagsorden", "case_number": "21-014477", "agenda_index": 0, "text": "Beslutning Godkendt. Afbud: Maria Witthøft Fremstilling Sagsprocedure Social- og Handicapudvalget. Resume Godkendelse af dagsorden for mødet den 13. november 2023. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Social- og Handicapudvalget_2023-11-13T17:00:00+01:00_899876cb-901a-4c34-884a-53261e8b4210.json"}
{"document_id": "899876cb-901a-4c34-884a-53261e8b4210", "committee": "Social- og Handicapudvalget", "meeting_date": "2023-11-13T17:00:00+01:00", "section_type": "html_fragment", "section_title": "Dialogmøde med Socialtilsyn Øst", "case_number": "23-012140", "agenda_index": 1, "text": "Beslutning Der var en gensidig drøftelse og dialog, som blev taget til efterretning. Afbud: Maria Witthøft Fremstilling Sagsprocedure Social- og Handicapudvalget. Resume Sagen handler om en dialog med Socialtilsyn Øst om socialtilsynets opgaver. Dels opgaver generelt, dels mere specifikt om godkendelsesproceduren ved oprettelse af nye tilbud, herunder oprettelse af botilbud i andre kommuner. Socialtilsyn Øst fører tilsyn med tilsynspligtige sociale tilbud i Greve Kommune, og skal desuden godkende eventuelle nye botilbud, som Greve Kommune måtte beslutte at etablere i de kommende år. Indstilling Der træffes ikke beslutning på dialogmødet. Dialogmødet bruges til orientering, drøftelse og dialog. Sagsbeskrivelse Dagsorden for dialogmødet: Kort præsentation af Socialtilsyn Øst og tilsynets opgaver Orientering om godkendelsesprocedurer for nye botilbud, herunder oprettelse af botilbud i andre kommuner Spørgsmål og dialog Socialtilsyn Øst er inviteret til dialog i tidsrummet kl. 17.00 – 17.30, og fra Tilsynet deltager tilsynskonsulent Charlotte Schultz og juridisk konsulent Malene Vincents. På dialogmødet deltager desuden socialchef Mariann Mikkelsen. Som baggrundsviden for Social- og Handicapudvalget følger nedenfor nogle faktuelle oplysninger om socialtilsyn. Om socialtilsyn generelt Lov om socialtilsyn trådte i kraft den 1. januar 2014. Med loven blev der etableret fem socialtilsyn, der har til opgave at godkende og føre tilsyn med kvaliteten af plejefamilier og sociale tilbud i Danmark. De fem socialtilsyn er fordelt med ét tilsyn i hver region, og inden for hver region er en af regionens kommuner i loven udpeget som tilsynskommune. En tilsynskommune kan dog ikke føre tilsyn med egne tilbud, så derfor fører de fem tilsynskommuner hver især tilsyn med tilbuddene i en af de fire andre tilsynskommuner. De institutioner og tilbud, der er omfattet af socialtilsyn, er i hovedtræk: Plejefamilier Døgntilbud for børn og unge Botilbud og botilbudslignende tilbud for voksne Stofmisbrugsbehandlingstilbud Alkoholbehandlingssteder Socialtilsynet omfatter alle ovennævnte tilbud uanset ejerform: Kommunale, regionale, selvejende og private. Om Socialtilsyn Øst Socialtilsynet i Region Sjælland hedder Socialtilsyn Øst, og har Holbæk Kommune som tilsynskommune. Socialtilsyn Øst fører tilsyn med plejefamilier og sociale tilbud i Region Sjælland og i Hjørring Kommune, der er tilsynskommune i Region Nordjylland. Derudover har Socialtilsyn Øst en landsdækkende specialistfunktion som tilsynsmyndighed for botilbud med sikrede afdelinger og døgninstitutioner med lukkede, sikrede og særligt sikrede afdelinger i hele Danmark. På voksenområdet i Greve Kommune fører Socialtilsyn Øst tilsyn med botilbuddene Vangeleddet og Freyas Kvarter 4-6 samt med Greve Rusmiddelcenter. Ifølge årsrapporten for 2022 havde Socialtilsyn Øst tilsynsforpligtelsen med 1.041 plejefamilier og 358 sociale tilbud. Alle plejefamilier og sociale tilbud får minimum et årligt tilsynsbesøg, og der blev gennemført i alt 1.901 tilsynsbesøg. Herudover godkendte tilsynet 30 nye plejefamilier og 10 nye sociale tilbud. Tilsynet har også en whistleblowerordning, hvor der blev modtaget og behandlet 409 henvendelser om bekymrende forhold. Socialtilsyn Øst har afdelinger i Jyderup og i Nykøbing F, og havde i 2022 i alt 70 ansatte, heraf 50 tilsynskonsulenter. Hvis Greve Kommune beslutter at etablere nye botilbud omfattet af tilsynspligt, skal oprettelsen godkendes af Socialtilsyn Øst. Det gælder både nye botilbud beliggende i Greve Kommune og nye botilbud, der geografisk ligger i en anden kommune. Sidstnævnte kan muligvis blive aktuelt, jf. budgetbemærkningen i det vedtagne budget 2024-27 om at afsøge muligheden for et etablere et botilbud i lejrskolen Hulemosegård i Vordingborg Kommune. Økonomiske konsekvenser Sagen har ingen økonomiske konsekvenser for Greve Kommune.", "source_path": "data/greve/raw_dagsordener/Social- og Handicapudvalget_2023-11-13T17:00:00+01:00_899876cb-901a-4c34-884a-53261e8b4210.json"}
{"document_id": "899876cb-901a-4c34-884a-53261e8b4210", "committee": "Social- og Handicapudvalget", "meeting_date": "2023-11-13T17:00:00+01:00", "section_type": "html_fragment", "section_title": "Dialog mellem Handicaprådet og Social- og Handicapudvalget", "case_number": "23-011976", "agenda_index": 2, "text": "Beslutning Der var en gensidig drøftelse og dialog, som blev taget til efterretning. Afbud: Maria Witthøft Fremstilling Sagsprocedure Social- og Handicapudvalget. Resume Sagen handler om dialogmøde med Handicaprådet. Dialogmødet holdes to gange årligt med henblik på at Handicaprådet og Social- og Handicapudvalget kan drøfte handicappolitiske synspunkter. Forventningen til dialogen er at drøfte lokalpolitiske spørgsmål der vedrører borgere med handicap. Indstilling Der træffes ikke beslutning på dialogmødet. Dialogmødet bruges til orientering, drøftelse og dialog. Sagsbeskrivelse I følge lov om retssikkerhed og administration på det sociale område §37A, er kommunen forpligtet til at nedsætte et handicapråd. Efter loven er formålet med handicaprådet at rådgive Byrådet i handicappolitiske spørgsmål og formidle synspunkter mellem borgere og Byrådet om lokalpolitiske spørgsmål, der vedrører borgere med handicap. Med henblik på at drøfte aktuelle emner og det fortløbende samarbejde har Social- og Handicapudvalget på deres møde den 22.maj 2023 besluttet, at mødes med Handicaprådet to gange årligt. Handicaprådet er inviteret til dialog i tidsrummet kl. 17.30 – 18.15 Økonomiske konsekvenser Sagen har ingen økonomiske konsekvenser for Greve Kommune.", "source_path": "data/greve/raw_dagsordener/Social- og Handicapudvalget_2023-11-13T17:00:00+01:00_899876cb-901a-4c34-884a-53261e8b4210.json"}
{"document_id": "899876cb-901a-4c34-884a-53261e8b4210", "committee": "Social- og Handicapudvalget", "meeting_date": "2023-11-13T17:00:00+01:00", "section_type": "html_fragment", "section_title": "Optagelse af ny interessent i Fælles Hjælpemiddeldepot (FHD)", "case_number": "23-009035", "agenda_index": 3, "text": "Beslutning 1. Anbefales 2. Anbefales Afbud: Maria Witthøft Fremstilling Sagsprocedure Social- og Handicapudvalget, Økonomiudvalget og Byrådet. Resume Byrådet skal, jf. vedtægterne for Fælles Hjælpemiddeldepot (FHD), godkende optagelse af nye interessenter i fællesskabet. Køge Kommune har anmodet om optagelse i fællesskabet. Anmodningen fremlægges til godkendelse i samtlige ejerkommuner. Indstilling Administrationen indstiller, at det godkendes, at Køge Kommune optages som interessent på vilkår som anført i ”Aftale om Køge Kommunes indtræden i det kommunale fællesskab ’Fælles Hjælpemiddeldepot ́\" forventelig pr. 1. januar 2024 at mindreudgift på 586.000 kr. i 2024 medtages i Budgetopfølgning 0 (BO0), og indarbejdes som teknisk korrektion til budget 2025-28. Sagsbeskrivelse Baggrund Greve Byråd besluttede den 31. januar 2022 (pkt. 12), at indtræde i et nyetableret interessentskab ”Fælles Hjælpemiddeldepot I/S”. Efter godkendelse i syv kommuner blev Fælles Hjælpemiddeldepot etableret og gik i drift den 1. april 2022. De syv kommuner er Dragør, Faxe, Greve, Halsnæs, Lejre, Ringsted og Solrød kommuner. De respektive kommuners ejerandel bestemmes i forhold til indbyggertal. FHD er et kommunalt fællesskab omfattet af den kommunale styrelseslovs § 60 a. Interessentskabets formål er at varetage drift og administration af hjælpemiddeldepot og håndtering af genbrugshjælpemidler for interessenterne, samt inden for lovgivningens rammer at varetage opgaver i tilknytning hermed. Interessentskabet skal sikre høj kvalitet og en omkostningseffektiv opgaveløsning. FHD arbejder løbende med at effektivisere driften til gavn for ejerkommunernes omkostninger til depotdrift. En måde at effektivisere driften på er gennem optagelse af nye interessenter, da en række faste omkostninger, inden for visse kapacitetsbegrænsninger, vil være stort set uændrede trods optagelsen af nye interessenter. F.eks. vil depotets nuværende lejemål kunne rumme yderligere kommuner, ligesom det administrative personale vil kunne håndtere flere kommuner. Hertil kommer muligheden for at tilrettelægge driften mere effektivt ved at servicere flere kommuner. Bestyrelsen i FHD har besluttet, at der på længere sigt skal arbejdes med overgang til fælles indkøb af hjælpemidler, hvilket kan bidrage til at reducere ejerkommunernes kapacitet af hjælpemidler og dermed reducere omkostningerne til indkøb af hjælpemidler yderligere. Køge Kommune som ny interessent Køge Kommune har besluttet at anmode om optagelse i FHD. Anmodningen blev behandlet i Køge Byråd den 31. oktober 2023. På baggrund af henvendelsen har den samlede bestyrelse i FHD godkendt, at optagelse kan ske i overensstemmelse med vilkårene i ”Aftale om Køge Kommunes indtræden i det kommunale fællesskab ’Fælles Hjælpemiddeldepot I/S’” (jf. bilag 1). Aftalens gyldighed er, jf. punkt 10.2 i ”Aftale om Køge Kommunes indtræden i det kommunale fællesskab ’Fælles Hjælpemiddeldepot I/S’”, betinget af godkendelse i de nuværende ejerkommuners Byråd/Kommunalbestyrelse. Vedtægterne for FHD (jf. bilag 2) stiller i punkt 13.1 krav om, at optagelse af nye interessenter skal godkendes af et flertal på mindst 2/3 af de deltagende interessenters Byråd/Kommunalbestyrelse. Omregnet betyder det, at optagelse af Køge Kommune skal godkendes af Byrådet/Kommunalbestyrelsen i fem ud af syv kommuner. Lovgrundlag Servicelovens §112 om bevilling af personlige hjælpemidler. Økonomiske konsekvenser FHD aflagde 23. maj 2023 årsrapport for perioden 1. april 2022 til 31. december 2022 (jf. bilag 3). Årsrapporten (9 måneder) viser et resultat på 973.000 kr., som, i overensstemmelse med interessentskabets vedtægter, er overført til egenkapitalen. Årsrapporten er forsynet med en blank revisionspåtegning. Administrationen i FHD skønner, at de nuværende ejerkommuner samlet vil opnå besparelser på ca. 2,5 mio. kr. årligt ved optagelse af Køge Kommune i fællesskabet. Besparelserne vil blive opnået fra budgetåret 2024 (jf. bilag 4). Ligeledes vil kommunens ejerandel og dermed grundbidrag og deponeringsbehov ændre sig jf. nedenstående. Ændrede ejerandele ved Køge Kommunes indtræden: Kommune Indbyggertal pr. 1. oktober 2021 (www.dst.dk) Ejerandel i procent Indbyggertal pr. 1. juni 2023 Ejerandel i procent Dragør 14.616 6,60% 14.531 5,06% Faxe 37.062 16,80% 37.527 13,07% Greve 50.701 22,90% 51.589 17,97% Halsnæs 31.465 14,20% 31.495 10,97% Lejre 28.630 12,90% 29.085 10,13% Ringsted 35.133 15,90% 36.076 12,56% Solrød 23.597 10,70% 24.300 8,46% Køge - - 62.529 21,78% Samlet 221.204 100,00% 287.132 100,00% Ændringen i grundbidrag som følge af ændret ejerandel, standardisering af priser og fremskrivningen til budget 2024 giver en samlet besparelse for Greve Kommune på 586.000 kr. fra 2024 og frem. Administrationen anbefaler, at mindreudgift på 586.000 kr. i 2024 medtages i budgetopfølgning 0 (BO0), og indarbejdes som teknisk korrektion til budget 2025-28. Ændret deponering for Greve Kommune som følge af ændret ejerandel fremgår af nedenstående tabel: Befolkning 1. juni 2023 Ejerandel pr. juni 2023 Deponering - med Køge som medejer (fra 1/1-24) Oprindeligt deponeret - uden Køge som medejer Ændring - mindre krav til deponering Greve 51.589 17,97% 6.430.604 8.194.815 1.764.211 Køge Kommunes indtræden i Det fælles Hjælpemiddeldepot har dog ikke indflydelse på Greve Kommunes deponering. Årsagen er, at Greve Kommune ikke har foretaget deponering i forbindelse med etablering af depotet. Det skyldes, at Greve Kommune opsagde lejemålet vedrørende Nældebjerg Plejecenter, som muliggjorde, at kommunen, jf. lånebekendtgørelsen, i en periode var fritaget for at deponere ved nye lejemål. Tidsplan Der foregår politisk behandling af optagelse af Køge Kommune som ny interessent i FHD i de syv ejerkommuner ultimo 2023. Hvis optagelse af Køge Kommune godkendes i mindst fem af ejerkommunerne, vil Køge Kommune indtræde i fællesskabet forventelig pr. 1. januar 2024.", "source_path": "data/greve/raw_dagsordener/Social- og Handicapudvalget_2023-11-13T17:00:00+01:00_899876cb-901a-4c34-884a-53261e8b4210.json"}
{"document_id": "899876cb-901a-4c34-884a-53261e8b4210", "committee": "Social- og Handicapudvalget", "meeting_date": "2023-11-13T17:00:00+01:00", "section_type": "html_fragment", "section_title": "Reimplementering af omsorgssystemet Nexus på det specialiserede voksenområde", "case_number": "23-012200", "agenda_index": 4, "text": "Beslutning Orienteringen blev taget til efterretning. Afbud: Maria Witthøft Fremstilling Sagsprocedure Social- og Handicapudvalget og Sundheds- og Omsorgsudvalget Resume I sagen orienteres om forløbet med reimplementering af omsorgssystemet KMD Nexus på det specialiserede voksenområde. Implementeringen medfører et ressourcetræk både i myndighedsfunktionen på rådhuset og hos udførerne i kommunens egne institutioner på voksenområdet. Særligt på myndighedsområdet vil ressourcetrækket i en midlertidig periode medføre, at andre opgaver må nedprioriteres, og at sagsbehandlingstiden for nogle borgere derfor bliver længere. Indstilling Administrationen indstiller, at Social- og Handicapudvalget og Sundheds- og Omsorgsudvalget tager orienteringen til efterretning. Sagsbeskrivelse En tilsvarende orienteringssag om forløbet af reimplementering af Nexus i ældreplejen blev forelagt for Sundheds- og Omsorgsudvalget på mødet den 9. oktober 2023. I nærværende sag orienteres om forløbet af Nexus reimplementering på det specialiserede voksenområde. Da opgaverne på det specialiserede voksenområde ifølge styrelsesvedtægten er fordelt mellem Social- og Handicapudvalget (ansvar for myndighedsopgaver og serviceniveau) og Sundheds- og Omsorgsudvalget (ansvar for drift af kommunens egne institutioner), forelægges sagen for begge udvalg. Om Omsorgssystemet KMD Nexus Omsorgssystemet KMD Nexus er et IT-system til styring, kommunikation og dokumentation, og bruges i Greve Kommune både på det specialiserede voksenområde, i dele af Jobcentret og i ældreplejen. Greve Kommune har siden 2018 haft kontrakt med KMD om Nexus. Via et nyt fælles udbud i regi af Digitaliseringsforeningen Sjælland (DIGIT) vandt KMD, hvorefter Greve Kommune sammen med ti andre kommuner har indgået ny kontrakt med KMD. De 11 kommuner har vedtaget en fælles standard for opsætningen af omsorgssystemet. Denne opsætning er væsentlig anderledes end den nuværende, og der er derfor behov for undervisning. Det er desuden nødvendigt at revisitere indsatser, og flytte borgere og indsatser fra gammel til ny opsætning i Nexus. Sammenhæng mellem omsorgssystemet Nexus, VUM (Voksenudredningsmetoden) og Fælles Faglige Begreber På det specialiserede voksenområde anvender myndighedsfunktionen i sagsbehandlingen den obligatoriske voksenudredningsmetode VUM. Metoden er oprindeligt fra 2011 men er nu videreudviklet til version 2.0, og den nye version er under implementering i Greve Kommune. I den nye version 2.0 indgår også metodehåndbogen Fælles Faglige Begreber, der skal understøtte sagsbehandleren i at varetage en recovery- og rehabiliteringsunderstøttende sagsbehandling og i det hele taget understøtte alle faser i sagsbehandlingen, herunder også samarbejdet med udfører i leveringen af den sociale indsats. For at implementere VUM 2.0 med Fælles Faglige Begreber og for at kunne opfylde krav om bedre og mere anvendelige data, er det nødvendigt at reimplementere Omsorgssystemet Nexus. Processen indebærer både undervisning i VUM 2.0 med Fælles Faglige Begreber, undervisning i den nye opsætning af Nexus og overførsel af alle indsatser for de cirka 600 borgere fra den gamle til den nye version i Nexus. Sidstnævnte kan ikke ske automatisk, men det skal gøres manuelt i form af en teknisk revisitation bestående af syv trin: Slå borger op Finde gammel indsats og lukke denne Oprette nyt grundforløb og sagsforløb på borger Bevilge og bestille ny indsats med udgangspunkt i Fælles Faglige Begreber Oprette/kopiere gamle indsatsmål fra borgersag Sende opgaver til udførerenhed Lukke gamle forløb på sagen Ressourcetrækket Som nævnt skal der bruges tid på både undervisning og overførsel af borgere fra gammel til ny Nexus version i en såkaldt teknisk revisitation . Konkret drejer det sig om disse aktiviteter: Undervisning i VUM 2.0 med fælles faglige begreber, to dages undervisning for ca. 75 medarbejdere Undervisning i ny Nexus opsætning, 3-4 timers undervisning for ca. 70 medarbejdere Teknisk revisitation med overførsel af indsatser og borgere til ny Nexus version, ca. 600 borgere med et gennemsnitligt tidsforbrug på 35 minutter pr. borger. Opgaven er fordelt på 11 medarbejdere Håndtering af indsatsmål for borgere i kommunens egne institutioner, ca. 220 borgere med et gennemsnitligt tidsforbrug på ca. to timer pr. borger. Opgaven er fordelt på ca. 50 medarbejdere I nedenstående tabel er opstillet det estimerede ressourcetræk for henholdsvis myndighedsfunktionen på rådhuset og for udførerne (PPV og Vangeleddet): Ressourcetræk i timer Myndighed Udførere Tidspunkt Undervisning i VUM 2.0 og Fælles Faglige Begreber 300 825 okt - nov 2023 Undervisning i ny opsætning i Nexus 76 156 nov - dec 2023 Teknisk revisitering af borgere og indsatser 350 0 jan - maj 2024 Håndtering af indsatsmål 0 420 jan - apr 2024 Timer i alt 726 1.401 Arbejdsdage á 7,4 timer 98 189 Det samlede ressourcetræk er således estimeret til 2.127 timer, svarende til 287 arbejdsdage. Herudover kan det vise sig nødvendigt med opfølgende undervisning/opsamling på nye arbejdsgange i systemet, som det dog på nuværende tidspunkt ikke er muligt at vurdere omfanget af. Det er særligt myndighedsfunktionens opgave med den tekniske revisitering , der i perioden januar – april 2024 forventes at medføre konsekvenser for borgerne i form af midlertidig nedprioritering af ikke akutte opgaver og længere sagsbehandlingstid. Det skyldes, at opgaven og dermed det estimerede tidsforbrug på 350 timer er fordelt på kun 11 medarbejdere (10,54 årsværk). Det svarer til ca. 33 timer pr. årsværk, og selv om opgaven strækkes over fire måneder kan det ikke undgås at medføre længere sagsbehandlingstid for nogle borgere. Økonomiske konsekvenser Det fremgik af sagen til Sundheds- og Omsorgsudvalget i oktober om reimplementering af KMD Nexus i ældreplejen, at der er afsat en engangsudgift på 800.000 kr. i Budget 2023 til opgaven. Det budget dækker imidlertid netop kun ældreplejen, hvor det er nødvendigt at ansætte ekstra vikarer i forbindelse med reimplementeringen . På det specialiserede voksenområde ansættes der imidlertid ikke ekstra personale til opgaven, og udgifter til undervisning afholdes inden for de pågældende enheders En Pose Penge budgetter. Sagen har derfor ingen direkte økonomiske konsekvenser for Greve Kommune, men som det fremgår, er der indirekte økonomiske konsekvenser i form af anvendt arbejdstid og i konsekvens heraf længere sagsbehandlingstider i en periode. Tidsplan På det specialiserede voksenområde tages den nye version af Nexus i brug den 4. december 2023, og reimplementeringen forventes at være afsluttet i begyndelsen af maj 2024.", "source_path": "data/greve/raw_dagsordener/Social- og Handicapudvalget_2023-11-13T17:00:00+01:00_899876cb-901a-4c34-884a-53261e8b4210.json"}
{"document_id": "899876cb-901a-4c34-884a-53261e8b4210", "committee": "Social- og Handicapudvalget", "meeting_date": "2023-11-13T17:00:00+01:00", "section_type": "html_fragment", "section_title": "Orientering fra formanden/gensidig orientering", "case_number": "21-014473", "agenda_index": 5, "text": "Beslutning Der var ingen orienteringer. Afbud: Maria Witthøft Fremstilling Sagsprocedure Social- og Handicapudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning.", "source_path": "data/greve/raw_dagsordener/Social- og Handicapudvalget_2023-11-13T17:00:00+01:00_899876cb-901a-4c34-884a-53261e8b4210.json"}
{"document_id": "899876cb-901a-4c34-884a-53261e8b4210", "committee": "Social- og Handicapudvalget", "meeting_date": "2023-11-13T17:00:00+01:00", "section_type": "html_fragment", "section_title": "Huskeliste og orientering fra administrationen", "case_number": "21-013715", "agenda_index": 6, "text": "Beslutning Der var ingen orienteringer. Afbud: Maria Witthøft Fremstilling Sagsprocedure Social- og Handicapudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil den blive vedlagt som bilag. Indstilling Administrationen indstiller, at eventuelle orienteringer tages til efterretning. Sagsbeskrivelse Administrationen har følgende til orientering:", "source_path": "data/greve/raw_dagsordener/Social- og Handicapudvalget_2023-11-13T17:00:00+01:00_899876cb-901a-4c34-884a-53261e8b4210.json"}
{"document_id": "899876cb-901a-4c34-884a-53261e8b4210", "committee": "Social- og Handicapudvalget", "meeting_date": "2023-11-13T17:00:00+01:00", "section_type": "html_fragment", "section_title": "Social- og Handicapudvalget - mødekalender 2023", "case_number": "21-014474", "agenda_index": 7, "text": "Beslutning Orienteringen blev taget til efterretning. Afbud: Maria Witthøft Fremstilling Sagsprocedure Social- og Handicapudvalget. Resume I sagen gives et overblik over Social- og Handicapudvalgets udvalgsmøder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Mødekalenderen er vedhæftet som bilag.", "source_path": "data/greve/raw_dagsordener/Social- og Handicapudvalget_2023-11-13T17:00:00+01:00_899876cb-901a-4c34-884a-53261e8b4210.json"}
{"document_id": "899876cb-901a-4c34-884a-53261e8b4210", "committee": "Social- og Handicapudvalget", "meeting_date": "2023-11-13T17:00:00+01:00", "section_type": "html_fragment", "section_title": "Underskriftsark", "case_number": "21-014478", "agenda_index": 8, "text": "Beslutning Afbud: Maria Witthøft Fremstilling Sagsprocedure Social- og Handicapudvalget. Resume Elektronisk underskriftsark.", "source_path": "data/greve/raw_dagsordener/Social- og Handicapudvalget_2023-11-13T17:00:00+01:00_899876cb-901a-4c34-884a-53261e8b4210.json"}
