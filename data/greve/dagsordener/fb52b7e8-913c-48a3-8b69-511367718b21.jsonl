{"document_id": "fb52b7e8-913c-48a3-8b69-511367718b21", "committee": "Klima-, Teknik- og Miljøudvalget", "meeting_date": "2024-04-25T08:00:00+02:00", "section_type": "html_fragment", "section_title": "Godkendelse af dagsorden", "case_number": "21-014454", "agenda_index": 0, "text": "Beslutning Godkendt. Fremstilling Sagsprocedure Klima-, Teknik- og Miljøudvalget. Resume Godkendelse af dagsorden for møde den 25. april 2024. Indstilling Administrationen indstiller at dagsordenen godkendes.", "source_path": "data/greve/raw_dagsordener/Klima-, Teknik- og Miljøudvalget_2024-04-25T08:00:00+02:00_fb52b7e8-913c-48a3-8b69-511367718b21.json"}
{"document_id": "fb52b7e8-913c-48a3-8b69-511367718b21", "committee": "Klima-, Teknik- og Miljøudvalget", "meeting_date": "2024-04-25T08:00:00+02:00", "section_type": "html_fragment", "section_title": "Ejendomsstrategi", "case_number": "23-009933", "agenda_index": 1, "text": "Beslutning Sagen blev drøftet. Fremstilling Sagsprocedure Klima-, Teknik- og Miljøudvalget. Resume Klima-, Teknik- og Miljøudvalget har inviteret Kultur- og Fritidsudvalget til at drøftelse af to pejlemærker i Ejendomsstrategi 2023: \"Kloge m 2 – optimering af ejendomsporteføljen\" og \"Fælles ansvar og brugerinddragelse\". Byrådet har besluttet, at disse to pejlemærker skal have et særligt fokus i de næste to år. Input fra drøftelsen vil indgå i udarbejdelse af udkast til den første handleplan for implementering af strategien. Indstilling Administrationen indstiller, at Klima-, Teknik- og Miljøudvalget og Kultur- og Fritidsudvalget drøfter administrationens oplæg, der fremlægges på mødet. Sagsbeskrivelse Byrådet godkendte den 6. november 2023, (pkt. 13) kommunens Ejendomsstrategi (jf. bilag 1). Følgende fem politiske pejlemærker i strategien udgør retningen for varetagelse af kommunens ejendomme de kommende år og skal bidrage til, at udfordringerne på ejendomsområdet håndteres: Håndtere efterslæb Kloge m 2 – optimering af ejendomsporteføljen Klima- og bæredygtighed Den udbyggede by – plads til kommende behov Fælles ansvar og brugerinddragelse I samme sag besluttede Byrådet, at administrationen skal udarbejde en handleplan med indsatser for de kommende to år med fokus på især pejlemærke 2 og 5, og at Klima-, Teknik- og Miljøudvalget forud for handleplanen inviterer Kultur- og Fritidsudvalget til at drøfte de to pejlemærker. Som det fremgik af sagen den 6. november 2023 (pkt. 13), giver fokus på pejlemærke 2 og 5 bl.a. mulighed for at få fastlagt retningslinjer for, hvordan henvendelser om behov og ønsker til lokaler og faciliteter håndteres ud fra princippet om optimeret brug af lokaler og om multifunktionelle bygninger og udearealer. Det er samtidig vigtigt at få fastlagt principper for brugerinddragelse og for det ansvar, der følger med at få stillet kommunale lokaler og faciliteter til rådighed. Administrationen fremlægger et oplæg til drøftelse, der bl.a. vil indeholde følgende emner: Overblik over ejendomme og lokaler som anvendes af kultur- og fritidsbrugere og borgere samt disses tilstand Rammer for brug og tildeling af lokaler til foreningsliv og borgere Eksempler på mere multifunktionelt brug af lokaler Potentialer for større sambrug af lokaler Principper for brugeres ansvar for brug af lokalerne Økonomiske konsekvenser Sagen har ingen økonomiske konsekvenser. Tidsplan Administrationen forventer at fremlægge et forslag til en toårig handleplan for implementering af Ejendomsstrategi 2023 i efteråret 2024. Øvrige forhold Enhedschef Katrine Madsen og Kultur- og fritidschef Henrik Duus Rosengreen deltager under sagens behandling.", "source_path": "data/greve/raw_dagsordener/Klima-, Teknik- og Miljøudvalget_2024-04-25T08:00:00+02:00_fb52b7e8-913c-48a3-8b69-511367718b21.json"}
{"document_id": "fb52b7e8-913c-48a3-8b69-511367718b21", "committee": "Klima-, Teknik- og Miljøudvalget", "meeting_date": "2024-04-25T08:00:00+02:00", "section_type": "html_fragment", "section_title": "Budget 2025-28 - orientering og drøftelse", "case_number": "24-000963", "agenda_index": 2, "text": "Beslutning 1. Udvalget ønsker at få overblik over de bygninger, som primært anvendes af en forening. viden om muligheden for at få en analyse fra Movia fx til budgetlægningen for 2026 Udvalget ønsker et mere detaljeret overblik over økonomien, for at sikre inspiration. Formålet: Inspiration til at identificere områder for budget og korresponderende serviceniveau. Data skal give afsæt for at kunne identificere større puljer og rammer. Skal indeholde eksisterende 'beskrivelse' og 'beløb' således at ramme/pulje kan identificeres. Datagrundlag: Greve Kommunes regnskabsår 2023 Dataudtræk: Excel fordelt i nedenstående grupperinger med ́'foldeudfunktion' som pivottabel. GRUPPERINGER: Hovedkonti: 0 - Byudvikling, bolig- og miljøforanstaltninger 2 - Transport og infrastruktur Hovedfunktion: Funktion: Dranst: 1- Driftskonti 3 - Anlægskonti Ejerforhold: Omkostningssted /PSP-element: Claus Dyremose (C) undlader. Fremstilling Sagsprocedure Beskæftigelses- og Erhvervsudvalget, Sundheds- og Omsorgsudvalget, Social- og Handicapudvalget, Skole-, Børne- og Ungeudvalget, Plan- og Tryghedsudvalget, Kultur- og Fritidsudvalget, Klima-, Teknik- og Miljøudvalget, Økonomiudvalget og Byrådet. Resume Nærværende sag danner rammen for fagudvalgenes orientering og drøftelse i forhold til Budget 2025-28 frem mod Byrådets temamøde den 22. maj 2024. I sagen forelægges som baggrundsmateriale kan/skal-kataloget, oversigt over tidligere foreslåede effektiviseringsforslag samt opmærksomhedspunkter fra Byrådets temamøde den 17. april 2024. Indstilling Administrationen indstiller, at fagudvalget drøfter, hvordan det samlede finansieringsbehov kan tilvejebringes med særlig fokus på fagudvalgets område Byrådet tager tilbagemelding fra fagudvalgene til efterretning Sagsbeskrivelse Budgetprocessen for 2025-28 er på mange områder godt i gang. Budgetanalyserne er i gang, arbejdet med kan/skal-kataloget og nye effektiviseringsforslag pågår i administrationen og der kigges på niveauet for tekniske rettelser. Økonomiudvalget og Byrådet har desuden på møderne henholdsvis den 28. februar (pkt. 4) og 13. marts 2024 (pkt. 7) fået forelagt sag vedrørende Budget 2025-28 - herunder status og måltal. I forhold til udarbejdelsen af de samlede effektiviseringsforslag anbefales det, at udvalget orienterer sig i nedenstående samt det vedlagte baggrundsmateriale og kommer med konkrete input og forslag til, hvordan det samlede finansieringsbehov kan udmøntes. Status og finansieringsbehov På nuværende tidspunkt forventer administrationen, at der er et samlet finansieringsbehov i omegnen af 40 mio. kr. i 2025. Finansieringsbehovet skal dække forventede merudgifter, som vurderes at påvirke 2025, tekniske rettelser og eventuelle udvidelsesforslag. Der henvises til sag på Byrådsmødet den 13. marts 2024 (pkt. 7) for nærmere uddybning og beskrivelse. Det er vigtigt at understrege, at budgetprocessen stadig er på et tidligt stadie og der er flere usikkerheder og uafklarede forhold, som endnu ikke er på plads. Økonomiaftalen for 2025 Beregning af konsekvensen af den demografiske udvikling Udvikling i pris- og lønniveau Skattegrundlag og indtægt Endeligt niveau for tekniske rettelser Udvidelsesforslag samt mulige effektiviseringsforslag Det nuværende bud på måltal i forhold til finansieringsbehov i 2025 er derfor usikkert, men der er behov for at finde effektiviseringsmuligheder. Inspiration til nye effektiviseringsforslag kan findes i Benchmarkanalysen fra 2023, Oplæg fra Råderumsugen 2023, Kommunale effektiviseringstiltag fra KL ́s idebank for 2024, Regnskab 2023 og BO0 2024, som sammen med de enkelte kan/skal-kataloger danner grundlag for beskrivelsen af nye effektiviseringsforslag. Kan/skal-kataloget Byrådet besluttede på møde den 30. januar 2023 (pkt. 14), at der som en del af budgetprocessen for 2024-27 skulle udarbejdes en budgetanalyse med beskrivelse af kommunale kan- og skal-opgaver, herunder regler for fastsættelse af tilskud og nuancer i forhold til skal-opgaver. Der blev for hvert fagudvalg udarbejdet et overordnet katalog over de enkelte budgetposter inddelt i tre overordnede kategorier, jf. nedenfor, som blev fremlagt sidste år, jf. Byrådsmødet den 15. maj 2023 (pkt. 14). A. Lovbestemt - Objektive kriterier, ekstern vurdering eller afledt effekt B. Lovbestemt - Konkret intern vurdering af behov eller fastlæggelse af serviceniveau C. Ikke lovbestemt - Fri intern fastlæggelse af serviceniveau Kataloget er udarbejdet med henblik på at give overblik og nogle budgetposter omfatter derfor flere forskellige opgaver. Kataloget er blevet opdateret med udgangspunkt i Budget 2025 og der er udarbejdet en udgave pr. fagudvalg. Samtlige kataloger er vedlagt denne sag, så det er muligt for fagudvalgene både at dykke ned i eget katalog og også se de øvrige kataloger til orientering og inspiration. Det indstilles, at fagudvalgene drøfter kan/skal-kataloget indenfor eget område og kommer med forslag til, hvordan det samlede finansieringsbehov kan tilvejebringes. Tidligere foreslåede effektiviseringsforslag På baggrund af ovenstående er det administrationens vurdering, at der også er behov for at kigge på tidligere foreslåede effektiviseringsforslag, jf. nedenfor. Effektiviseringsforslag med gradueringsmuligheder i forbindelse med Budget 2024-27 Øvrige effektiviseringsforslag fra tidligere budgetprocesser, som ikke er blevet vedtaget og implementeret Der er vedlagt en samlet oversigt over de umiddelbare forslag, som samlet set summer op til ca. 35 mio. kr. i 2025 og ca. 56 mio. kr. i 2026 og frem. Administrationen er i gang med at gennemgå og kvalificere samtlige forslag i forhold til at vurdere, om det stadig vil være muligt at implementere. Der er også et vis overlap mellem en række af forslagene, hvorved ikke alle forslag vil kunne implementeres med de angivne beløb og beløbene vil ydermere skulle omregnes til 2025-niveau. I forhold til budgetarbejdet og de samlede effektiviserings- og besparelsesforslag (både de nye og tidligere) er der aftalt en bred MED-inddragelse i organisationen. Det gælder både i forbindelse med selve udarbejdelsen af de konkrete forslag, ligesom der i skabelonerne nu også er mulighed for indsættelse af kommentarer fra MED, og i forbindelse med arbejdet med budgetanalyserne. HovedMED inviteres ligeledes med til temamøder med Byrådet og bliver derudover løbende inddraget og orienteret på diverse øvrige møder. Opmærksomhedspunkter fra Byrådets temamøde den 17. april 2024 I forhold til den samlede tids- og procesplan er der temamøde med Byrådet og HovedMED den 17. april 2024 med fokus på seneste status på kommunens økonomi for det kommende budgetår. Indholdet på temamødet har fokus på nuværende udfordringer samt forventede rammer og finansieringsbehov i 2025, effektiviserings- og besparelsesforslag, budgetanalyser og andre sager med konsekvenser for økonomien i 2025-28 - herunder bl.a. befolkningsprognosens betydning for forventningerne til 2025. Den nuværende velfærdsborgersamling og inddragelse i et bredere perspektiv berøres også. Videre proces Efter behandling i fagudvalgene vil input blive drøftet i både Økonomiudvalget og på ordinært møde i Byrådet. Der er desuden planlagt temamøde med Byrådet den 22. maj 2024 primært omkring anlæg, men hvor fagudvalgenes konklusioner eventuelt også kort vil blive opsummeret. Der gælder desuden i hovedtræk nedenstående tidsplan: 3. juni: Der åbnes op for budgetspørgsmål 12. og 26. juni: Status på budgettet på henholdsvis ØU og BY 21. august: Temamøde om direktionens budgetforslag 31. august og 4. september: Workshops om budgettet 6. september: Frist for modtagelse af budgetspørgsmål 12. og 13. september: Budgetforhandlinger 19. og og 25. september: Frist for politiske ændringsforslag (den 19. september for forslag, der medgår i publiceringen) 26. september: Frist for politiske underændringsforslag 25. september og 2. oktober: 2. behandling af budgettet på henholdsvis ØU og BY Lovgrundlag Styrelsesloven. Økonomiske konsekvenser Sagen har i sig selv ingen økonomiske konsekvenser. Øvrige konsekvenser Sagen har i sig selv ingen øvrige konsekvenser. Kommunikation Hvis der efter drøftelserne er behov for det, kommunikeres der eventuelt ud til relevante parter. Tidsplan Der henvises til den overordnede tidsplan for Budget 2025-28. Øvrige forhold Der er ingen øvrige forhold. Sagens forløb 22/04/2024 Beskæftigelses- og Erhvervsudvalget Udvalget drøftede sagen og konstaterer, at en markant del af udvalgets budget er omfattet af lovgivningsbestemte indsatser og omfattet af budgetgarantien. Greve Kommune klarer sig generelt bedre end landsgennemsnittet på beskæftigelsesområdet og med en statslig refusion til kommunerne under ét betyder det, at Greve Kommune generelt profiterer økonomisk af en beskæftigelsesindsats der er bedre end landsgennemsnittet. Udvalget ser således et bidrag til finansieringsudfordringen igennem at fastholde en beskæftigelsesindsats bedre end landsgennemsnittet og konkret ved at se på udgifterne til aktiveringsindsatsen. Udvalget byder derfor ind med et servicereduktions- og effektiviseringsforslag inden for den kommunale beskæftigelsesindsats. Endelig ønsker udvalget en sag på et kommende møde vedr. de lovgivningsmæssige rammer for supplerende brøkpension. 22/04/2024 Sundheds- og Omsorgsudvalget Udvalget drøftede finansieringsbehovet med bemærkning om, at: - flere ældre på dialogmøde med Ældre Sagen oplevede, at der ofte smides bleer ud. Udvalget ønsker, at administrationen undersøger om kropsbårne hjælpemidler og sygeplejeartikler kan bevilges mere hensigtsmæssigt i forhold til behov. - administrationen redegør for, hvordan fordelingen af indsatser i hjemmeplejen er i forhold til 1) personlig pleje og 2) praktisk hjælp fordelt i procent og budget. - administrationen fremlægger opgørelse over tomgangsleje på boliger i Greve Kommune Seniorrådets bemærkninger blev taget til efterretning. Formanden inviterer Seniorrådet til et møde i juni omkring budget 2025. 22/04/2024 Social- og Handicapudvalget 1) Udvalget drøftede sagen og konstaterede, at det er svært at bidrage til finansieringsbehovet inden for udvalgets budget- og ansvarsområde. Udvalget ønsker dog, at se nærmere på området ”Merudgifter og tabt arbejdsfortjeneste” for at se på, om det er muligt i højere grad at forebygge samt hvorvidt der kan hjemtages aktivitets- og samværstilbud og dermed nedbringe udgifterne på området. 23/04/2024 Skole-, Børne- og Ungeudvalget 1. Udvalget drøftede materialet til sagen, og ønsker I den sammenhæng at få fremsendt en oversigt over kontoplanerne på det samlede udvalgsområde. 23/04/2024 Plan- og Tryghedsudvalget 1. Udvalget ønsker en kontoplan for alle linjer i udvalgets budget sat op i Excel og pivottabel. 2. Anbefales. (C) undlader. 24/04/2024 Kultur- og Fritidsudvalget 1. Udvalget drøftede sagen.", "source_path": "data/greve/raw_dagsordener/Klima-, Teknik- og Miljøudvalget_2024-04-25T08:00:00+02:00_fb52b7e8-913c-48a3-8b69-511367718b21.json"}
{"document_id": "fb52b7e8-913c-48a3-8b69-511367718b21", "committee": "Klima-, Teknik- og Miljøudvalget", "meeting_date": "2024-04-25T08:00:00+02:00", "section_type": "html_fragment", "section_title": "Dialogmøde med frivillige foreninger - planlægning", "case_number": "24-001825", "agenda_index": 3, "text": "Beslutning 1. Ikke godkendt, idet udvalget ønsker, at arrangementerne afholdes som hidtil. 2. Taget til efterretning. Fremstilling Sagsprocedure Sundheds- og Omsorgsudvalget, Kultur- og Fritidsudvalget og Klima-, Teknik- og Miljøudvalget. Resume Sundheds- og Omsorgsudvalget godkendte på mødet den 13. november 2023, at administrationen undersøger mulighederne for at afholde Dialogmøde 2024 som et fælles arrangement i samarbejde med FrivilligCenter Greve. Sundheds- og Omsorgsudvalget, Klima-, Teknik- og Miljøudvalget og Kultur- og Fritidsudvalget skal beslutte, om Dialogmøde og Frivillig Fredag 2024 skal afholdes som et fælles arrangement samt orienteres om mulighed for ændring i målgruppen for Frivillighedsprisen, som følge af vedtagelse af barnets lov. Indstilling Administrationen indstiller, 1) at Dialogmøde 2024 afholdes som et fælles arrangement sammen med FrivilligCenter Greve og Frivillig Fredag og programmet for dagen godkendes. 2) at orienteringen om at Frivillighedsprisen også kan tildeles til frivillige foreninger, organisationer og enkeltpersoner indenfor børne- og ungeområdet tages til efterretning. Sagsbeskrivelse Sundheds- og Omsorgsudvalget godkendte på mødet den 13. november 2023 (pkt. 4), at administrationen undersøger mulighederne for at afholde Dialogmøde 2024 som et fælles arrangement i samarbejde med Frivilligcenter Greve, og fremlægger en sag i foråret 2024 i Sundheds- og Omsorgsudvalget med forslag til program for arrangementet. Hvert år inviterer Sundheds- og Omsorgsudvalget udvalgte foreninger og klubber til Dialogmøde med erfaringsudveksling, her bliver Frivillighedsprisen uddelt til en borger, der yder en stor frivillig indsats. Hvert år afholdes også Frivillig Fredag, som anerkender de frivilliges indsats. Om Dialogmødet Dialogmødet afholdes hvert år som et arrangement mellem Sundheds- og Omsorgsudvalget og inviterede foreninger fra Greve Kommune, hvor der har været et overordnet tema fx sundhed eller ældreboliger. Sundheds- og Omsorgsudvalget har inviteret de foreninger, som modtager §18 og 79 midler efter Serviceloven. Om Frivillig Fredag Frivillig Fredag afholdes hvert år den sidste fredag i september, og er hele Danmarks festdag for frivillighed, hvor frivillige bliver hyldet for deres indsats. Frivillig Fredag planlægges og afholdes af FrivilligCenter Greve med tale, oplæg, middag og fra 2023 overrækkelse af Den Grønne Fællesskabspris, som anerkender et fællesskab eller en forenings klimaarbejde. FrivilligCenter Greve har foreslået administrationen, at Dialogmøde og Frivillig Fredag i 2024 bliver afholdt som et fælles arrangement, hvor foreninger sammen kan fejre de frivillige, da flere foreninger også inviteres til Dialogmøde. Det er Klima-, Teknik- og Miljøudvalget, som godkender uddelingen af Den Grønne Fællesskabspris, og FrivilligCenter Greve hører under Kultur- og Fritidsudvalget. Derfor indstiller administrationen, at Sundheds- og Omsorgsudvalget, Klima-, Teknik- og Miljøudvalget samt Kultur- og Fritidsudvalget træffer beslutning om, hvorvidt der skal arbejdes videre med nedenstående oplæg til afholdelse af Frivillig Fredag og Dialogmøde 2024. Dialogmøde & Frivillig Fredag Dato og tema I 2024 er Frivillig Fredag den 27. september og temaet er \" Frivillig fordi og Tak fordi...\". Sted Administrationen og Frivilligcenter Greve foreslår, at Dialogmøde og Frivilligfredag afholdes i Borgerhuset med middag fra Mad med mening . I Borgerhuset er der plads til 90 foreninger (én repræsentant pr. forening). Invitation Alle foreninger, som fremgår af Greve Kommunes foreningsportal vil blive inviteret til at deltage. Det vil være efter først til mølle-princippet. Budget Aktivitet Budget (kr.) Foredrag om bæredygtige frivilligmiljøer med fokus på fastholdelse af frivillige ved at skabe et sundt arbejdsmiljø og rolleklarhed ved konsulentvirksomheden Ingerfair 10.000 Middag fra Mad med mening 12.000* Musik til middagen 2.500 Den Grønne Fællesskabspris 5.000 Frivillighedsprisen 8.000 I alt 37.500 *Prisen afhænger af deltagerantal. Oplæg til Program for dagen 2024 16.00: Velkomst v/ Borgmester Pernille Beckmann og Forperson for Frivilligcenter Greve Freddy Christiansen, som fortæller om Dialogmøde, Frivilligcenter og Frivillig Fredag . Der vil være kaffe og kage ved bordene. 16.15: Uddeling af Årets Frivillighedspris ved Formanden for Sundheds- og Omsorgsudvalget. 16.30: Fællessang. 16.40: Uddeling af Greves Grønne Fællesskabspris ved formand for Klima-, Teknik- og Miljøudvalget. 16.55: Oplæg v/ centerchef Martin Nordentoft Rasmussen omkring den nye ældrereform med fokus på Sammenspil med de pårørende, lokale fællesskaber og civilsamfund. 17.10: En forening fortæller om deres forening herunder, hvordan de arbejder med frivillige (udfordringer samt gode oplevelser) 17.20: Oplæg ved Ingerfair om bæredygtige frivilligmiljøer med fokus på fastholdelse af frivillige ved at skabe et sundt arbejdsmiljø og rolleklarhed. 18.10: Drøftelse af oplæg ved bordene. Der uddeles tre til fire spørgsmål som skal drøftes. Politikere er placeret ved hvert deres bord og er ”bordformænd”. 18.25: Opsamling i plenum. 18.45: Middag og musik. 20.00: Tak for i aften. Frivillighedspris På Dialogmødet uddeler formanden for Sundheds- og Omsorgsudvalget årets Frivillighedspris til en lokal ildsjæl, som har gjort en særlig indsats. Formålet med Frivillighedsprisen er at påskønne den frivillige indsats bredt. Ligeledes skal prisen være med til at give ekstra opmærksomhed om den frivillige indsats i Greve Kommune. Prisen, udover æren, består af et diplom og en check på 8.000 kr. Kriterierne for tildeling af Frivillighedsprisen har tidligere været, at det kun var frivillige indenfor senior- og ældreområdet, som kunne indstilles. I forbindelse med vedtagelse af barnets lov, som trådte i kraft 1. januar 2024, er det nu muligt, at Frivillighedsprisen fremover også kan tildeles til foreninger og enkeltpersoner indenfor børne- og ungeområdet. Den grønne fællesskabspris Prisen hylder en frivillig forening eller fællesskab som viser vej for andre i den grønne omstilling ved at have indarbejdet klimahensyn i deres drift eller kerneaktivitet. Prisen går på tværs af alle typer af foreninger og fællesskaber, idræt, kultur og sociale. Prisen indgår i implementeringen af kommunens klimahandlingsplan. Formålet med den grønne fællesskabspris er at sprede inspiration til, hvordan foreninger og fællesskaber også er en del af den grønne omstilling, at motivere til at indtænke det, samt at påskønne og fejre de, der er godt i gang. En stor del af formålet løftes derfor i kraft af processen. Indledningsvist ved, at man kan indstille en forening/fællesskab man selv er en del af eller et man er inspireret af, derpå gennemgår administrationen indstillingerne på baggrund af fire kriterier og udvælger tre-fire nominerede, hvorved en række gode case eksempler fremhæves, endelig er der afstemning blandt borgerne om vinderen på kommunens Facebookside, inden der afsluttes med prisoverrækkelsen på Frivillig Fredag . Prisen udgør udover æren 5.000 kr. Kriterier med eksempler fremgår af Greve Kommunes hjemmeside. Greve Awards Tidligere har foreninger og selvorganiseret grupper i Greve Kommune også kunne blive indstillet og nomineret til forskellige priser ved arrangementet ”Greve Awards”. Dette arrangement har ikke været afholdt siden 2022. Administrationen anbefaler at samtlige foreninger og selvorganiseret grupper inviteres til at deltage i dette nye kommunale arrangement Lovgrundlag Lov om social service §18 samt barnets lov § 17 Klimahandleplanen. Besluttet af Byrådet den 15. maj 2023 (pkt. 31) Økonomiske konsekvenser Der er 93.431 kr. i frie midler fra §18-puljen til afholdelse af Dialogmøde 2024 og uddeling af Frivillighedspris 2024. FrivilligCenter har søgt 20.000 kr. hos Velliv Foreningen til at gennemføre Frivillig Fredag. FrivilligCenter modtager forventeligt svar på ansøgning slut april/start maj 2024. Hvis Frivilligcenter modtager tilsagn på 20.000 kr., vil der være 75.931 kr. i frie midler efter Dialogmødet er afholdt. Hvis Frivilligcenter ikke modtager tilsagn, vil der være 55.931 kr. tilbage i frie midler. De 5.000 kr. til uddeling af Den Grønne Fællesskabspris indgår i puljen til implementering af klimahandlingsplanen. Kommunikation Alle foreninger modtager en invitation til Frivillig Fredag og Dialogmøde, der planlægges afholdt i august 2024. Der annonceres i Sydkysten i juni og august måned, omkring muligheden for at indstille til årets Frivillighedspris. Optakten til Den Grønne Fællesskabspris kører fra foråret med inspiration fra sidste års vindere. Der kommunikeres om nomineringsprocessen i april/maj, så foreninger og fællesskaber begynder at orientere sig efter, hvordan de indgår i den grønne omstilling. I august udsendes reminder, i sammenhængen med at invitationen til arrangementet kommer ud. Tidsplan Når Sundheds- og Omsorgsudvalget, Klima-, Teknik- og Miljøudvalget samt Kultur- og Fritidsudvalget har besluttet modellen for afholdelse af Dialogmøde 2024, går administrationen i gang med at planlægge mødet. Sagens forløb 22/04/2024 Sundheds- og Omsorgsudvalget 1. Godkendes ikke med bemærkning om, at udvalget ønsker at afholde dialogmødet som tidligere, men at der ikke skal uddeles en frivilligpris i 2024, da der har været for få indstillede de seneste år. 2. Orienteringen blev taget til efterretning. 24/04/2024 Kultur- og Fritidsudvalget 1. Ikke godkendt 2. Orienteringen taget til efterretning.", "source_path": "data/greve/raw_dagsordener/Klima-, Teknik- og Miljøudvalget_2024-04-25T08:00:00+02:00_fb52b7e8-913c-48a3-8b69-511367718b21.json"}
{"document_id": "fb52b7e8-913c-48a3-8b69-511367718b21", "committee": "Klima-, Teknik- og Miljøudvalget", "meeting_date": "2024-04-25T08:00:00+02:00", "section_type": "html_fragment", "section_title": "Kommunale veje - renoveringsbehov 2024/2025", "case_number": "24-003565", "agenda_index": 4, "text": "Beslutning 1.-2. anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Der gives et estimat over behovet for asfaltarbejder på Greve kommunes veje i 2024 og 2025, hvis de mest akutte veje skal asfalteres. Indstilling Administrationen indstiller at estimatet over asfaltarbejder i 2024 og 2025 tages til efterretning at det godkendes, at administrationen udarbejder et bruttoanlægsforslag, for en 10-årig genopretningsplan på veje og stier. Sagsbeskrivelse Byrådet besluttede den 29. januar 2024 (pkt. 16), at ” ... Samtidig bedes administrationen i forbindelse med overførselssagen fremlægge estimat over, hvad der bør afsættes af midler i indeværende år for at kunne gennemføre de mest pressede forestående asfalteringsopgaver .” Vedlagte notat (jf. bilag 1) blev fremlagt for Økonomiudvalget den 28. februar 2024 (pkt. 5) og for Byrådet den 13. marts 2024 (pkt. 11). Økonomiudvalget har anbefalet at \" indhold af notat vedrørende efterslæb på asfalt sendes til fagudvalgsbehandling til behandling og prioritering\" . Notatet Ekstern rådgiver, har udarbejde en overslagsberegning på kommunens trafikveje (hovedveje) og lokalveje (boligveje) i byer. Der er alene regnet på de vejstrækninger i kommunen, som er vurderet mest akutte, dvs. de vejstrækninger der i vej-database-programmet er registreret til, at de bør asfalteres senest i år 2025. Beløbene er inkl. fjernelse af gammelt slidlag og udlægning af nyt slidlag, småreparationer f.eks. revner og stikledninger, regulering af vejriste, nye striber, rådgivning, uforudsete udgifter mv. Det samlede anslåede beløb for periode 2024 – 2025 udgør i alt ca. 38 mio. kr., men fordelingen kan være lidt anderledes end anslået. Investeringsfordelingen ift. trafikveje (hovedveje) og lokalveje (boligveje) i by. 2024 2025 Trafikveje (hovedveje) Ca. 7 mio. kr. Ca. 3,5 mio. kr. Lokalveje (boligveje) i by Ca. 24 mio.kr. Ca. 3,5 mio. kr. Samlet Ca. 31 mio. kr. Ca. 7 mio. kr. Det øvrige vejnet (som er lokalveje (boligveje) på landet) udgør en mindre del af det samlede vejnet, og er ikke indeholdt i ovenstående beregning. Ligeledes er cykelstier ikke medregnet, da det er administrationens vurdering, at der her ikke er et akut behov i perioden 2024-2025. Lokalveje (boligveje) i byer indeholder både stamveje og fordelingsveje i boligområder. Erfaringen viser, at der kan være forundring blandt borgere, når asfaltering af sidevejene ikke bliver udført samtidig med, at stamvejen asfalteres, hvis de også har huller, og der kan være ekstraudgifter forbundet med at komme igen ad flere omgange. Ovenstående investeringsopgørelse er et udtryk for det akutte behov i perioden 2024-2025. Hvis der skal gøres op med efterslæbet på længere sigt, er vurderingen, at der bør afsættes 10 mio. kr. om året i 10 år. Lovgrundlag Vejloven. Økonomiske konsekvenser Der er afsat anlægsbeløb i puljen \"Vej- og Landskab - nye anlæg til fordeling\". Puljen havde ved budgetvedtagelsen 2024-2027 følgende periodisering: Mio. kr. 2024 2025 2026 2027 Vej- og landskab – nye anlæg til fordeling 6,690 15,525 15,525 14,525 Beløbet i 2024 blev frigivet på Byrådet den 29. januar 2024 (pkt. 16). Renovering af veje, stier og broer Der blev ved budgetlægningen for 2021-2024 vedtaget et ændringsforslag for at sikre genopretning af kommunens veje og broer over en 10-årig periode. Med ændringsforslaget skulle der investeres 14,5 mio. kr. i asfalt i fire år og herefter 7,5 mio. kr. i de næste 6 år. I forhold til kommunens broer blev der anslået et behov for 4,5 mio. kr. om året i ti år. Dele af beløbene (ca. 7 mio. kr.) blev forudsat finansieret af den eksisterende Vej- og landskabspulje, som på daværende tidspunkt var på 11 mio. kr. om året. Sammenlagt var der således ca. 23 mio. kr. om året de første fire år, hvor der i dag er godt 15 mio. kr. Administrationen vil udarbejde et bruttoanlægsforslag til Budget 2025-28, der kan supplere den eksisterende Vej- og landskabspulje, så der kan foretages en genopretning af kommunens veje, stier og broer. Øvrige konsekvenser Der er også et efterslæb på renovering af kommunens vejudstyr så som vejbelysning, pumpebrønde og andet vejafvandingsudstyr. Tidsplan Administrationen udarbejder et bruttoanlægsforslag på en 10-årig genopregningsplan til Budget 2025-28, hvis indstillingspunktet tiltrædes.", "source_path": "data/greve/raw_dagsordener/Klima-, Teknik- og Miljøudvalget_2024-04-25T08:00:00+02:00_fb52b7e8-913c-48a3-8b69-511367718b21.json"}
{"document_id": "fb52b7e8-913c-48a3-8b69-511367718b21", "committee": "Klima-, Teknik- og Miljøudvalget", "meeting_date": "2024-04-25T08:00:00+02:00", "section_type": "html_fragment", "section_title": "Støjhandlingsplanen - udmøntning af midler", "case_number": "24-001876", "agenda_index": 5, "text": "Beslutning Godkendt. Fremstilling Sagsprocedure Klima-, Teknik- og Miljøudvalget. Resume Udvalget skal tage stilling til om de anlægsmidler, der i budgettet for 2024 er afsat til støjindsats, skal anvendes til forundersøgelser for de støjvolde, som Greve Kommune Støjråd har anbefalet. Indstilling Administrationen indstiller, at Klima-, Teknik- og Miljøudvalget godkender, at de afsatte anlægsmidler til støjindsats i budgettet for 2024 anvendes til forundersøgelser om etablering af støjvolde, som indgår i Greve Kommunes Støjhandlingsplan. Sagsbeskrivelse Byrådet vedtog 11. december 2023 ( pkt. 23 ) Støjhandlingsplan for Greve Kommune. I forbindelse med vedtagelsen af budget 2024-27 blev der afsat 250.000 kr. i 2024 på anlæg til støjindsatsen og herefter 500.000 kr. om året. Det fremgår af bruttoanlægsforslaget: \" I forbindelse med udmøntning af midlerne i Klima- Teknik- og Miljøudvalget, tages der afsæt i anbefalinger fra Støjrådet\". Støjrådet anbefaler i støjhandlingsplanen, at følgende virkemidler anvendes i prioriteret rækkefølge Nedsæt hastigheden på motorvejen fra 110 til 90 km/t Nedsæt hastigheden på de kommunale veje til mak. 50 km/t Forhøj de eksisterende støjvolde Brug støjdæmpende asfalt på motorvejen Højere støjskærme, hvor andre virkemidler ikke er mulige Dæmp støjen indendørs og skab støjdæmpede opholdskroge udendørs, hvor andre virkemidler ikke er mulige Støjrådet anbefalede, at de første tre virkemidler realiseres som en \"Startpakke\", der dels indeholder de mindst omkostningstunge tiltag og dels medtager optimering af eksisterende støjvolde, som kommunen har mulighed for at facilitere. Startpakken danner første skridt mod realiseringen af hele støjplanen. Støjhandlingsplanens støjberegninger viser, at startpakkens støjvolde, sammen med nedsættelse af hastigheden på motorvejen, vil betyde, at omkring 675 støjbelastede boliger vil opnå en mærkbar reduktion af støjgenerne. Det kræver, at tiltagene realiseres nogenlunde samtidigt. Da det tager relativt lang tid at etablere støjvolde, er det vigtigt, at støjvoldene er etableret, når/hvis hastigheden sænkes. Derfor foreslår administrationen, at grundlaget for at etablere støjvolde afklares hurtigt muligt. På den baggrund foreslå administrationen, at de afsatte midler i første omgang anvendes til konsulentbistand til udarbejdelse af en køreplan for rækkefølgen af de opgaver, der skal til for etablering af støjvolde. Herunder til udredning af tekniske, juridiske, økonomiske og organisatoriske forhold. Køreplanen er nødvendig for at komme videre frem mod en beslutning om at etablere nye eller forhøje eksisterende støjvolde. Lovgrundlag Planloven. Hvis der skal etableres nye støjvolde, skal der forventeligt udarbejdes en lokalplan. Økonomiske konsekvenser Der er afsat følgende anlægsbudgetter til arbejdet med at realisere støjhandleplanen. Midlerne er frigivet. 1.000 kr. 2024 2025 2026 2027 Efterfølgende år Anlæg 250 500 500 500 500 Sagen vil ikke have økonomiske konsekvenser udover de 250.000 kr., der er afsat i budgettet. Øvrige konsekvenser Støjvolde giver mulighed for at etablere nye rekreative områder evt. i samarbejde med borgere og foreninger, som kan styrke biodiversitet og binde CO 2 gennem skovrejsning. Kommunikation Administrationen vil gå i dialog med Vejdirektoratet om arbejdet. Administrationen vil give en tilbagemelding til Støjrådets medlemmer i 2024 om, hvordan arbejdet med handleplanens initiativer skrider frem. Tidsplan Hvis udvalget godkender administrationens indstilling, kan forundersøgelserne igangsættes før sommerferien 2024.", "source_path": "data/greve/raw_dagsordener/Klima-, Teknik- og Miljøudvalget_2024-04-25T08:00:00+02:00_fb52b7e8-913c-48a3-8b69-511367718b21.json"}
{"document_id": "fb52b7e8-913c-48a3-8b69-511367718b21", "committee": "Klima-, Teknik- og Miljøudvalget", "meeting_date": "2024-04-25T08:00:00+02:00", "section_type": "html_fragment", "section_title": "Villa Sitka, anlægsbevilling", "case_number": "23-013546", "agenda_index": 6, "text": "Beslutning Kan ikke anbefales, idet udvalget ønsker, at der i stedet arbejdes på, at ejendommen sælges. Afgørelsen fra Kystdirektoratet vedlægges som bilag til Økonomiudvalgets behandling. Torben Hoffmann (V) stemmer imod, idet han ønsker, at bygningen først sikres mod yderligere forfald. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Byrådet besluttede den 29. januar 2024 (pkt. 18), at der skulle fremlægges en sag om midlertidig sikring af taget på Villa Sitka. Hvis der ikke træffes beslutning om sikring vil bygningens stand forværres yderligere og blive svær at genoprette. Indstilling Administrationen indstiller, at der gives anlægsbevilling på 0,4 mio. kr. i 2024 til midlertidig sikring af tag på Villa Sitka finansieret af Puljen til genopretning o.l. i 2024, som reduceres tilsvarende. Sagsbeskrivelse Villa Sitka er en bevaringsværdig bygning, som ligger i Hundigeparken. Bygningen står tom, men flere foreninger er interesserede i at anvende bygningen. Byrådet besluttede den 19. juni 2023 (pkt. 35), at der skulle igangsættes en udmatrikulering af Villa Sitka med henblik på et salg af bygningen. Udmatrikulering kræver dispensation fra Kystdirektoratet, og en ansøgning om dette er fremsendt til Kystdirektoratet, ligesom der har været dialog med Kystdirektoratet om ansøgningen. Der er endnu ikke modtaget en afgørelse, men det forlyder, at en afgørelse er nært forestående. Se i øvrigt sag til Plan- og Tryghedsudvalget den 12. september 2023 (pkt. 5) om baggrunden for den ansøgning, der er sendt. Villa Sitkas tag er i mellemtiden blevet yderligere forværret, da store dele af tagstenene er faldet ned eller fjernet i forbindelse med hærværk på bygningen. Der er derfor i mange måneder kommet vand direkte ind bygningen, hvorfor store dele af bygningen er gennemvædet, og der er opstået skimmelsvamp på mange vægge i bygningen. Administrationen havde i første omgang med baggrund i tilbud fra en enkelt entreprenør anbefalet at afsætte 500.000 kr. til midlertidig sikring af taget inkl. midler til, at en rådgiver kan prissætte en bedre sikring af taget. Sagen blev behandlet af Byrådet den 29. januar (pkt. 18). Byrådet besluttede ikke at afsætte pengene med bemærkning om, at der skal forelægges sag for Klima-, Teknik- og Miljøudvalget, der beskriver forskellige løsninger, herunder økonomi for midlertidig sikring af taget på Villa Sitka. Administrationen har på denne baggrund bedt en rådgiver om at udarbejde en rapport med to scenarier for sikring af taget på Villa Sitka. Rapporten er fremlagt inkl. billeder af den nuværende situation (jf. bilag 1). Rådgiverens to scenarier er: Scenarie 1 . Midlertidig afdækning af de to ejendommes tagkonstruktioner, således at nedbrydningen midlertidigt stopper nogle år, indtil en beslutning om en eventuel renovering er taget. Omkostning ca. 320.000 kr. Scenarie 2 . Udskiftning af tagbelægning på begge ejendomme. Omkostning ca. 925.000 kr. Dette er eksklusiv en indvendig renovering, som vil være nødvendig samtidig med at taget udskiftes, for at undgå at skimmelsvampen spreder sig yderligere. Administrationen anbefaler scenarie 1. Udover udgiften til den midlertidige afdækning foreslås det, at der afsættes yderligere 80.000 kr. til fx at reparere afdækningen i tilfælde af hærværk og/eller kraftig vejrlig. Administrationen vurderer, at der er stor sandsynlighed for hærværk, idet der tidligere har været flere tilfælde, hvor personer bryder ind og opholder sig i bygningen. De to interesserede foreninger har begge henvendt sig med deres bud på, hvad der skal ske for at sikre taget. Den ene forening ligger økonomisk på samme niveau som administrationens rådgiver. Den anden forening (By og Land Greve) har via en restaureringsarkitekt fået udarbejdet en vurdering på, at en sikring af taget vil koste ca. 38-45.000 kr. (jf. bilag 2). Det, som er indeholdt i administrationens anbefaling, og som ikke umiddelbart indgår i By og Land Greves vurdering fra januar 2024, er: Nuværende tagbelægning fjernes (og gemmes) for at opnå bedst mulige forhold for en afdækningsudførelse. Afdækning foretages med kraftige presenninger, der forventes at kunne holde i minimum to år. Presenninger fastgøres henover kippen, og forankres ved terræn med betonklodser. Der tages forbehold for evt. behandling af miljøfarlige stoffer. Der vil skulle foretages en miljøscreening. Lovgrundlag Bygningsreglementet. Økonomiske konsekvenser Indstillingen vil medføre, at der meddeles en anlægsbevilling på 0,4 mio. kr. i 2024 fra Genopretningspuljen til midlertidig sikring af Villa Sitka. Der vil således fortsat være 0,1 mio. kr. tilbage i Genopretningspuljen i 2024, som vil blive overført til 2025, hvis der ikke opstår yderligere behov i 2024. Øvrige konsekvenser Da bygningen er gennemvædet, er der store dele af bygningen, som kan blive svær at genoprette. Kommunikation Beslutningen kommunikeres ud til de interesserede foreninger. Tidsplan Afdækningen bliver udført i sommer 2024.", "source_path": "data/greve/raw_dagsordener/Klima-, Teknik- og Miljøudvalget_2024-04-25T08:00:00+02:00_fb52b7e8-913c-48a3-8b69-511367718b21.json"}
{"document_id": "fb52b7e8-913c-48a3-8b69-511367718b21", "committee": "Klima-, Teknik- og Miljøudvalget", "meeting_date": "2024-04-25T08:00:00+02:00", "section_type": "html_fragment", "section_title": "Klub Havana, ombygning - anlægsbevilling", "case_number": "23-010617", "agenda_index": 7, "text": "Beslutning 1.-2. Anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Byrådet besluttede den 6. november 2023, at Klub Havana skal udvides ved at nedlægge de fire særlige ungdomsboliger. Der har nu været udbud af entreprisen, og for at gennemføre projektet skal der tilføres 0,5 mio. kr. til projektet for at bygningen kan leve op til bygningsreglementet, og klubben dermed kan få tilladelse til at være i lokalerne. Indstilling Administrationen indstiller, at der afsættes et rådighedsbeløb på 0,5 mio. kr. i 2024 finansieret af Genopretningspuljen i 2025, som fremrykkes til 2024 at der gives en anlægsbevilling på 0,5 mio. kr. i 2024 finansieret af det afsatte rådighedsbeløb. Sagsbeskrivelse Baggrund Havana SFO/Klub er et fritidstilbud for børn og unge fra 0. klasse op til 23 år med lettere psykiske/fysiske vanskeligheder. Sagen omhandler omdannelsen af de fire særlige ungdomsboliger i samme bygning til at udvide Klub Havana, som efter udbud ikke kan gennemføres indenfor det afsatte budget. Byrådet besluttede den 6. november 2023 (pkt. 15), at der blev meddelt anlægsbevilling på 2,6 mio. kr. til, at de fire særlige ungdomsboliger, som ligger i samme bygning som Klub Havana, anvendes til udvidelsen, efter beboerne var flyttet ud. Udvidelsen udgør ca. 239 m 2 . Anvendelsen er godkendt til boliger, og det kan derfor ikke anvendes til klub uden, at der søges om ændret anvendelse. Når der søges om ændret anvendelse, skal lokalerne leve op til gældende krav i det nuværende Bygningsreglement. Det betyder, at lokalerne skal leve op til nutidige krav om brand, ventilation, handicaptilgængelighed og i et vist omfang også nuværende energikrav. Den primære udgift vil gå til at etablere tilstrækkelige brandforhold og ventilation i lokalerne. Udbud Entreprisen har været i udbud hos tre bydere, og det billigste bud er 0,5 mio. kr. over projektets budget. Det har ikke været muligt at finde besparelser i projektet, idet samtlige tiltag i renoveringen er nødvendige for at overholde Bygningsreglementet og opnå ibrugtagningstilladelse ved ændret anvendelse fra botilbud til dagtilbud/klub. Der søges derfor om en anlægsbevilling til projektet. Lovgrundlag Bygningsreglementet Dagtilbudsloven og Folkeskoleloven Økonomiske konsekvenser Der er afsat og bevilliget 2,6 mio. kr. til projektet i 2024 til \"454 - Midlertid løsning spec . område\", og der søges om rådighedsbeløb og tilsvarende bevilling på yderligere 0,5 mio. kr. for at kunne gennemføre projektet. Det foreslås, at rådighedsbeløbet finansieres af \"331 - Pulje til genopretning o.l.\". Da der ikke er ledige midler i Genopretningspuljen i 2024, foreslås det, at midlerne fremrykkes fra budgettet i 2025, hvor der er afsat 14,1 mio. kr., som der nedskrives tilsvarende. Øvrige konsekvenser Der har igennem længere tid været kapacitetsudfordringer ift. SFO/Klub Havana grundet stigende antal børn. Havana er oprindeligt normeret til 60 børn, og der er pr. 1. marts 2024 indskrevet 78 børn/unge med yderligere 13 på venteliste. Kapacitetsudfordringerne er knyttet til målgruppen for SFO, da det særligt er i denne målgruppe, der er visiteret flere børn til end tidligere. Børnene har mere komplekse behov end tidligere, og der er kommet flere børn til i den yngste del af målgruppen, dvs. SFO-målgruppen, 0.-3. klasse. Det kræver, at børnene deles op i mindre grupper. Klub Havana har derfor behov for mindre rum til at skabe de små miljøer, børnene har brug for, da børnene påvirkes af for meget ydre stimuli. Der er på nuværende tidspunkt for mange børn i samme lokale, hvilket er en udfordring. Klub Havana er derfor presset på kapaciteten i lokalerne, indtil en udvidelse er gennemført. Tidsplan Det var oprindeligt forventet, at lokalerne kunne tages i brug i maj/juni 2024 afhængig af omfang af krav til brand og ventilation. Som følge af ansøgning om anlægsbevilling parallelforskydes tidsplanen for ombygningen, og det forventes, at lokalerne kan tages i brug i efteråret 2024.", "source_path": "data/greve/raw_dagsordener/Klima-, Teknik- og Miljøudvalget_2024-04-25T08:00:00+02:00_fb52b7e8-913c-48a3-8b69-511367718b21.json"}
{"document_id": "fb52b7e8-913c-48a3-8b69-511367718b21", "committee": "Klima-, Teknik- og Miljøudvalget", "meeting_date": "2024-04-25T08:00:00+02:00", "section_type": "html_fragment", "section_title": "Vejbelysning, udbudsstrategi ved genudbud", "case_number": "24-003344", "agenda_index": 8, "text": "Beslutning 1.-2. Anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Greve Kommunes driftskontrakt på vejbelysning udløber den 31. marts 2025. Greve Kommune skal derfor genudbyde kontrakten. Med sagen besluttes udbudsstrategi og tidsplan for udbuddet. Indstilling Administrationen indstiller, at der foretages et genudbud af driftskontrakten på vejbelysning i Greve Kommune med de hidtidige opgaver som serviceeftersyn, udbedring af fejl og mangler, udskiftning af ødelagte eller defekte dele, vagtordning og administrative ydelser. at administrationen så vidt muligt udvider kontrakten, så udebelysningen på de tre idrætscentre i kommunen (KIF, TIF og GIC) indgår i udbuddet af driftskontrakten. Sagsbeskrivelse Greve Kommune indgik i 2018 en femårig driftskontrakt om vejbelysning med den vindende eksterne entreprenør EDF Danmark A/S. Kontrakten er blevet forlænget af to omgange og kan ikke forlænges yderligere. Den udløber den 31. marts 2025 og skal derfor genudbydes. I den nuværende driftskontrakt indgår serviceeftersyn, udbedring af fejl og mangler, udskiftning af ødelagte eller defekte armaturer, master, indsatser mv., vagtordning og administrative ydelser (herunder driftsmøder, skadevoldersager, opdatering af anlægsdata og ledningsejermøder). Det betyder, at der i den gældende kontrakt ikke indgår løbende udskiftning eller modernisering af armaturer, master, indsatser, kabler, tændskabe mv. Disse bliver kun udskiftet eller moderniseret, hvis de er ødelagte eller defekte. Generel modernisering og renovering omkring vejbelysningen i Greve Kommune sker i særskilte udbud, når der afsættes anlægsmidler hertil. Fællesudbud med Sorø og Ringsted kommuner Administrationen har undersøgt muligheden for et fællesudbud sammen med Sorø og Ringsted kommuner. Det vurderes imidlertid, at et sådant fællesudbud ikke vil resultere i lavere bud. Det skyldes blandt andet, at der er mangel på kapacitet på området, og et større udbud vil betyde, at nogle entreprenører forventeligt vil afholde sig fra at deltage. Videre er de tre kommuner geografisk adskilte, og et fællesudbud vil forøge antallet af forskellige armaturer og lyskilder, som entreprenøren skal håndtere og skaffe reservedele til. Det kan derfor være vanskeligt at opnå stordriftsfordele. Samtidig er Greve Kommune en relativt stor og geografisk tæt kommune, så der kan etableres en fornuftig drift uden et fællesudbud. Administrationen har også vurderet på, om brug af fælles rådgiver ifm. et udbud af vejbelysningen kunne være hensigtsmæssigt. Men da de tre kommuner har hver sin sammensætning af vejbelysningsmateriel, og der forventeligt skal indgås tre separate kontrakter, er det administrationens vurdering, at en rådgiver vil skulle udføre det samme arbejde ved et samlet udbud som ved tre separate udbud. Der kan derfor ikke forventes en besparelse i udgiften til rådgiver ved et samlet udbud, som tilmed vil kræve en vis form for koordinering. På den baggrund er det administrationens anbefaling, at driftskontrakten vedr. Greve Kommunes vejbelysning genudbydes i en separat kontrakt (uden Sorø og Ringsted Kommuner), herunder brug af \"egen\" rådgiver. Belysning på arealer ved de kommunale ejendomme Belysning på arealer ved de kommunale ejendomme som fx p-pladser, udearealer og indgangsveje, er ikke en del af kontrakten i dag. Det kan være en fordel at udvide kontrakten med denne del, men det kræver en del forberedelser. Der er pt. ikke et samlet overblik over antallet og arten af armaturer, kabler, tændskabe mv. som derfor først kræve en kortlægning, optælling og registrering. Den del af belysningen, der skal med i udbuddet, skal samtidig fysisk kobles fra bygningerne og i stedet forbindes til et nyt selvstændigt tændskab udenfor bygningen. Opgaven med at udvide kontrakten er derfor omfattende og vil kræve investeringer. Derfor anbefaler administrationen, at starte med at de tre idrætscentre i kommunen (KIF, TIF og GIC) undersøges, så der opnås erfaringer med arbejdets opfang. Hvis det giver mening, kan dele af den udendørs belysning på fx p-pladserne på de tre idrætscentre indgå i udbuddet af driftskontrakten. Større renoveringsopgaver En nærliggende mulighed er at indarbejde en løbende udskiftning eller modernisering af armaturer, master, indsatser, kabler, tændskabe mv. i driftskontrakten. På den måde bliver større renoveringsopgaver udbudt samlet. Det kræver dog, at der allerede nu er vished over, hvor store opgaver der ønskes udført, og at der er afsat midler til renovering af vejbelysningen over en årrække. Samtidig kan der som nævnt ovenfor være en udfordring i at få for stor en kontrakt, som markedet ser ud i øjeblikket. På den baggrund anbefaler administrationen at større renoveringsopgaver ikke medtages i kontrakten. Udbudsstrategi På baggrund af ovenstående, anbefaler administrationen, at der udarbejdes et udbudsmateriale kun for Greve Kommune og med udgangspunkt i opgaverne i den nuværende kontrakt, som serviceeftersyn, udbedring af fejl og mangler, udskiftning af ødelagte eller defekte armaturer, master, indsatser mv., vagtordning og administrative ydelser (herunder driftsmøder, skadevoldersager, opdatering af anlægsdata og ledningsejermøder). Det anbefales samtidig, at der arbejdes på, så vidt muligt, at få dele af udebelysningen på de tre idrætscentre i kommunen med i udbuddet. Kontraktens løbetid og forlængelsesperioder, fordeling mellem kvalitet og pris mv. fastsættes efter dialog med den vindende rådgiver på opgaven. Det endelige materiale, herunder kontraktens løbetid mv. fremlægges til politisk behandling, inden udbuddet offentliggøres. Kommunikation Administrationen går i dialog med idrætscentrene i forbindelse med en evt. udvidelse af driftskontrakten med udebelysningen. Økonomiske konsekvenser Det er usikkert, hvorvidt et nyt udbud vil give besparelser eller merudgifter på driften af vejbelysningen. Tidsplan April-maj 2024: Kontrakt med rådgiver Maj-juni 2024: Udarbejdelse af udbudsmateriale August-september 2024: Udbudsmateriale forelægges udvalget til godkendelse Oktober-december 2024: Udbud, licitation og kontrahering Januar-marts 2025: Mobilisering af vindende leverandør 1. april 2025: Opstart af kontrakt med vindende leverandør", "source_path": "data/greve/raw_dagsordener/Klima-, Teknik- og Miljøudvalget_2024-04-25T08:00:00+02:00_fb52b7e8-913c-48a3-8b69-511367718b21.json"}
{"document_id": "fb52b7e8-913c-48a3-8b69-511367718b21", "committee": "Klima-, Teknik- og Miljøudvalget", "meeting_date": "2024-04-25T08:00:00+02:00", "section_type": "html_fragment", "section_title": "Vejbelysning, energirenovering - godkendelse", "case_number": "24-003124", "agenda_index": 9, "text": "Beslutning 1.-2. Godkendt. Fremstilling Sagsprocedure Klima-, Teknik- og Miljøudvalget. Resume Klima-, Teknik- og Miljøudvalget skal træffe beslutning om udmøntning af puljen til renovering af vejbelysningen i perioden 2024 - 2028. Der lægges op til at prioritere udskiftning af armaturer og lyskilder, for at understøttet forbedring af vilkårene for energibesparelse og servicering. Renoveringen medfører energibesparelse og lavere driftsomkostninger, som er lagt ind i budgettet. Indstilling Administrationen indstiller, at renoveringsplanen for 2024 - 2028 (jf. bilag 2) godkendes at renoveringsarbejdet fremover udbydes for ét år ad gangen med udgangspunkt i renoveringsplanen efter de i investeringsplanen afsatte beløb Sagsbeskrivelse Byrådet besluttede med vedtagelse af Budget 2024-2027, at afsætte 7,750 mio. kr. over en femårig periode til renovering af kommunens vejbelysning. Midlerne blev afsat på baggrund af en investeringsplan og tilhørende forventede besparelser (jf. bilag 1). Investeringsplanen omhandler de armaturer, der ikke allerede er moderniseret LED-lyskilder, og hvor en udskiftning kan medføre en el-besparelse. Greve Kommune har ca. 16.800 lyspunkter i den offentlige vejbelysning. Heraf er ca. 7.000 udskiftet til LED-lyskilder, mens 7.500 stadig er konventionelle lyskilder, som har et større energiforbrug. De sidste ca. 2.300 lyspunkter er special-lyspunkter som fx lys i tunneller o.lign. Med den udarbejdede renoveringsplan, kan der i alt skiftes ca. 1.700 armaturer til LED-lyskilder over de kommende fem år. Den tilhørende forventede besparelse er på i alt godt 0,6 mio. kr. ved fuld implementering. Samlet tilbagebetalingstid er ca. 8 år for de 5 mio. kr. der vedrører selve energirenoveringen. (jf. bilag 1). Der er afsat midler til uforudsete udgifter, afledte omkostninger (fx udskiftningsparate master, kabler og kabelfejl, el sikkerhed o.lign.), samt rådgiverydelser. Det samlede investerede beløb er derfor på 7,750 mio. kr. Renoveringsplanen for 2025 - 2028 Administrationen har med hjælp fra en rådgiver udvalgt de armaturer, der anbefales renoveret i 2024. Det er de armaturer, hvor der har været det størst elforbrug eller ikke længere kan serviceres. Det gælder fx armaturer der er udgået af produktion, eller hvor der ikke længere produceres reservedele. Rådgiver har hertil udarbejdet et kort svarende til forventningen om, hvad der kan renoveres de enkelte år fra 2024 og frem. Kortet er vedlagt (jf. bilag 2). Som det fremgår af kortet, er de udvalgte armaturer spredt i hele kommunen, da de er valgt i forhold til den størst mulige besparelse. Det er muligt at udvælge mere specifikke geografiske områder, men så vil besparelsen ikke være lige så stor, dvs. at tilbagebetalingstiden forlænges. Administrationen anbefaler derfor, at renoveringsplanen besluttes (jf. bilag 2). Administrationen vil søge at forenkle og typeoptimere armatursammensætningen i boligområderne mest muligt. Det er således hensigten at arbejde med et ensartet udtryk, men også se på om det er muligt at tilpasse til de armaturer der i forvejen er i området. Lovgrundlag Cirkulære og vejregelhæfte om vejbelysning. Økonomiske konsekvenser Der er i alt afsat 7,750 mio. kr. med vedtagelse af Budget 2024 - 2027 på projektet \"545 - Modernisering af kommunens vejbelysning\". Puljen er afsat med nedenstående periodisering. Puljen frigives årligt med det afsatte rådighedsbeløb, idet det årlige rådighedsbeløb er under 2 mio. kr. Mio. kr. 2024 2025 2026 2027 2028 Modernisering af kommunens vejbelysning 1,750 1,500 1,500 1,500 1,500 Der kan gennemføres energirenoveringsprojekter for ca. 1 mio. kr. om året. Dertil skal lægges udgifter til bl.a. prisudsving, rådgivning (særligt i 2024) og andre udgifter ifm. udskiftningen af armaturerne (sikkerhedselementer, master, kabler mv.). Administrationen anbefaler, at arbejdet med renoveringen af armaturerne udbydes for ét år ad gangen. Det giver mulighed for at få tilbudt de nyeste løsninger, samtidig vurderes det at give kommunen mest muligt for pengene. Tidsplan Administrationen indhenter tilbud inden sommerferien 2024. Udførelsen af første etape (2024) vil forventeligt ske i efteråret 2024.", "source_path": "data/greve/raw_dagsordener/Klima-, Teknik- og Miljøudvalget_2024-04-25T08:00:00+02:00_fb52b7e8-913c-48a3-8b69-511367718b21.json"}
{"document_id": "fb52b7e8-913c-48a3-8b69-511367718b21", "committee": "Klima-, Teknik- og Miljøudvalget", "meeting_date": "2024-04-25T08:00:00+02:00", "section_type": "html_fragment", "section_title": "Henvendelse fra FrivilligCenter Greve om etablering af sansehave ved Greve Borgerhus", "case_number": "24-003882", "agenda_index": 10, "text": "Beslutning 2. Anbefales, idet udvalget ønsker, at der plantes hjemmehørende arter. Fremstilling Sagsprocedure Kultur- og Fritidsudvalget, Klima-, Teknik- og Miljøudvalget, Økonomiudvalget og Byrådet. Resume FrivilligCenter Greve har henvendt sig til administrationen da de ønsker at ansøge Nordea-fonden om støtte på ca. 950.000 kr. til etablering af en såkaldt ”sansehave” i haven ved Greve Borgerhus. FrivilligCenter Greve ønsker, at Greve Kommune tilkendegiver, at de ønsker at indgå i en positiv dialog om projektet, hvilket skal indgå i deres ansøgning med frist den 16. april 2024. Indstilling Administrationen indstiller, at: Kultur- og Fritidsudvalget beslutter, om de ønsker at tilkendegive en positiv dialog om projektet Klima-, Teknik- og Miljøudvalget beslutter, om de ønsker at tilkendegive en positiv dialog om projektet Sagsbeskrivelse FrivilligCenter Greve ønsker at ansøge Nordea-fonden om støtte på ca. 950.000 kr. til at etablere en såkaldt ”sansehave” i haven ved Greve Borgerhus. Det er et krav fra Nordea-fonden, at der i ansøgning står angivet at der er en positiv dialog med den hjemmehørende kommune ift. projektet. Der ikke er tale om en politisk godkendelse af selve projektet, men blot en positiv tilkendegivelse af, om at Greve Kommune ønsker at indgå i dialog med FrivilligCenter Greve om projektet. Hvis det politisk besluttes at indgå i en positiv dialog om projektet og FrivilligCenter Greve får bevillingen fra Nordea-fonden til projektet, vil administrationen fremlægge en ny sag om realisering af projektet til politisk behandling i hhv. Kultur- og Fritidsudvalget og Klima-, Teknik- og Miljøudvalget, Økonomiudvalget og Byrådet. FrivilligCenter Greve skal ansøge Nordea-fonden senest den 16. april 2024, og vil allerede i maj måned 2024 få svar på om de har modtaget bevilling eller afslag på ansøgningen. Administrationen har oplyst FrivilligCenter Greve at det først er muligt at få sagen til politisk behandling den 24. og 25. april i Kultur- og Fritidsudvalget og Klima-, Teknik- og Miljøudvalget. Dette har de meddelt Nordea-fonden, hvilket er accepteret fra fondens side. FrivilligCenter Greve beskriver, at ideen med projektet er - i samarbejde med borgere, frivillige og foreninger - at anlægge en fælles byhave tilgængelig for alle i Greve. Projektet har fokus på biodiversitet, fællesskaber og trivsel. Der ønskes at skabe et grønt område centralt i Greve, der indbyder til fællesskab og samvær i naturen. Ambitionen er at skabe Greves nye grønne samlingssted med plads til diversitet hos mennesker, planter og dyr. Med projektet ønsker FrivilligCenter Greve at: Bidrage til den grønne omstilling samt grønnere og smukkere byrum Øge læring om natur og biodiversitet Skabe nye fællesskaber med natur som omdrejningspunkt. Bl.a. havevandringer, dyrke sammen i højbede, samle urter, udveksleerfaringer, nyde de forskellige opholdssteder i haven, mødes om bålfad mm. Øge trivsel, mindske stress og ensomhed, gennem fællesskab, aktiviteter og ophold i naturen Projektet ønskes forankret lokalt gennem foreninger, frivillige og borgere, der inviteres bredt ind til at blive en del af sanse haven og dens udvikling, tage ejerskab og bruge haven. Målgruppen er alle Greve-borgere, og haven bliver offentligt tilgængelig. Målet er at etablere en frivilliggruppe på 25 borgere. FrivilligCenter Greve forventer at lokale foreninger, der i forvejen bruger borgerhusets lokaler, vil bruge haven til deres aktiviteter. FrivilligCenter Greve forventer at samlet set 5.000 borgere årligt vil besøge haven til arrangementer eller på egen hånd. Projektperiode er fra august 2024 – juli 2026. Økonomiske konsekvenser Der forventes ingen kommunal medfinansiering til projektet. Foreningen forventes primært selv at stå for driften. Evt. afledt drift holdes inden for driftsrammen på den grønne kontrakt. Projektet har ingen økonomiske konsekvenser for anlægsloftet i Greve Kommune, da det er foreningen FrivilligCenter Greve som vil modtage evt. fondsmidler fra Nordea-fonden til projektet. Ligeledes vil Greve Kommune hellere ikke skulle betale fondsmoms, da det er foreningen, som modtager bevillingen. Tidsplan FrivilligCenter Greve skal ansøge Nordea-fonden senest den 16. april 2024. Det forventes, at der er svar på deres ansøgning i løbet af maj måned 2024. Øvrige forhold Brugerrådet i Greve Borgerhus har tilkendegivet, at de støtter op om projektet. Hvis projektet opnår bevilling fra Nordea-fonden og efterfølgende politisk godkendelse fra Greve Kommune skal der indgås en aftale med FrivilligCenter Greve omkring Sansehaven, hvori rammer og vilkår mv. er beskrevet. Der er til sagen vedhæftet to bilag. En beskrivelse fra FrivilligCenter Greve om projektet samt et oversigtskort, hvor den ønskede placering af sansehaven ved Greve Borgerhus fremgår. Sagens forløb 24/04/2024 Kultur- og Fritidsudvalget 1. Godkendt", "source_path": "data/greve/raw_dagsordener/Klima-, Teknik- og Miljøudvalget_2024-04-25T08:00:00+02:00_fb52b7e8-913c-48a3-8b69-511367718b21.json"}
{"document_id": "fb52b7e8-913c-48a3-8b69-511367718b21", "committee": "Klima-, Teknik- og Miljøudvalget", "meeting_date": "2024-04-25T08:00:00+02:00", "section_type": "html_fragment", "section_title": "Opfølgning på initiativretsforslag fra (A), (C), (Ø) og (F) vedr. Reparation af Hundige Boldklubs kunstgræsbane samt redegørelse for alle kommunens kunstgræsbaner", "case_number": "24-001726", "agenda_index": 11, "text": "Beslutning 1. Anbefaler, at der udarbejdes et bruttoanlægsforslag til budgetlægningen for 2025-28, men at administrationen allerede i år forbereder udbud, så udskiftningen kan ske hurtigst muligt i 2025 i samarbejde med brugerne. 2. Anbefaler, at der udarbejdes et udvidelsesforslag, så forslaget kan indgå i budgetforhandlingerne for 2025-28 3. Anbefales. John T. Olsen (A) og Claus Dyremose (C) undlader. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Sagen indeholder opfølgning på initiativretsforslag fra (A), (C), (Ø) og (F) vedr. reparation af Hundige Boldklubs kunstgræsbane, som Byrådet på mødet den 29. januar 2024 besluttede at sende til realitetsbehandling i Klima-, Teknik og Miljøudvalget. Sagen indeholder samtidig opfølgning på Byrådets beslutning den 29. januar 2024 om en redegørelse for stand mv. på alle kommunens kunstgræsbaner. Supplerende sagsfremstilling Klima-, Teknik- og Miljøudvalget besluttede den 14. marts 2024 (pkt.10) at sende sagen tilbage til administrationen med henblik på at udrede den økonomiske del, idet Hundige Boldklub havde modtaget et tilbud på renovering af kunstgræsbanen på ca. 2,5 mio. kr. Tilbuddet fra Hundige Boldklub er givet ud fra en banestørrelse på 8.325 m 2 , mens overslaget fra rådgiver er beregnet ud fra 8.800 m 2 . Det er umiddelbart svært at sammenligne kvaliteten i materialevalget. Men der skal tillægges pris for granulatspærre, prisstigninger, rådgiver og uforudsete for at sammenligne de to priser. Nedenfor har administrationen sammenholdt det fremsendt tilbud fra Hundige Boldklub med overslag fra rådgiver. Alle priser er eks. moms. Tilbud modtaget af Hundige Boldklub Overslag fra rådgiver Anlægsudgifter samt bortskaffelse af gammelt kunstgræs og infill 2.543.537 kr. 2.733.000 kr. Granulatspærre (anslået) 250.000 kr. 250.000 kr. Prisstigninger, 15 % 419.031 kr. 447.450 kr. Rådgiver 15 % 481.885 kr. 514.568 kr. Uforudsete udgifter 10 % 321.257 kr. 343.045 kr. SUM 4.016.710 kr. 4.288.063 kr. Administrationen er iht. tilbudsloven forpligtiget til at udbyde opgaven . Det betyder, at administrationen ikke kan indgå kontrakt med tilbudsgiver som fremsendt fra Hundige Boldklub, og at den endelige pris derfor endnu er ukendt. Tilbudsgiver kan få mulighed for at byde på opgaven, hvis det besluttes at renovere banen, og tilbudsgiver kan matche udbuddets betingelser. Prisstigningen på 15 % er anbefalet af rådgiveren på baggrund af prisstigningen fra 2022 til 2023. Administrationen anbefaler, at der afsættes et budget på 4,25 mio. kr., hvis der skal ske en udskiftning af kunstgræsbanen jf. sagens fremstilling. Der skal i givet fald anvises finansiering, fx ved at der skal udarbejdes et bruttoanlægsforslag til budgetlægningen 2025-28. Indstilling Administrationen indstiller, at udvalget træffer beslutning om, om der skal findes finansiering på 4,25 mio. kr. ekskl. moms. til Hundige Kunstgræsbane om der skal udarbejdes et fælles regelsæt om forsvarlig brug af kunstgræsbaner, som opsættes med tydelig skiltning til i alt 100.000 kr. ekskl. mo ms. at der hermed er gjort op med initiativretsforslaget. Sagsbeskrivelse Byrådet besluttede d. 29. januar 2024 (pkt. 9) at sende initiativretsforslag fra (A), (C), (Ø) og (F) (valggruppe 2) vedr. reparation af Hundige Boldklubs kunstgræsbane til realitetsbehandling i Klima-, Teknik- og Miljøudvalget. I initiativretsforslaget foreslår valgruppe 2, at Hundige Boldklubs kunstgræsbane bringes i forsvarlig stand, og at der i den forbindelse er fokus på bæredygtige materialer, således at nyt granulat lever op til REACH standarderne. Valgruppen ønsker, at udvalget drøfter, hvordan man fremadrettet kan sikre, at kunstbanen har en langsigtet holdbarhed, og hvem der har den årlige vedligeholdelsespligt. Desuden foreslår valggruppen, at der udarbejdes et fælles regelsæt med tydelig skiltning om forsvarlig brug af kunstgræsbanen. Valggruppen foreslår, at udvalget finder finansiering hertil via driftsaftalen med leverandøren, alternativt med en omprioritering. Initiativretsforslaget er vedlagt i sin helhed (jf. bilag 1). Byrådet besluttede den 29. januar 2024 (pkt. 16) at administrationen skal fremlægge en samlet sag for Klima-, Teknik og Miljøudvalget, hvor der redegøres for alle kommunens kunstgræsbaner, med beskrivelse af placering, størrelse, opførelses år, stand, lovmæssige forhold, driftsaftaler, nuværende driftsudgifter samt beskrivelser af mulige løsninger for fremadrettet vedligehold, reetablering eller ny anlæg, herunder økonomi, driftsaftaler og lovgivningsforhold. Dertil skal der redegøres for de nuværende regler for brugen af banerne. Administrationen har fået udarbejdet en rapport hos en ekstern konsulent, der belyser de ønskede forhold. (jf. bilag 2). Endvidere redegøres der for de nuværende regler for brugen af banerne. Redegørelse for alle kommunens kunstgræsbaner Greve kommune har i alt fem kunstgræsbaner der fordeler sig med én i Tune, én i Karlslunde, én i Hundige og to i Greve (placering jf. kort i bilag 3). Banerne er mellem 8.130- 8.500 m 2 store og koster 215.000 kr. årligt i drift/pr. bane. Alle baner driftes af kommunes driftsleverandør af vej- og gartnerydelser, Forstas A/S. Hvis der ønskes en anden leverandør, skal der tages stilling om det er muligt at opsige denne del af aftalen, og der skal gennemføres et nyt udbud. Bane Opført Renoveret Stand År tilbage Anbefalet anlægsinvestering Karlslunde 2014 2021 God 7 Granulatspærre mv. 0,25 mio. kr. Hundige 2016 delvist 2021 Bør udskiftes 0 Nyt tæppe og shockpad 4,25 mio. kr. Greve 1 2010 2021 God 6,5 Granulatspærre mv. 0,25 mio. kr. Greve 2 2015 Nej Dårlig stand 2,5 Granulatspærre mv. 0,25 mio. kr. Tune 2014 2021 God 8 Granulatspærre mv. 0,25 mio. kr. Af bilag 4 fremgår et samlet og mere udførligt overblik over de fem baners opførelsesår , sidst renoveret, stand, driftsanbefalinger og renoveringsanbefalinger. Banernes stand Den eksterne konsulent har gennemgået banerne i uge 7 og 8 i 2024. Banerne v. Tune Hallerne, Karlslunde idrætscenter samt bane 1 på Greve idrætscenter er i god stand og vurderes at kunne holde 6 og 8 år endnu. Bane 2 på Greve Idrætscenter er i dårlig stand, som forventet i forhold til dens alder. Banen anbefales renoveret indenfor de kommende to til tre år. Banen i Hundige er i meget dårlig stand og anbefales renoveret eller udskiftet. Af rapporten (jf. bilag 2) fremgik det at: Mange samlinger og striber er gået op i limningen og kunstgræstæppets fibre er nedslidt. En optimal drift af banen kan ikke opretholdes, da kunstgræstæppet tager skade, med flere ødelagte samlinger til følge. Denne og tidligere gennemgang af banens tilstand (juni, 2023) viser, at banen bør skiftes hurtigst muligt. På grund af banens dårlige stand drifter Forstas A/S ikke banen på samme niveau som de øvrige kunstgræsbaner. Det betyder, at banen ikke børstes rutinemæssigt, og at der ikke sneryddes på banen pga. fare for at rive kunstgræstæppet yderligere op. Renovering af banen Hundige Anlægsudgiften er anslået ti l 4,25 mio. kr. ekskl. moms. Det indbefatter nyt kunstgræs med bund opbygning og naturinfill af oliven- og kork i stedet for det traditionelle infill af TPE gummigranulat. Dette for at fremtidssikre banen, da lovgivning gør det ulovligt at indkøbe nyt gummigranulat fra 2031. Der findes andre typer naturinfill , men denne er billigst og vurderes god. Anlægsudgiften hertil anslås til 4, 0 mio. kr. granulatspærre og granulatfang der har til formål at holde granulat inde på banen og hindre at det spredes til omgivelserne, derved reduceres behovet for et supplerende årligt granulatopfyld også. Anlægsudgift hertil anslås til 0,25 mio. kr. Anbefalinger til investeringer og drift Generelt anbefales det, at alle banerne suppleres med granulatspærre og granulatfang jf. europæisk standard for anlæg af kunstgræsbaner. Dette for at minimere spild og spredning af granulat. Det vil koste ca. 0,25 mio. kr. pr. bane, og dette er uden omkostninger til at fjerne og bortskaffe eksisterende spild rundt om banerne. På baneløsningen i Hundige anbefaler konsulenten et kunstgræstæppe med en kombination af krølfibre og lige fibre. Denne løsning kan bedre modstå brugen af flade sportssko, da der er mange fritidsbrugere. Den nuværende driftsaftale følger alle anbefalinger til drift og pleje fra den leverandør der renoverede kunstgræsbaner i 2021 (Hundigebanen undtaget), men konsulenten anbefaler, at der benyttes andre maskiner og forbedres på driftsmetoderne. De ændrede driftsmetoder kan betyde, at Forstas skal køre anderledes (fx langsommere og med større variation og omhu) samt at de skal udskifte noget af deres materiel. Det må forventes, at driftsomkostningerne da vil stige med ca. kr. 50 – 100.000 pr. bane. Konsulenten foreslår desuden at kunstgræstæppets stand følges nøje ved rutinemæssig fotoregistrering af fibre ca. en gang årligt, 7 steder pr. bane. Greve Kommune salter kunstgræsbanerne før frosten sætter ind (præventiv saltning). Konsulenten anbefaler, at saltning suppleres med fejning. Der er ikke beregnet overslag på denne merydelse. Redegørelse for de nuværende regler for brugen af banerne. Kunstgræsbaner kan lånes alle dage i tidsrummet kl. 8 - 22. Udlånsperioden for kunstgræsbaner er normalt hele året rundt. Det kan indskrænkes af den lokale tekniske serviceledelse på grund af både vejrlig og tekniske omstændigheder. Der er mest efterspørgsel på kunstgræsbaner i perioden fra medio oktober til primo april, da der ikke kan spilles fodbold på almindelige græsbaner i denne periode. I Greve Kommune er det frivillige foreninger som - via bookingsystemet aktivigreve.dk - kan anmode om sæson - og serielbooking samt enkeltbookinger af kunstgræsbaner. Det er administrationen der i samarbejde med lokalefordelingsudvalget fordeler tiderne på kunstgræsbanerne. Jf , politisk godkendte ”Retningslinjer for udlån af lokaler og udendørsanlæg i Greve Kommune” gælder følgende prioriteringsrækkefølge på kunstgræsbaner. Idrætsforeninger med kunstgræsbanekrævende primær aktivitet SFO & Skole. Prioritering af aktiviteter er som følger i nævnte rækkefølge: Lokal tilknytning, Elite/talent, 10-25 år, over 25 år Der er ikke udarbejdet konkrete regler for brug af kunstgræsbanerne. Konsulenten anbefaler, at der opsættes skilte med ordensreglement for brug af banerne. Fx med opfordring til generel oprydning, genplacering af mål og at der ikke må anvendes fodboldstøvler med metalknopper. Dette vil samlet set betyde anlægsudgifter på ca.100.000 kr. for design og opsætning af skilte på alle fem baner. Brug af sko på banerne Generelt vil ”almindelige” sko (som er flade i bunden og ikke har knopper som fodboldstøvler), forkorte levetiden af græsfibrene. Men da et forbud mod almindelige sko ofte vil betyde, at fritidsbrugere som fx skoler og SFO ikke kan benytte banerne, kan administrationen ikke anbefale, at et forbud mod almindelige sko indgår i regelsættet for brug af banerne. Fremadrettet kan kunstgræsset bestå af en kombination af krøllede og lige græsfibre, der bedre kan modstå presset fra almindelige sko, end hvis kunstgræstæppet bestod alene af lige fibre, som det traditionelt gør. På den måde minimeres udfordringen med at stråene knækker og bliver trådt ned, efterhånden som kunstgræstæpperne bliver skiftet ud. Lovgrundlag Det er besluttet i EU (jf. REACH-standard) at udfase brug af gummigranulat (Fx TPE som er på alle baner i Greve Kommune) over otte år, således at det er ulovligt fra efteråret 2031 at sælge eller købe gummigranulat til kunstgræsbaner. Hvis kunstgræsset skal skiftes, kan det eksisterende granulat o psamles og renses. H ar man et lager af gummigranulat, må det bruges efter 2031 som supplement på eksisterende baner. Der er ikke fastsat regler i DBU for tilstanden af en kunstgræsbane, dog kan kampe aflyses, hvis der er for mange ødelagte limsamlinger, slidte felter og huller i kunstgræstæppet, der udgør en risiko ved spil på banen. Økonomiske konsekvenser Renovering af banen Hundige Renovering af banen, i alt 4,25 mio . kr. ekskl. moms. Overslaget indeholder nyt kunstgræs med bund opbygning og naturinfill af oliven- og kork iht. REACH standarden. Overslaget tager højde for 15 % uforudsete udgifter, 15 % rådgiver honorar samt optagning og deponering af kunstgræstæppe og shockpad . Renovering af banen anbefales suppleret med granulatspærre og granulatfang jf. standard for anlæg af kunstgræsbaner som koster 0,25 mio. kr. ekskl. moms. Renovering af kunstgræsbanen i Hundige vil udgøre samlede anlægsudgifter på 4,25 mio. kr. ekskl. moms. Renoveringsbehov for øvrige baner De øvrige fire baner bør tilsvarende anlægges med granulatspærre og granulatfang for i alt 1 mio. kr. Skilte med regelsæt vedr. forsvarlig brug af kunstgræsbanen. Opsætning af skilte ved kunstgræsbanerne med et fælles regelsæt om forsvarlig brug af kunstgræsbanen vil samlet set betyde anlægsudgifter for 100.000 kr. Drift Der er i dag afsat 215.000 kr. årligt i drift/pr. bane til standardopgaver, bestilling og vintertjeneste. Ændret driftsmetoder vil betyde, at dele af materiel skal udskifte og længere tid pr. bane. Det må forventes, at driftsomkostningerne pr. år da vil stige med ca. kr. 50-100.000 ekskl. moms, pr. bane. Øvrige konsekvenser Naturinfill er et nyt materiale og der er ikke et stort erfaringsgrundlag. Ved udskiftning af kunstgræsbaner med olivenkerne og kork som infill , kan granulatet genanvendes i et begrænset omfang. Det anslås at 25 % kan genanvendes. Ved traditionelt gummigranulat kan 100 % genanvendes. Dermed kan det forudses, at det ved en fremtidig renovering vil være dyrere at renovere med naturinfill end med gummigranulat. Banen skal altid saltes forebyggende mod frost nogle dage før frosten sætter ind. På baner med naturinfill kan der ikke spilles i dage med vedvarende frost. Man skal forvente at banen ikke er spilbar i ca. 10 - 15 dage i vinterperioden. Dette skal ses i forhold til en bane med traditionelt gummigranulat, der altid er spilbar, når den saltes før frost og ryddes for sne. Den samlede løsning med anvendelse af naturinfill er fremtidssikret således, så miljøforholdene er sikret i henhold REACH. Kommunikation Administrationen har været i kontakt med formand for Hundige Boldklub over flere omgange vedr. Hundigebanens ringe beskaffenhed der bevirker aflyst træning og kampe. Tidsplan Renovering og anlæg af en kunstgræsbane er vejr- og temperaturafhængigt. Anlægsperioden berammes til perioden fra april til november. Selve anlægsarbejdet, afhængigt af omfang berammes til ca. fire måneder. Sagens forløb 14/03/2024 Klima-, Teknik- og Miljøudvalget 1. Udvalget anerkender, at der er et renoveringsbehov på Hundige Kunstgræsbane og bemærker, at der er fremsendt et tilbud på en renovering fra Hundige Boldklub. Udvalget sender sagen tilbage til administrationen med henblik på at udrede den økonomiske del. 2. afventer pkt. 1 3. afventer pkt. 1 Afbud: Torben Hoffmann", "source_path": "data/greve/raw_dagsordener/Klima-, Teknik- og Miljøudvalget_2024-04-25T08:00:00+02:00_fb52b7e8-913c-48a3-8b69-511367718b21.json"}
{"document_id": "fb52b7e8-913c-48a3-8b69-511367718b21", "committee": "Klima-, Teknik- og Miljøudvalget", "meeting_date": "2024-04-25T08:00:00+02:00", "section_type": "html_fragment", "section_title": "Strandrensning og adgangsveje til strandrensning - godkendelse", "case_number": "24-003387", "agenda_index": 12, "text": "Beslutning 1.-4. Godkendt, idet udvalget jf. pkt. 2 ønsker, at der så vidt muligt lægges sveller helt ned til badebroen. Fremstilling Sagsprocedure Klima-, Teknik- og Miljøudvalget. Resume Der er foretaget en række undersøgelser og politiske beslutninger, om mulighederne for at forbedre og udvide antallet af adgangsveje og opsamlingspladser til brug for strandrensningen. Byrådet besluttede på mødet den 19. juni 2023, at arbejdet omkring Niels Pedersensvej (nord), som ny adgangsvej til strandrensning, skulle genoptages. Administrationen fremlægger en status og en række anbefalinger, herunder at der ikke arbejdes videre med at udvide antallet af nye adgangsveje. Indstilling Administrationen indstiller, at det godkendes, ikke at arbejde videre med vejadgangen ved Niels Pedersensvej Nord, da det forudsætter en fuld miljøvurdering at de 0,45 mio. kr. til etablering af adgangsvej på Niels Pedersensvej 21, i stedet anvendes til at anlægge en svellevej ved Greve Badehotel at punkt A-D omkring opsamlingspladser og adgangsveje til brug for strandrensningen tages til efterretning at det tages til efterretning, at administrationen arbejder med muligheden for at lægge tang op på stranden for at fremme den naturlige klitdannelse Sagsbeskrivelse Der er i dag tre adgangsveje med tilhørende opsamlingspladser til brug for strandrensningen i Greve Kommune (syd for området Strandparken I/S og ned til kommunegrænsen mod Solrød Kommune). Det drejer sig om Karlslunde Aktiestykke, Mosede Fort og Greve Badehotel (jf. bilag 1 - Opsamlingspladser). Plan- og Udviklingsudvalget besluttede den 30. november 2021 (pkt. 2), på baggrund af en drøftelse med Strandlauget, at administrationen skulle arbejde med, om der kunne etableres nye adgangsveje og opsamlingspladser til brug for strandrensningen ved Jerismosestien, Niels Pedersensvej Nord (nr. 1c. og Niels Pedersensvej Syd (nr. 21). Udvalget ønskede desuden, at der arbejdes med sveller (i stedet for køreplader) som køregrundlag på stranden frem til opsamlingspladsen inkl. ved Badehotellet. Byrådet besluttede på mødet den 19. juni 2023 (pkt.16), på baggrund af de fremlagte undersøgelser, at der alene skulle arbejdes videre med Niels Pedersensvej (nord). Administrationen har på den baggrund undersøgt, om det vil være muligt at opnå alle de relevante tilladelser til en opsamlingsplads ved Niels Pedersensvej (nord) og muligheden for at etablere køreveje med sveller ved Greve Badehotel. Opsamlingsplads ved Niels Pedersensvej (nord) En opsamlingsplads ved Niels Pedersensvej (nord) vil betyde, at der anvendes støjende maskinel tæt på den nærliggende beboelse. En foreløbig VVM-screening indikerer, at placeringen ved Niels Pedersensvej (nord) ikke kan overholde de vejledende grænseværdier for støj. En nærmere undersøgelse er VVM-pligt og kræver en miljøvurderingsproces, som bl.a. indebærer udarbejdelse af en miljøkonsekvensrapport. Der skal derfor bevilliges midler til en sådan undersøgelse og resultatet er usikkert. Hvis Niels Pedersensvej (nord) skal tages i brug, skal der i miljøvurderingsprocessen kunne redegøre for, at det ikke påvirker miljøet væsentligt. Der er således risiko for, at der ikke kan meddeles en miljøgodkendelse til en opsamlingsplads på dette sted, selvom der udarbejdes en miljøkonsekvensrapport. Etablering af svellevej ved Greve Badehotel Der anvendes i dag køreplader i forlængelse af den adgangsvej, der er til opsamlingspladsen ved Greve Badehotel. For at undgå de mange køreplader ned til opsamlingspladsen kan der i stedet etableres sveller, som lægges med i sandet som en mere permanent og mere naturligt udseende kørevej. Administrationen har søgt Kystdirektoratet og fået tilladelse til at etablere sveller ved Greve Badehotel. Der er ikke afsat midler til etablering af svelleveje ved Greve Badehotel, og der er ikke søgt om landzonetilladelse (hvor Greve Kommune er myndighed). Der har tidligere været afsat 0,8 mio. kr., hvor der nu resterer 0,45 mio. kr. til at etablere en grusvej og et depot ved Niels Pedersensvej 21. Denne opsamlingsplads er ikke længere relevant, og administrationen anbefaler, at midlerne i stedet anvendes til at etablere den ønskede svellevej ved Greve Badehotel. Hvis dette godkendes, vil administrationen søge om landzonetilladelse og i givet fald etablere en svellevej ved Greve Badehotel i efteråret 2024. Undersøgelser om adgangsveje og opsamlingspladser Administrationen har med denne sag fremlagt de sidste beslutninger i en række af undersøgelser af muligheder for at etablere flere adgangsveje og opsamlingspladser til brug for strandrensningen. Administrationen anbefaler, at udvalget tager resultatet af undersøgelserne til efterretning, herunder: At der i dag er tre steder med godkendelse til opsamlingspladser ved: Karlslunde Aktiestykket, Mosede Fort og Greve Badehotel At der ikke arbejdes med at oprette flere opsamlingspladser og adgangsveje langs stranden At der arbejdes med, om der kan etableres sveller (i stedet for køreplader) til at forlænge kørevejen ved Badehotellet ned til opsamlingspladsen At der fortsat hegnes ind og anvendes køreplader under opsamlingspladsen ved Greve Badehotel Tang til at fremme den naturlige klitdannelse Administrationen har udvekslet erfaringer med blandt andet Køge Kommune om strandrensningen. Her har Kystdirektoratet åbnet mulighed for, at tang nogle steder kan lægges lidt længere op på stranden og indgå i den naturlige kystdynamik, uden at det kræver en tilladelse. Tangen vil formulde, der vil opstå begroninger og sandet vil samle sig her og danne naturlige klitter. Der må ikke opstå egentlige diger af tang, da det vil blive betragtet som en tilstandsændring, og tangen må ikke blot lægges op til tørre for senere at blive fjernet, da det også er at betragte som en tilstandsændring, der kræver tilladelse. Hvis metoden kan anvendes, vil det på sigt bidrage til, at strandene langs kysten i Greve Kommune hurtigere genopbygger klitter og opnår bedre naturlig beskyttelse mod højvande og stormflod. Administrationen vil i forbindelse med strandrensningen arbejde med denne mulighed for, i nogle situationer, hvor der fx er tale om ålegræs og mindre mængder af tang, at fremme den naturlige klitdannelse. Lovgrundlag Bekendtgørelse af lov om miljøvurdering af planer og programmer og af konkrete projekter (VVM) Naturbeskyttelsesloven (strandbeskyttelseslinjen) Planloven (landzoneadministration) Miljøbeskyttelsesloven (miljøgodkendelser) Økonomiske konsekvenser Hvis indstillingen godkendes, vil de 0,45 mio. kr. , som tidligere var afsat til etablering af adgangsvej og opsamlingsplads ved Niels Pedersensvej syd, bliver anvendt til etablering af sveller som en del af kørevejen ned til opsamlingspladsen ved Greve Badehotel. Øvrige konsekvenser Administrationen har søgt og modtaget alle relevante tilladelser (landzonetilladelser, dispensation fra strandbeskyttelseslinjen i kystdirektoratet mv.) til benyttelse af de eksisterende opsamlingsplader på hhv. Karlslunde Aktiestykke, Mosede Fort og Greve Badehotel. Disse vil derfor kunne anvendes frem til år 2028. Tidsplan Maj-juni 2024: Arbejdet med en landzonetilladelse til at etablere sveller ved Greve Badehotel. August 2024: Politisk behandling af landzonetilladelse September 2024: Udbud af opgave med at etablere sveller Efteråret 2024: Arbejdet med at etablere sveller gennemføres", "source_path": "data/greve/raw_dagsordener/Klima-, Teknik- og Miljøudvalget_2024-04-25T08:00:00+02:00_fb52b7e8-913c-48a3-8b69-511367718b21.json"}
{"document_id": "fb52b7e8-913c-48a3-8b69-511367718b21", "committee": "Klima-, Teknik- og Miljøudvalget", "meeting_date": "2024-04-25T08:00:00+02:00", "section_type": "html_fragment", "section_title": "Stadepladsansøgninger", "case_number": "23-013296", "agenda_index": 13, "text": "Beslutning 1. Ansøger 1, godkendt. 2. Ansøger 3, godkendt, idet der alene ønskes mobile løsninger jf. regulativet. Fremstilling Sagsprocedure Klima-, Teknik- og Miljøudvalget. Resume Kommunen har modtaget tre ansøgninger om tilladelse til stadepladser. Ansøgningerne skal behandles i henhold til kommunens regulativ for stadepladser. Udvalget skal træffe beslutning om, hvorvidt der kan gives tilladelse til ansøgerne. I sagen er der to ansøgninger til samme lokation. Indstilling Administrationen indstiller, at Klima-, Teknik- og Miljøudvalget træffer beslutning om, hvorvidt at ansøger 1 kan tildeles en stadeplads ved Mosede Fort at ansøger 2 eller 3 kan tildeles en stadeplads ved Jerismosevej 1 Sagsbeskrivelse Teknik- og Miljøudvalget vedtog den 27. maj 2021 (pkt. 10) et regulativ med \"Vilkår for stadepladser og mobilt gadesalg\" (jf. bilag 1) for en række udvalgte placeringer i Greve Kommune. Regulativet danner grundlag for administration af de indkomne ansøgninger, herunder placering af stadepladser, tildeling af plads samt krav til vogne og varer, renholdelse og ansvar mv. Tilladelsen gives som udgangspunkt for to år ad gangen. Teknik- og Miljøudvalget besluttede, at ansøgninger skal forelægges udvalget til beslutning. Administrationen forelægger derfor ansøgninger løbende for udvalget, men indstiller ikke en afgørelse. Mosede Fort Ved Mosede Fort er der to stadepladser til rådighed (jf. bilag 2). Der er tildelt en plads til en stadepladsholder for sæsonen 2023 og 2024, jf. beslutning i Klima- Teknik og Miljøudvalget den 25. maj 2023 (pkt. 8), og dermed er der én ledig plads. Ansøger 1 søger for to sæsoner dvs. for 2024 og 2025. Ansøger 1 ønsker at opstille en foodtrailer, hvorfra der serveres burgermenuer (jf. bilag 3). Ansøger driver allerede i dag Burgerhytten (Havnevej 2 i Greve) som restauration. Ansøger oplyser, at de primært vil benytte pladsen i forbindelse med arrangementer og events ved Mosede Fort. Ansøgningen fremstår derfor som en \"lejlighedsansøgning\", og der er derfor ikke tale om daglig drift. Af regulativet fremgår det, at beskrivelse af den daglige drift vægtes højt (jf. bilag 1, s. 4). Tidrummet for ordinære stadepladser ved Mosede Fort er 1. maj til 31. august. Der kan disponeres over yderligere fire weekender pr. år. Den søgte vogn er en større påhængsvogn, som skal flyttes af en bil. Det svarere ikke til regulativets tekst om en \"lettere salgsvogn\". Jerismosevej 1 Pladsen ved Jerismosevej har tidligere været tildelt, men er ledig nu (jf. bilag 4). Der har tidligere været tilladelse til en foodtrailer på stedet. Den tilladelse er udløbet, og der er ikke søgt om fornyet tilladelse. Ansøger 2 ønsker at opstille et markedstelt på 3 x 3 meter, hvorfra der skal sælges bær, kartofler, grøntsager og æg i sæsonen 1. maj til 1. september (jf. bilag 5). Ansøger driver ikke virksomhed i kommunen. I regulativet indgår opstilling af markedstelt ikke men udelukkende salgsvogn. Men det er muligt at opstille og nedtage et markedstelt hver dag, på samme måde som regulativet kræver det i forhold til en salgsvogn. Dette vil i givet fald blive skrevet ind som et vilkår i tilladelsen. Ansøger 3 ønsker at opstille en foodtruck, hvorfra der serveres pitabrød med kebab af to slags kødruller, en med kylling kebab og en med shawarma kød. Konceptet og tilberedning af kødet foregår ved opvarmning med lavasten. Endvidere skal der sælges sodavand. Ansøger har ikke angivet, hvor ofte pladsen ønskes benyttet. For alle ansøgninger gælder, at anden øvrig lovgivning skal overholdes, bl.a. Fødevarestyrelsens særlige krav ved salg af grøntsager og æg fra boder. Lovgrundlag Lov om offentlige veje samt bekendtgørelse om særlig råden over vej. Økonomiske konsekvenser Sagen har ingen økonomiske konsekvenser, da stadepladser på vejarealer i Greve Kommune pt. er gratis. Tidsplan Ansøgere underrettes snarest muligt efter udvalgets beslutning om tilladelse eller afslag.", "source_path": "data/greve/raw_dagsordener/Klima-, Teknik- og Miljøudvalget_2024-04-25T08:00:00+02:00_fb52b7e8-913c-48a3-8b69-511367718b21.json"}
{"document_id": "fb52b7e8-913c-48a3-8b69-511367718b21", "committee": "Klima-, Teknik- og Miljøudvalget", "meeting_date": "2024-04-25T08:00:00+02:00", "section_type": "html_fragment", "section_title": "Motorgangen 13, Karlslunde - dispensation til at øge befæstede arealer", "case_number": "23-009826", "agenda_index": 14, "text": "Beslutning Godkendt. Fremstilling Sagsprocedure Klima-, Teknik- og Miljøudvalget Resume Administrationen har modtaget ansøgning om dispensation fra kravene om befæstede områder i lokalplan 14.47 på ejendommen Motorgangen 13, matr.nr. 7gr Karlslunde By, Karlslunde. Indstilling Administrationen indstiller, at der gives dispensation fra § 7.12 til at overskride det ubefæstede areal på Motorgangen 13. Dispensationen gælder kun for den del af grundens areal som tidligere var matr.nr. 7hy Karlslunde By, Karlslunde, og som nu er tilkøbt og sammenlagt med ejendommen, matr.nr. 7gr Karlslunde By, Karlslunde. Tilladelsen gives på betingelse af, at spildevandsplanens krav til maksimal afledning af regnvand fra ejendommen overholdes. Sagsbeskrivelse Ejeren af ejendommen Motorgangen 13 har tilkøbt et areal af Greve Kommune, tidligere matr.nr. 7hy Karlslunde By, Karlslunde. Arealet er erhvervet til brug for oplagsplads. Ejendommen er omfattet af lokalplan 14.47, delområde C2. Lokalplanen angiver i § 7.12, at det samlede ubefæstede arealer ikke må udgøre mindre end 40%. Ejeren ønsker at etablere befæstelse på en del af det købte areal, så det tilkøbte areal overholder kravet til ubefæstede arealer. Ansøgning fremgår (jf. bilag 1). Med ansøgningen kan lokalplanens krav om det maksimale ubefæstede areal overholdes på det tilkøbte areal. Men da det tilkøbte areal nu er sammenlagt med den eksisterende ejendom, kan lokalplanens bestemmelse ikke overholdes for hele ejendommen, da den oprindelige ejendom har højere befæstningsgrad. Den oprindelige ejendom er opført ud fra tidligere lovgrundlag, som ikke stillede krav om et samlede ubefæstede areal. Den oprindelige ejendom var på ca. 10.272 m2. Det tilkøbte areal på ca. 2.813 m2. Forholdene fremgår (jf. bilag 2 og 3). Det befæstede areal på den oprindelige ejendom er ikke oplyst, men anslås til ca. 90%. Hvis der ikke befæstes på det tilkøbte areal, bliver befæstelsesgraden ca.70% Med et befæstet areal på det tilkøbte areal på 60%, vil ejendommen samlet set få et befæstet areal på ca. 84%. Det fremgår af redegørelsens i lokalplan 14.47, at kravet til befæstelse skal ses i sammenhæng med, at der sker forsinkelse af regnvand, og at befæstelse af ubebyggede arealer begrænses mest muligt. Vedrørende afløbsforholdene på ejendommen, er der udarbejdet et afløbsprojekt til forsinkelse af regnvandet. Projektet er udarbejdet, så forsinkelsen omfatter hele Motorgangen 13. En dispensation til det ønskede, vil således ikke medføre gener i forbindelse med afledning af regnvand fra ejendommen. I forbindelse med sagen er der foretaget naboorientering. Der er kommet svar fra en beboer i naboområdet, som har bolig på den modsatte side af Karlslunde Landevej (Karlslunde Landevej 14) ud for det berørte område. Beboeren henviser blandt andet til, at der i lokalplanens redegørelse står, at inden for lokalplanområdet skal befæstelse af ubebyggede arealer begrænses mest muligt, idet der skal ske størst mulig lokal anvendelse og nedsivning af regnvand. Nabobemærkninger fremgår (jf. bilag 4). Administrationen vurderer, at der i det konkrete tilfælde kan dispenseres fra bestemmelsen om ubefæstede arealer i delområde C2. Der er tale om en mindre del af ejendommen, som er tilkøbt til hovedmatriklen. Lokalplanen krav til maks. befæstelse, er overholdt på den del som er tilkøbt. Det vurderes derfor, at lokalplanens intentioner om lokalnedsivning ikke tilsidesættes, selv om der gives dispensation i det aktuelle tilfælde. Lovgrundlag Planlovens § 19 og lokalplan 14.47. Økonomiske konsekvenser Ingen økonomiske konsekvenser for Greve Kommune. Kommunikation Ansøgningen har været til naboorientering hos de nærmeste naboer, samt grundejerforeningerne i området.", "source_path": "data/greve/raw_dagsordener/Klima-, Teknik- og Miljøudvalget_2024-04-25T08:00:00+02:00_fb52b7e8-913c-48a3-8b69-511367718b21.json"}
{"document_id": "fb52b7e8-913c-48a3-8b69-511367718b21", "committee": "Klima-, Teknik- og Miljøudvalget", "meeting_date": "2024-04-25T08:00:00+02:00", "section_type": "html_fragment", "section_title": "Sognevejen 16, Karlslunde - landzonetilladelse til opstilling af tank", "case_number": "24-001367", "agenda_index": 15, "text": "Beslutning Godkendt. Fremstilling Sagsprocedure Klima- Teknik- og Miljøudvalget. Resume Administrationen har modtaget en ansøgning om landzonetilladelse til opstilling af en ca. 20 m3 kuldioxid (CO 2 ) tank på adressen Sognevejen 16, 2690 Karlslunde. Indstilling Administrationen indstiller, at der meddeles landzonetilladelse til den ansøgte tank efter planloven § 35, stk. 1. Sagsbeskrivelse Administrationen har modtaget en ansøgning om landzonetilladelse til opstilling af en ca. 20 m3 tank til opbevaring af gassen kuldioxid (CO 2 ), på adressen Sognevejen 16, 2690 Karlslunde, matr.nr. 15al Karlslunde By, Karlslunde (jf. bilag 1). Ejendommen har været i drift siden 1958 og anvendes til gartneri og planteskole. Gartneriet udgør et areal på over 30.000 m2. Gassen anvendes i gartneriet, hvor det optages i planterne. Tankens placering er jf. forskrifterne i bekendtgørelse nr. 1444 samt kap. 4. vejledning til tekniske forskrifter for gasser. Tanken er ca. 10,2 meter lang og ca. 2,6 meter høj (jf. bilag 2). Rundt om anlægget etableres ca. to meter højt hegn i ikke brændbart materiale. Anlægget påkørselssikres af betonfyldte stålrør Ø100 mm med maks. 1.200 mm imellem, jf. bekendtgørelse nr. 1444. En lille del af matriklen, hvor man vil opstille tanken, ligger indenfor skovbyggelinjen. Men det ansøgte kræver ikke tilladelse efter naturbeskyttelsesloven § 17, idet forbuddet mod at der ikke må placeres bebyggelse inden for en afstand 300 meter fra skove ikke gælder i landzone, hvortil der er meldelt tilladelse efter § 35, stk. 1, i lov om planlægning. Ejendommen er beliggende i et område, der i kommuneplanen er udpeget som særligt værdifuldt landbrugsareal. Da arealet er begrænset og det samlet er ca. 86 m2, der ændres, vurderes det ikke at medføre et væsentlig tab af landbrugsareal. Det vurderes samtidigt, at anlægget ikke vil forringe områdets landskab, da der er tale om et mindre anlæg. Administration vurderer, at det ansøgte er i overensstemmelse med kommuneplanen og planlovens landzonebestemmelser. På den baggrund finder administrationen, at der kan meddeles tilladelse til det ansøgte. Lovgrundlag Planloven § 35. Økonomiske konsekvenser Sagen har ingen økonomiske konsekvenser for Greve Kommune. Kommunikation Sagen har været i naboorientering hos omkringliggende naboer i perioden den 22.februar 2024 til den 8. marts 2024. De omkringliggende naboer har ikke indsendt indsigelser til projektet.", "source_path": "data/greve/raw_dagsordener/Klima-, Teknik- og Miljøudvalget_2024-04-25T08:00:00+02:00_fb52b7e8-913c-48a3-8b69-511367718b21.json"}
{"document_id": "fb52b7e8-913c-48a3-8b69-511367718b21", "committee": "Klima-, Teknik- og Miljøudvalget", "meeting_date": "2024-04-25T08:00:00+02:00", "section_type": "html_fragment", "section_title": "Grevevej 26, 2670 Greve - Landzonetilladelse til garage/carport", "case_number": "23-011377", "agenda_index": 16, "text": "Beslutning Godkendt. Fremstilling Sagsprocedure Klima-, Teknik og Miljøudvalget. Resume Administrationen modtog den 9. oktober 2023 en ansøgning om bygge- og landzonetilladelse til opførelse af en kombineret garage og carport på 84 m2 på ejendommen Grevevej 26, 2670 Greve. Indstilling Administrationen indstiller, at der meddeles landzonetilladelse til opførelse af den ansøgte kombineret garage og carport på 84 m2, jf. bestemmelserne i Planlovens § 35. Sagsbeskrivelse På vegne af ejer af Grevevej 26, 2670 Greve, matr. nr. 14ba Tune By, Tune, har rådgiver ansøgt om bygge- og landzonetilladelse til opførelse af en kombineret garage og carport på 84 m2. Bygningen placeres 2,6 meter fra naboskel mod vest, som er mod Grevevej 20. Terrænet omkring bygningen er ca. 1,45 meter lavere end terrænet på naboejendommen. Bygningen samt dens placeringen fremgår (jf. bilag 1-2). Ejendommen Grevevej 26 er beliggende i landzone og opførelse af ny bebyggelse kræver derfor en landzonetilladelse jf. Planlovens § 35 stk. 1, der angiver følgende: § 35 I landzoner må der ikke uden tilladelse fra kommunalbestyrelsen foretages udstykning, opføres ny bebyggelse eller ske en ændring i anvendelse af bestående bebyggelse og ubebyggede arealer, jf. dog §§ 5u og 36-38. Ved kommunalbestyrelsens tilladelse efter 1. pkt. kan der lægges særlig vægt på kommuneplanens retningslinjer for omdannelsesbyer, jf. § 11a, stk.1, nr. 24. Ved kommunalbestyrelsens tilladelse efter1. pkt. kan der endvidere lægges særlig vægt på en udviklingsplan jf. §5b, stk. 10 Af planlovens § 36 fremgår en række undtagelser fra kravet om landzonetilladelse, herunder opførelse af sekundær bebyggelse på op til 50 m2. Da bygningens areal overstiger de 50 m2, kræver bygningen en forudgående landzonetilladelse. En del af ejendommen er beliggende i transportkorridoren, men bygningens placering er ude for transportkorridoren, hvorfor dette ikke har betydning for vurderingen. Vejledning om landzoneadministration angiver, at der normalt kan tillades opførelse af nye udhuse og garager m.v. i størrelsesorden 50-100 m2 i tilknytning til enfamiliehus, afhængig af den eksisterende bebyggelse på ejendommen. Sagen har været sendt i naboorientering hos ejer af Grevevej 20, jf. planlovens § 35, stk. 4. Der er ikke indkommet nogle høringssvar i forbindelse med naboorienteringen. Administration anbefaler, at der meddeles landzonetilladelse til det ønskede byggeri, da det opføres i umiddelbar tilknytning til eksisterende enfamiliehus samt ikke er større end de 100 m2 som anbefalet i Vejledning om landzoneadministration. Endelig vurderes byggeriet ikke at være til gene for den tilstødende naboejendom, da terrænet ved bygningen er ca. 1,45 meter lavere end naboejendommens. Lovgrundlag Planlovens § 35 Økonomiske konsekvenser Der er ingen økonomiske konsekvenser for Greve Kommune Kommunikation Sagen har været sendt i naboorientering hos ejer af Grevevej 20, jf. planlovens § 35, stk. 4. Der er ikke indkommet nogle høringssvar i forbindelse med naboorienteringen.", "source_path": "data/greve/raw_dagsordener/Klima-, Teknik- og Miljøudvalget_2024-04-25T08:00:00+02:00_fb52b7e8-913c-48a3-8b69-511367718b21.json"}
{"document_id": "fb52b7e8-913c-48a3-8b69-511367718b21", "committee": "Klima-, Teknik- og Miljøudvalget", "meeting_date": "2024-04-25T08:00:00+02:00", "section_type": "html_fragment", "section_title": "Roskildevej 42, landzonetilladelse til deponering af jord", "case_number": "23-003799", "agenda_index": 17, "text": "Beslutning Godkendt. Fremstilling Sagsprocedure Klima-, Teknik og Miljøudvalget. Resume Administrationen modtog den 23. september 2023 en ansøgning om landzonetilladelse til deponering af overjord på en del af Hedeland . I forbindelse med deponeringen søges der om landzonetilladelse til at etablere en midlertidig kørevej. Indstilling Administrationen indstiller, at der gives landzonetilladelse til deponering af overjord på matrikel nr. 48c og 50 samt etablering af kørevej henover matrikel nr. 48c, 52b, 52c og 51a jf. bestemmelserne i planlovens § 35. Sagsbeskrivelse Nymølle ApS har søgt om landzonetilladelse til deponering af 400.000 m3 overjord på matrikel 50 Tune By, Tune samt 55.000 m3 overjord på matr.nr. 48c i forbindelse med råstofindvinding på matr.nr. 2r, 12b og 40 Vindige By, Vindige. Overjord er det øverste lag jord fra udgravningsområderne. Nymølle beskriver i ansøgningen, at de sammen med I/S Hedeland har udarbejdet et forslag til, hvordan der med overjorden kan skabes spændende landskaber, der giver rigtig god og varieret natur. Hedeland ønsker at anvende størstedelen af overjorden til at øge tilgængeligheden til og skabe forbedrede rekreative elementer i området ned mod Tuneengen. Noget som i dag ikke er muligt pga. stejle skråninger. Nymølle søger ligeledes om landzonetilladelse til etablering af kørevej henover matr.nr. 48c, 52b, 52c og 51a. Ansøgning om deponi af overjord samt etablering af kørevej fremgår (jf. bilag 1-4). Ejendommene er beliggende i landzone, og jf. planlovens § 35 må der ikke ske ændring i anvendelse af ubebyggede arealer i landzone uden tilladelse fra kommunalbestyrelsen. Ved ansøgning om landzonetilladelse til terrænændringer/deponi skal der særligt tages hensyn til landskab, natur og kulturhistoriske interesser. Sagen har været sendt i naboorientering hos ejere og lejere af Roskildevej 38B, 46, 58 og 66, 4030 Tune samt Løkkevej 21, 4000 Roskilde samt Energinet, som er ejer af luftledning. Administrationen har modtaget høringssvar fra ejere af Roskildevej 38B og 46 samt fra Energinet (jf. bilag 6-7). Ejere af Roskildevej 38B og 46 bemærker bl.a., at ansøgers løsningsforslag udvider mht. støj-, og støvgener samt trafikale gener/udfordringer området markant, så flere husstande unødigt vil blive berørt. Derudover bemærker de, at de ønsker at blive inddraget i processen. Høringssvarene fra Roskildevej 38B og 46 blev herefter forelagt for ansøger Nymølle A/S, hvorefter Nymølle A/S indkaldte til dialogmøde den 7. december 2023 med ejerne af Roskildevej 38B og 46. På mødet blev der bl.a. snakket om de bekymringspunkter, som ejerne af Roskildevej 38B og 46 har, herunder udsigten fra Roskildevej 38B samt den trafikale planlægning (jf. bilag 8). Ved mail af 24. januar 2024 redegjorte Nymølle for de punkter, som blev diskuteret på mødet den 7. december 2023 (jf. bilag 9). Denne redegørelse blev videresendt til ejerne af Roskildevej 38B og 46 for deres bemærkninger. Der er herefter indkommet positiv tilbagemelding fra Roskildevej 46 (jf. bilag 10). Den trafikale afvikling er forelagt for Vejmyndigheden, som vurderer, at løsning med at placere bump for at nedsætte hastigheden er en fornuftig løsning. Det skal siges, at der er tale om privat fællesvej, hvorfor kommunen som myndighed ikke kan stille krav til dette (jf. bilag 11). Energinet bemærker, at der forligger en rådighedsservitut på Energinets eltransmissions elanlæg , som løber over matr.nr. 50, 51a, 52c Tune By, Tune. De bemærker at det vil kræve en dispensation fra dem, til at udføre arbejder omkring eltransmissions elanlægget. I mail af 26. februar 2024 meddelte Energinet, at de er positivt indstillet på at give dispensationen, såfremt projektet godkendes politisk (jf. bilag 12). Administrationen anbefaler, at der gives landzonetilladelse til deponi af overjord på matr.nr. 48b og 50 idet terrænreguleringen medfører, at der kan skabes forbedrede rekreative elementer i området, såsom gang-, cykel- og ridestier, hvilket ikke er muligt nu, med de meget stejle skråninger. Det understøtter dermed den udviklingsplan, som er vedtaget for området Hedeland (jf. bilag 5). Administrationen anbefaler ligeledes, at der kan etableres midlertidig kørevej henover matr.nr. 48c, 52b, 52c og 51a, da kørsel på offentlige veje undgås samt det vurderes at skabe mindst mulige gener for de omkringliggende ejendomme. Lovgrundlag Planlovens § 35. Økonomiske konsekvenser Sagen har ingen økonomiske konsekvenser for Greve Kommune. Kommunikation Sagen har været sendt i naboorientering hos ejere og lejere af Roskildevej 38B, 46, 58 og 66, 4030 Tune samt Løkkevej 21, 4000 Roskilde", "source_path": "data/greve/raw_dagsordener/Klima-, Teknik- og Miljøudvalget_2024-04-25T08:00:00+02:00_fb52b7e8-913c-48a3-8b69-511367718b21.json"}
{"document_id": "fb52b7e8-913c-48a3-8b69-511367718b21", "committee": "Klima-, Teknik- og Miljøudvalget", "meeting_date": "2024-04-25T08:00:00+02:00", "section_type": "html_fragment", "section_title": "Byudvikling - kommunens forpligtigelser til udbygning af infrastruktur mv.", "case_number": "24-003582", "agenda_index": 18, "text": "Beslutning 2. Anbefales. Fremstilling Sagsprocedure Plan- og Tryghedsudvalget, Klima-, Teknik- og Miljøudvalget, Økonomiudvalget og Byrådet Resume Sagen beskriver generelt kommunens forpligtigelser til etablering af infrastrukturanlæg i forbindelse med byudvikling i kommunen. Dette har blandt andet betydning for kommunens udgifter til byudvikling. Indstilling Administrationen indstiller overfor Plan- og Tryghedsudvalget at den generelle beskrivelse af kommunens forpligtigelser til etablering af infrastrukturanlæg i forbindelse med byudvikling i kommunen drøftes Administrationen indstiller overfor Klima-, Teknik- og Miljøudvalget 2. at det godkendes at administrationen udarbejder et bruttoanlægsforslag for en pulje til etablering af infrastrukturanlæg mv. i forbindelse med byudvikling i kommunen Sagsbeskrivelse Plan- og Tryghedsudvalget besluttede på mødet den 16. januar 2024 (pkt. 6), at de ønsker en sag, der belyser kommunens forpligtigelser ved et evt. behov for lysregulering. Punktet blev protokolleret i forbindelse med behandlingen af en igangsættelsessag for en lokalplan for servicefunktioner ved Vejleåvej . Greve Kommune er i gang med at byudvikle en række områder vest for motorvejen, og i den forbindelse er der udarbejdet en trafikanalyse, der viser behov for nødvendige tiltag på vejnettet for at opretholde en acceptabel afvikling af trafikken og sikring af trafiksikkerheden, både nu og når området er fuldt udbygget. Administrationen har derfor bedt advokatvirksomheden Horten om at få belyst kommunens forpligtigelser i forhold til infrastruktur og bekostningen af disse. I tilknytning hertil har administrationen fået udarbejdet et notat, som generelt beskriver, hvornår kommunen er forpligtet til at etablere infrastrukturanlæg. Herunder en generel beskrivelse af i, hvilke tilfælde kommunen kan indgå aftale om etablering af infrastrukturanlæg med grundejer i medfør af planloven og vejlovgivningen, og hvornår kommunen kan pålægge grundejer at etablere infrastrukturanlæg i medfør af vejlovgivningen (jf. bilag 1). Desuden har administrationen fået udarbejdet et notat, som forholder sig til tre konkrete eksempler til belysning af spørgsmålene (jf. bilag 2). Bilaget er lukket af hensyn til beskyttelse af kommunens økonomiske interesser og forhandlingsposition. Administrationen skal i tilknytning hertil oplyse, at Hortens vurdering beror på de foreliggende oplysninger. Den generelle beskrivelse af kommunens forpligtigelser fremgår af nedenstående. Generel beskrivelse af kommunens forpligtigelser Vejloven Udgangspunktet er, at det er Greve Kommune der - som vejmyndighed - har ansvaret for at holde kommunens veje i en stand, som trafikkens art og størrelse kræver, samt at etablere den infrastruktur, som er nødvendigt for at forsyne ny byudvikling. I særlige tilfælde kan kommunen pålægge ansøgeren til en adgangstilladelse til offentlig vej (udover selve etableringen af vejadgangen) også at afholde udgifterne til etablering af bestemte foranstaltninger på det offentlige vejareal. Dette kunne fx være midterrabat, kanalisering, lyssignal og lign. (jf. vejlovens § 49, stk. 6). Kanalisering er fx når der oprettes svingbaner, for bilister der skal dreje af. Vejdirektoratet har udtalt, at dette ikke gælder ifm. etablering af bestemte foranstaltninger mellem offentlige veje, men alene til overgangen mellem adgangen og den offentlige vej. Det er derfor ikke muligt for kommunen at kræve andre offentlige veje i lokalområdet ombygget som vilkår for tilladelsen. Ved etablering af nye vejstrækninger eller udvidelse af befæstede arealer for eksisterende veje kan der være grundlag for at opkræve vejbidrag hos de grundejere, der grænser op til eller kommer til at grænse op til vejen, og som har eller får adgang til vejen. Greve Kommune har ikke praksis for at opkræve vejbidrag. Efter vejloven er der mulighed til at indgå aftaler med grundejere om etablering af foranstaltninger, der ligger ud over kommunens vedligeholdelsespligt efter vejloven (jf. § 8, stk. 3). Fx hvis en grundejer ønsker, at der på et vejareal udføres arbejder, der ikke er begrundet i, at vejarealet er i dårlig stand. Det kan fx være en grundejer, der af æstetiske grunde ønsker, at en asfaltbelægning udskiftes med chaussésten. I sådanne tilfælde giver det kommunen mulighed for at indgå aftale med den pågældende grundejer om, at grundejeren skal afholde udgifterne til dette arbejde. Samtidig betyder det også, at der ikke er mulighed for at indgå aftaler om, at en privat aktør afholder udgifterne til etablering af et offentlige vejareal med sædvanlig belægning og udformning. Heller ikke selvom vejen skal benyttes som adgangsvej til den pågældendes ejendom. Planloven Herudover er der efter planloven mulighed for at indgå udbygningsaftaler om infrastruktur (jf. § 21b). En udbygningsaftale forudsætter, at grundejer med aftalen får en bedre planmæssig retsstilling end uden aftalen i form af følgende tilfældegrupper: Højere kvalitet eller standard (iht. den planlagte infrastruktur) Fremrykning af lokalplanlægningen Bedre eller udvidede byggemuligheder En udbygningsaftale kan alene indgås på opfordring fra grundejer og omfatter ikke social infrastruktur i form af skoler, daginstitutioner mv. Lovgrundlag Planloven og vejloven. Økonomiske konsekvenser I forbindelse med udviklingen af en række områder, vil kommunen have udgifter forbundet med etablering af infrastrukturanlæg mv. Derfor vil administrationen udarbejde et bruttoanlægsforslag, der kan indgå i forhandlingerne om Budget 2025-28, i form af en pulje til etablering af infrastrukturanlæg mv. ifm. udviklingen af områder. Øvrige forhold På mødet for Plan- og Tryghedsudvalget deltager Marie Bockhahn, advokat i Horten med et oplæg samt Maja Bagge Lillelund, enhedschef for Plan, Vej og Landskab i Greve Kommune. Sagens forløb 23/04/2024 Plan- og Tryghedsudvalget 1. Sagen blev drøftet.", "source_path": "data/greve/raw_dagsordener/Klima-, Teknik- og Miljøudvalget_2024-04-25T08:00:00+02:00_fb52b7e8-913c-48a3-8b69-511367718b21.json"}
{"document_id": "fb52b7e8-913c-48a3-8b69-511367718b21", "committee": "Klima-, Teknik- og Miljøudvalget", "meeting_date": "2024-04-25T08:00:00+02:00", "section_type": "html_fragment", "section_title": "Tryghed i Greve Nord - forslag til tiltag", "case_number": "23-003820", "agenda_index": 19, "text": "Beslutning 2. Orienteringen blev taget til efterretning. Fremstilling Sagsprocedure Plan- og Tryghedsudvalget samt Klima-, Teknik- og Miljøudvalget Resume Udvalget besluttede på mødet den 16. januar 2024, at administrationen skal belyse, hvilke tiltag indenfor beskæring af beplantning, belysning og parkering, som vurderes at kunne bidrage til øget tryghed i Greve Nord, samt belyser inddragelsesmuligheder i forbindelse med de konkrete tiltag. I denne sag beskrives forslag til tiltag samt inddragelse, hvorefter der kan indhentes tilbud og igangsættes opgaver indenfor det afsatte budget. Indstilling Administrationen indstiller, at Plan- og Tryghedsudvalget godkender de beskrevne tiltag samt forslag til inddragelse, hvorefter der indhentes tilbud, og arbejderne igangsættes indenfor det afsatte budget. at Klima-, Teknik- og Miljøudvalget tager orienteringen om de beskrevne tiltag til efterretning. Sagsbeskrivelse Udvalget besluttede på udvalgsmødet den 16. januar 2024 (pkt. 12), at administrationen skal fremlægge en sag, der belyser forslag til tryghedsskabende tiltag i Greve Nord indenfor de tre kategorier: Beskæring af beplantning, forbedring af belysning samt bedre parkeringsforhold. Herunder skal inddragelsesmulighederne i forbindelse med de konkrete tiltag beskrives. Administrationen har været på besigtigelse i Greve Nord, for at vurdere nogle af de tiltag, som kan bidrage til at fremme trygheden indenfor de ønskede kategorier og fremlægger hermed nedenstående konkrete forslag inden for de tre kategorier. Beplantning Langs cykelstien på Hundige Centervej mellem Lillevangsvej og Godsvej er der arealer med beplantning, som afskærmer udsigtsmulighederne fra vejen og ind på cykelstien. For at gøre det mere trygt at færdes på cykelstien, kan den tætte buskbeplantning fjernes, mens træerne bliver stående. Derved opnås mere synlighed langs stien. Beplantningen ved tunnelen på hjørnet af Hundige Centervej og Godsvej kan ligeledes skæres kraftigt tilbage. Samtidig kan beplantningen ved de to tunneler ved Storebjerg og Knøsen beskæres, så man nemmere kan se, hvad der sker for enden af tunnelen (jf. bilag 1). Administrationen vurderer, at omkostningen for beskæring af ovenstående beplantning udgør ca. 50.000 kr. Belysning I forbindelse med projektet omkring Hundige Strandby er belysningen på broen ved Hundige Station nævnt som et område, der med fordel kan forbedres. Broen hører dog under DSB og administrationen er i dialog med DSB om muligheden for at de forbedrer trygheden her. Belysningen på stiforbindelsen fra Portalen til Waves (Tangentstien), der ejes af Greve Kommune kan forbedres væsentligt. Der er 24 lyspunkter i dag (jf. bilag 2). Armaturerne sidder i dag i ca. en meters højde på begge sider af cykelstien, og lyskilderne er ikke LED. Lysudbyttet er ikke tilstrækkeligt fra de nuværende lyspunkter, hvilket kan få stien til at virke utryg i de mørke timer. Armaturerne anbefales udskiftet fra lave pullertlamper til master med armaturer i ca. 3,5 meters højde. En ny belysning vil både forny og forbedre belysningen på både fortov og cykelsti. Med moderne optik i armaturerne kan man målrette det belyste område fra armaturerne langs stiområdet, og samtidig undgå at der opstår utilsigtet blænding af boligerne i Hegnsgården langs stien. Udskiftning vil samtidig blive opdateret med LED lyskilder. Det skal samtidig vurderes, om antallet at lyspunkter kan reduceres til færre lyspunkter med en bedre målrettet belysning. Dette vil give en besparelse i forhold til forbrug og udstyr, samtidig med at oplevelsen af tryghed øges. Administrationen vil indhente tilbud på udskiftning af armaturer, og arbejde videre med opsætning af ny belysning. Administrationen vurderer, at udgifterne til forbedret belysning vil udgøre ca. 300.000 kr. Parkering Der bliver dagligt parkeret i rabatten langs Hundigevej ved Gudernes Kvarter. Rabatterne bliver kørt op, hvilket giver uhensigtsmæssige trafikale forhold. Vedligeholdelse af rabatterne er vanskeliggjort af de parkerede biler, og de giver dårlige oversigtsforhold ved udkørsel til Hundigevej (jf. bilag 3). Der kan arbejdes med at anlægge parkering parallelt eller vinkelret langs med Hundigevej. Udgifterne til nye p-pladser er høje, og der er mange uforudsete forhold, som skal undersøges nærmere, inden det kan igangsættes. Der står belysningsmaster på strækningen, som betyder, at p-pladserne skal anlægges i mindre etaper mellem lysmasterne. Der er en del usikre udgifter forbundet med anlæggelse af p-pladser såsom ledninger i jorden eller forureningsgraden af den bortkørte jord, som kan fordyre projektet. Herudover vil der være udgifter til rådgiver. En umiddelbar vurdering er, at 18 p-pladser fordelt på tre etaper koster ca. 500.000 kr. En parkeringsplan skal godkendes af politiet, som vurdere oversigtsforhold, og om hastigheden skal nedsættes yderligere på strækningen. I dag er hastigheden 50 km/t og 45 km/t mellem de to bump ved Hedelunden . Administrationen kan ikke anbefale, at der arbejdes med at undgå parkering ved at afspærre med autoværn eller kantpæle. Det vil øge driftsudgifterne ved vedligeholdelse af rabatten. Materiellet bliver samtidig ofte ødelagte eller fjernet. Det er administrationens anbefaling, at beskæring af beplantning samt udskiftning af belysning ved Tangentstien prioriteres først, hvorefter det må vurderes, hvor mange midler der er til nye p-pladser. Er der midler til minimum fem til ti p-pladser, vil administrationen igangsætte arbejdet, med forbehold for politiets godkendelse. Borgerinddragelse Administrationen vil kontakte relevante borgere eller brugere ifm. forslag til tiltag for belysning og parkering. Det vil umiddelbart være relevant at kontakte Waves , biblioteket, de nærmeste skoler, boligselskabet og politiet m.v., så det er de personer med daglig gang i området, som høres og kan bidrage med relevante tiltag eller forslag. Ingen borgere vil blive direkte berørt at beskæring af beplantning, hvorfor dette arbejde vil udføres uden borgerinddragelse. Lovgrundlag Vejloven. Økonomiske konsekvenser Der er afsat 896.195 kr. til tryghedsskabende tiltag i projektet Tryghed i Greve Nord i 2024 og 2025. Administrationen kender først udgifterne til ny belysning på Tangentstien, når der er indhentet tilbud, men et groft skøn er omkring 300.000 kr. Når den præcise pris kendes, vil administrationen se på mulighederne for anlæggelse af p-pladser for de resterende midler. Beskæring af beplantningen skønnes at koste ca. 50.000 kr. Tidsplan Borgere og brugere vil blive kontaktet skriftligt hen over sommeren, og deres input vil blive gennemgået derefter. I løbet af sensommeren og efteråret vil administrationen indhente tilbud på de relevante tiltag, som efterfølgende vil blive igangsat, så de så vidt muligt er gennemført ultimo 2024. Sagens forløb 23/04/2024 Plan- og Tryghedsudvalget 1. Ikke godkendt. Udvalget ønsker en ny sag om, Parkering. At administrationen går i dialog med Askerød og Gudernes Kvarter om, at de selv må investere i p-pladser langs Hundigevej, hvis det er muligt. Belysning og beplantning. At administrationen fremlægger ideer med baggrund i materialet fra dialogmødet og desuden et forslag om belysning bag svømmehallen.", "source_path": "data/greve/raw_dagsordener/Klima-, Teknik- og Miljøudvalget_2024-04-25T08:00:00+02:00_fb52b7e8-913c-48a3-8b69-511367718b21.json"}
{"document_id": "fb52b7e8-913c-48a3-8b69-511367718b21", "committee": "Klima-, Teknik- og Miljøudvalget", "meeting_date": "2024-04-25T08:00:00+02:00", "section_type": "html_fragment", "section_title": "Lukket: Henvendelser til formanden", "case_number": "21-015023", "agenda_index": 20, "text": "Orienteringen blev taget til efterretning.", "source_path": "data/greve/raw_dagsordener/Klima-, Teknik- og Miljøudvalget_2024-04-25T08:00:00+02:00_fb52b7e8-913c-48a3-8b69-511367718b21.json"}
{"document_id": "fb52b7e8-913c-48a3-8b69-511367718b21", "committee": "Klima-, Teknik- og Miljøudvalget", "meeting_date": "2024-04-25T08:00:00+02:00", "section_type": "html_fragment", "section_title": "Orientering fra formanden/gensidig orientering", "case_number": "21-014457", "agenda_index": 21, "text": "Beslutning Udvalget ønsker en sag om mulighed for pendlerparkering på taget af Karlslunde Centeret i stil med aftalen på Waves. Udvalget ønsker en sag om ”Giv-et-praj”. Antallet af henvendelser og muligheden for at give henvendelserne flere og mere fyldige svar. Udvalget ønsker en status på Fodboldhuset. Hvad er igangsat og hvad er udskudt. Fremstilling Sagsprocedure Klima-, Teknik- og Miljøudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning.", "source_path": "data/greve/raw_dagsordener/Klima-, Teknik- og Miljøudvalget_2024-04-25T08:00:00+02:00_fb52b7e8-913c-48a3-8b69-511367718b21.json"}
{"document_id": "fb52b7e8-913c-48a3-8b69-511367718b21", "committee": "Klima-, Teknik- og Miljøudvalget", "meeting_date": "2024-04-25T08:00:00+02:00", "section_type": "html_fragment", "section_title": "Huskeliste og orientering fra administrationen", "case_number": "21-013718", "agenda_index": 22, "text": "Beslutning Orienteringen blev taget til efterretning. Fremstilling Sagsprocedure Klima-, Teknik- og Miljøudvalget. Resume I sagen gives et kort overblik over administrationens orienteringspunkter. Indstilling Administrationen indstiller at eventuelle orienteringer tages til efterretning. Sagsbeskrivelse Administrationen orienterer om: Arbejde på nyt forlig med to lodsejere ved Brødmosen Greve Kommune og KLAR Forsyning A/S skal sikre to lodsejerne ved Brødmosen mod vand fra renden i Brødmosen i forbindelse med kraftig regn. Lodsejerne har ikke ønsket den hidtidige forligsmæssige løsning gennemført. Administrationen og KLAR Forsyning A/S arbejder i øjeblikket på, om der kan opnås en ny forligsaftale med de to lodsejere ved Brødmosen. Løsningen skal, hvis det er muligt, flytte renden ud i Brødmosen, så der kan etableres en vold i moseområdet, ind mod lodsejerne, uden at volden skal gå ind på lodsejernes arealer. Løsningen vil, som den tidligere løsning, forudsætte, at der kan opnås de myndighedsmæssige tilladelser. En myndighedstilladelse kan tage op mod et år, og forudsætter dispensationer fra naturbeskyttelsesloven (hvor kommunen er myndighed), som vil kunne påklages. Den ellers berammede hovedforhandling (ankesagen) den 16. og 17. april 2024 er aflyst i håbet om at få en ny forligsaftale på plads. Hovedforhandlingen er i stedet sat til den 24. og 25. november 2025. Mulighed for at kollektiv busservice medfinansieres af virksomheder Movia har udsendt vedlagte brev (jf. bilag 1) til orientering af kommunerne om muligheden for at virksomheder finansierer dele eller hele buslinjer i kommunen. Det fremgår af brevet, at der er etableret et sådant samarbejde med Hillerød Kommune, og med Helsingør og Fredensborg kommuner om transport til to virksomheder. Modtagelse af stævning Kommunen har modtaget vedlagte stævning (jf. bilag 2) angående byggeri på det tidligere Greve Strandvej 112, nu Birkedalen 2A, 2B og 2C. Bilaget er lukket, da det indeholder personoplysninger, som kan være af fortrolig karakter. Administrationen har bedt en advokat om at varetage sagen på kommunens vegne. Opsætning af kamera til at genkende nummerplader Rigspolitiet ønsker at opsætte kamera, der kan genkende og lagre nummerplader på i alt 112 nye stationære lokationer i Danmark. Rigspolitiet har anmodet Greve Kommune om tilladelse til at opsætte denne nye type kamera i krydset Godsvej/Hundige Centervej. Administrationen vil behandle tilladelserne i foråret med henblik på, at der kan opsættes kamera i det pågældende kryds i 2024. Der er allerede i dag skiltet med, at der er opsat kamera i krydset. Bortfald af krav om direkte genbrug på genbrugspladser Miljøminister Magnus Heunicke annoncerede den 19. december 2023 via bilagte brev (jf. bilag 3) til kommuner og brancheorganisationer, at det er besluttet ikke at udmønte de dele af den nationale ”Klimaplan for en grøn affaldssektor og cirkulær økonomi”, der handler om direkte genbrug på genbrugspladserne. Det fremgår af klimaplanen, at der skal etableres genbrugsområder på genbrugspladserne, og at genbrugseffekter skal gøres tilgængelige for private, herunder frivillige organisationer og borgere. I juni 2022 blev miljøbeskyttelsesloven ændret, så der kom der hjemmel til miljøministeren til at fastlægge de nærmere bestemmelser i bekendtgørelser, og i efteråret 2022 var der tre bekendtgørelser i høring, som efterfølgende ikke er blevet udstedt. På MiljøCenter Greve blev der i 2023 etableret direkte genbrug på baggrund af klimaplanen og miljøbeskyttelsesloven. Herudover indeholder Greve Kommunes Affaldsplan 2023-2034 et mål om, at mængden af husholdningslignende affald pr. indbygger i kommunen skal reduceres. Et af initiativerne, som skal understøtte målet, er at styrke det direkte genbrug på MiljøCenter Greve. Derfor blev der i april 2023 indført det første trin af direkte genbrug på MiljøCenter Greve, hvor der blev etableret en løsning med et mindre område til direkte genbrug af byggematerialer. Andet trin blev indført 1. december 2023, hvor en større bygning på MiljøCenter Greve blev indrettet til område for direkte genbrug af diverse indbo. Dette trin blev godkendt af Greve Byråd den 4. september 2023. Begge initiativer har været en stor succes og er velbenyttede af borgerne. KLAR Forsyning tolker miljøministerens hovedbudskab fra december 2023 som, at der fortsat bakkes op om kommunernes indsats for at fremme direkte genbrug på genbrugspladserne, men at det fremover bliver på frivillig basis. Både Brancheforeningen Cirkulær og Kommunernes Landsforening følger op på miljøministerens udmelding om, at status quo skal opretholdes på genbrugspladserne, da der kan være uklart, hvordan status quo skal opfattes. Brancheforeningen Cirkulær har udarbejdet et foreløbigt notat, der beskriver deres tolkning af status quo angående byttehjørner. Heraf fremgår følgende: ”Det fremgår af Folketingssvar fra 2010-11, at bytteområder på genbrugspladser må gebyrfinansieres. Ankestyrelsen henviser ligeledes til disse svar i deres udtalelse fra 2017. Siden er bytteområder vokset i omfang på mange pladser, men der fremgår som sådan ingen begrænsning på omfanget af gebyrfinansiering i det oprindelige Folketingssvar. Svaret er dog i et Folketingssvar fra 2018 refereret som at affaldsgebyret kan finansiere begrænsede omkostninger til et byttehjørne.” Brancheforeningen Cirkulær undersøger ligeledes, hvordan status quo er for donationer til frivillige organisationer samt virksomheders brug af en bytteordning. KLAR Forsyning påtænker at fortsætte med ordningen med direkte genbrug, da der pt. ikke ses nogen hindringer for fortsat at gebyrfinansiere den og da den er i tråd med initiativerne i Greve Kommunes affaldsplan. Greve Kommune vil blive orienteret om bortfaldet af lovkravet, og at ordningen påtænkes opretholdt, selvom den nu er frivillig for Greve Kommune. KLAR Forsyning følger fortsat udviklingen i lovgivningen og anbefalingerne fra brancheorganisationer tæt og vurderer på denne baggrund, om det giver anledning til ændringer i den nuværende ordning Problemer med at opsætte badebroer Forstas kan ikke sætte alle badebroerne op, da nogle af stolperne (der skal bære brofagene) er begravet under sand og andre er slået skæve i forbindelse med stormfloden. Det undersøges i øjeblikket, hvad der skal til, inkl. økonomisk overslag. Administrationen forventer at tage arbejdet med som en del af arbejdet med at renovere efter stormfloden, arbejdet er igangsat. De fire badebroer, der kan graves fri, er sat op i uge 16 (to ved Karslunde Aktiestykke, en ved Niels Pedersensvej og en ved Badehotellet). De to sidste kræver lidt større arbejder (en ved Granhaugen og en ved Spurvestien) og må forventes at have en væsentlig forsinkelse. Status på udrulning af fjernvarme fra Greve Fjernvarme A.m.b.a. Greve Fjernvarme har sendt en orientering om det igangværende anlægsarbejde, og hvor der kan findes yderligere viden (jf. bilag 3). Status på byggeriet på Strandskolen Vedlagt er orientering om status på byggeriet på Strandskolen (jf. lukket bilag 4). Tune plejecenter – dispensationer i høring Det nye plejecenter i Tune er ved at blive projekteret færdigt af Boligselskabet Sjælland, og udvalget får i maj 2024 en samlet sag omkring projektets endelige udformning. For at plejecentret kan fungere bedst mulig af hensyn til beboere og personale, ønsker boligselskabet dispensation fra fire forhold, som udvalget også forventes at skulle behandle på mødet i maj. Der orienteres hermed om at tre af dispensationerne er sendt i nabohøring og en i høring hos handicaprådet. Handicaprådet høres om dispensation fra håndlister i gangareal. Genstand for nabohøringen er: Etageareal. Dispensation fra lokalplanens krav § 6.3 om nedtrapning af bygningshøjden mod øst. Ansøgningen omhandler en forlængelse af første etage med ca. 1⁄2 meter, men med en samtidig forskydning væk fra naboerne til østlig side. Terrænregulering. Dispensation fra lokalplanens § 10 om terrænregulering, som vil være nødvendig, hvis byggeriet skal være niveaufrit i stueetagen. Vejadgang. Dispensation fra lokalplanens § 5.1 om vejadgang. Dispensationen vil betyde at der laves en ekstra udkørsel, for at undgå bakkende lastbiler på plejehjemmets parkeringsområde. Det bemærkes, at dispensationerne allerede har været sendt i høring i 2023, men at disse har været sat i bero, da der skulle findes ny totalentreprenør. Greve Kommune modtog i alt seks indsigelser fra naboer, Tune Borgerhus og Handicaprådet på dispensationerne i 2023, og disse vil blive taget med i den fornyede sagsbehandling.", "source_path": "data/greve/raw_dagsordener/Klima-, Teknik- og Miljøudvalget_2024-04-25T08:00:00+02:00_fb52b7e8-913c-48a3-8b69-511367718b21.json"}
{"document_id": "fb52b7e8-913c-48a3-8b69-511367718b21", "committee": "Klima-, Teknik- og Miljøudvalget", "meeting_date": "2024-04-25T08:00:00+02:00", "section_type": "html_fragment", "section_title": "Klima-, Teknik- og Miljøudvalgets mødekalender 2024", "case_number": "21-014455", "agenda_index": 23, "text": "Beslutning Orienteringen blev taget til efterretning. Fremstilling Sagsprocedure Klima-, Teknik- og Miljøudvalget. Resume I sagen gives et overblik over Klima-, Teknik- og Miljøudvalgets udvalgsmøder og møder i tilknytning til udvalget. Indstilling Administrationen indstiller at orienteringen tages til efterretning. Sagsbeskrivelse Kalenderen er vedlagt som bilag.", "source_path": "data/greve/raw_dagsordener/Klima-, Teknik- og Miljøudvalget_2024-04-25T08:00:00+02:00_fb52b7e8-913c-48a3-8b69-511367718b21.json"}
{"document_id": "fb52b7e8-913c-48a3-8b69-511367718b21", "committee": "Klima-, Teknik- og Miljøudvalget", "meeting_date": "2024-04-25T08:00:00+02:00", "section_type": "html_fragment", "section_title": "Underskriftsark", "case_number": "21-014460", "agenda_index": 24, "text": "Fremstilling Sagsprocedure Klima-, Teknik- og Miljøudvalget. Resume Elektronisk underskriftsark.", "source_path": "data/greve/raw_dagsordener/Klima-, Teknik- og Miljøudvalget_2024-04-25T08:00:00+02:00_fb52b7e8-913c-48a3-8b69-511367718b21.json"}
