{"document_id": "3ef77738-eb68-412d-990a-f0a2e450fb05", "committee": "Klima-, Teknik- og Miljøudvalget", "meeting_date": "2023-01-16T08:00:00+01:00", "section_type": "html_fragment", "section_title": "Godkendelse af dagsorden", "case_number": "21-014454", "agenda_index": 0, "text": "Beslutning Godkendt. Fremstilling Sagsprocedure Klima-, Teknik- og Miljøudvalget. Resume Godkendelse af dagsorden for mødet den 16. januar 2023. Indstilling Administrationen indstiller at dagsordenen godkendes.", "source_path": "data/greve/raw_dagsordener/Klima-, Teknik- og Miljøudvalget_2023-01-16T08:00:00+01:00_3ef77738-eb68-412d-990a-f0a2e450fb05.json"}
{"document_id": "3ef77738-eb68-412d-990a-f0a2e450fb05", "committee": "Klima-, Teknik- og Miljøudvalget", "meeting_date": "2023-01-16T08:00:00+01:00", "section_type": "html_fragment", "section_title": "1. udkast til Vækst- og Erhvervspolitik 2023-2026", "case_number": "22-015696", "agenda_index": 1, "text": "Beslutning Udvalget drøftede oplægget. Udvalget ønsker øget omstilling til it og mulighed for mere selvbetjening med ind under rammebetingelser. Indgang til kommunen skal være mere digital. Fremstilling Sagsprocedure Beskæftigelses- og Erhvervsudvalget og Klima-, Teknik- og Miljøudvalget. Resume Sagen indeholder 1. udkast til Vækst- og Erhvervspolitikken 2023 – 2026. Der lægges med sagen op til, at udvalget drøfter udkastet og kommer med input til det. Indstilling Administrationen indstiller, at udvalget drøfter og kommer med input til 1. udkast af Vækst- og Erhvervspolitik 2023-2026. Sagsbeskrivelse S agen lægger op til, at udvalget på dagens møde drøfter og giver input til 1. udkast af den reviderede Vækst- og Erhvervspolitik 2023-2026. Udvalget kan således komme med konkrete formuleringer, justeringer, tilføjelser, eller andre ændringer til politikken. På baggrund af drøftelserne på dette møde, tilretter administrationen politikken og præsenterer udvalget for 2. udkast. Administrationen anbefaler, at 2. udkast sendes i høring i Greve ErhvervsCenter og administrationens MED udvalg jf. tidsplanen. Administrationen samler op på høringssvar og forelægger 3. udkast af Vækst- og Erhvervspolitik 2023-2026. Politikken kan justeres frem mod den endelige vedtagelse jf. tidsplanen. Baggrund og indhold for Vækst- og Erhvervspolitik 2023-2026 Vækst- og Erhvervspolitikken er udformet på baggrund af drøftelserne om en ny Vækst- og Erhvervspolitik i henholdsvis Beskæftigelses- og Erhvervsudvalget og Klima-, Teknik- og Miljøudvalget, som ønskede en højere grad af fokus i politikken på gensidigt samarbejde med erhvervslivet. ErhvervsCentrets bestyrelse gav i samme drøftelser input til fokusområder, som sammen med ønsker fra udvalgene danner grundlag for Vækst- og Erhvervspolitikkens overordnede pejlemærker. De politiske pejlemærker udgør således retningen for erhvervslivet i de kommende fire år. Politiske pejlemærker Vækst- og Erhvervspolitikken 2023-2026 består af fire pejlemærker, som tegner de overordnede indsats- og fokusområder for den erhvervsmæssige indsats i politikkens løbetid. De fire pejlemærker er henholdsvis rammevilkår, arbejdskraft, grøn vækst og iværksætteri. Med pejlemærke om rammevilkår skal sikres, at Greve Kommune er en af de bedste kommuner at drive virksomhed i ved at fokusere på service og mødet med kommunen, kendskabet til kommunens udbud for det lokale erhvervsliv samt infrastrukturen. Pejlemærket om arbejdskraft sætter retningen for kommunens rolle som rekrutteringskanal for virksomhederne og at erhvervslivet bliver mere opmærksom på relevante puljer, opkvalificeringsmuligheder og lærlingeforløb. Den grønne dagsorden afspejles i Vækst- og Erhvervspolitikken gennem pejlemærke om grøn vækst. Her opsættes en ambition om etablering af klimapartnerskaber med interesserede virksomheder og brancheorganisationer for både at kunne identificere og minimere flere grønne barrierer, som erhvervslivet oplever samt sikre en løbende vidensdeling på tværs af størrelse og sektorer. Pejlemærket er en ny tilføjelse, som ikke var i Vækst- og Erhvervspolitik 2019 – 2022. Det sidste pejlemærke om iværksætteri sætter fokus på ErhvervsCentret som nem indgang for nystartede virksomheder. Igennem en aktiv kommunikationsindsats sættes i pejlemærket en ambition om at øge kendskabet til iværksætteriet i samarbejde med ungdomsuddannelserne, herunder også erhvervsskolerne. Politikkens opbygning består af følgende afsnit: Formandens forord Introduktion til politikken Greve Kommunes vision Politiske pejlemærker Det starter med rammevilkår Arbejdskraft, opkvalificeringer og lærlingeforløb Grøn vækst Iværksætteri Kobling til øvrige politikker og til temaerne i Byrådets vision Byrådet godkendte i foråret 2022 en vision for Greve Kommune kaldet ”Naturligvis Greve gennem helhedssyn og fællesskaber”. Visionen indeholder fem temaer: Aktivt foreningsliv, Bæredygtig kommune, Hverdag med indhold, Velfærd i fællesskab og Aktiv borgerinddragelse . Visionens temaer, beskriver byrådets ønsker til, hvordan det skal være at bo, leve, gå i skole, arbejde og deltage i fritids-, idræts- og kulturlivet i Greve kommune. Med afsæt i visionen arbejder Byrådet med i alt 8 borgerettede politikker for perioden 2023-2026. Politikkerne er retningsgivende for de beslutninger, der træffes i Byrådet og i de underliggende politiske udvalg. Vækst- og Erhvervspolitikken skal ses i sammenhæng med de øvrige politikker og strategier på tværs af kommunen inden for både planlægning, beskæftigelse, uddannelse og klima. Vækst- og Erhvervspolitikken er særligt koblet til følgende af visionens temaer: Bæredygtig Kommune og Hverdag med indhold. For at bidrage til en bæredygtig kommune sætter den nye politik fokus på grøn omstilling, hvor erhvervslivet udgør en fremtrædende samarbejdspartner og bidragyder. Vækst- og Erhvervspolitikken ønsker at sætte retningen for Greve Kommune som et sammenhængende erhvervs-, arbejdskraft- og uddannelsesområde, hvor erhvervslivet i højere grad kan trække på tilgængelig, relevant arbejdskraft. Der ønskes at blive skabt et grundlag for en hverdag med indhold for flere. Økonomiske konsekvenser Sagen har ingen økonomiske konsekvenser. Kommunikation Efter 2. behandling sendes udkast til Vækst- og Erhvervspolitik 2023 – 2026 i høring i ErhvervsCentrets Bestyrelse og i kommunens LokalMED og OmrådeMED . Efter Byrådet har godkendt Vækst- og Erhvervspolitik 2023 – 2026 offentliggøres den på både Greve Kommunes og ErhvervsCentrets hjemmeside. Tidsplan Dato Handling 9. januar - 16. januar 2023 1.Behandling. Drøftelse af udkast til politikker i fagudvalg 6. februar – 9. februar 2023 2.Behandling. Godkendelse af politikker i fagudvalg, udkast sendes i høring 10. februar – 17. marts 2023 Høringsperiode i LokalMED , OmrådeMED og ErhvervsCentrets bestyrelse 24. april – 27. april 2023 3.Behandling. Endelig godkendelse af politikker 2023-2026 15. Maj 2023 Godkendelse af politikker i byrådet Sagens forløb 09-01-2023 Beskæftigelses- og Erhvervsudvalget Udkast til politikken blev drøftet, og der ikke blev fundet anledning til ændringer.", "source_path": "data/greve/raw_dagsordener/Klima-, Teknik- og Miljøudvalget_2023-01-16T08:00:00+01:00_3ef77738-eb68-412d-990a-f0a2e450fb05.json"}
{"document_id": "3ef77738-eb68-412d-990a-f0a2e450fb05", "committee": "Klima-, Teknik- og Miljøudvalget", "meeting_date": "2023-01-16T08:00:00+01:00", "section_type": "html_fragment", "section_title": "Godkendelse af Affaldsplan 2023-2034", "case_number": "21-016317", "agenda_index": 2, "text": "Beslutning Anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Greve Kommune har udarbejdet og en ny 12-årig affaldsplan. Affaldsplanen har særligt fokus på de første seks års målsætninger og indsatser på affaldsområdet. Et udkast til planen blev godkendt af byrådet i oktober 2022, og har været i høring i otte uger. Planen er nu klar til endelig vedtagelse. Indstilling Administrationen indstiller at Affaldsplan 2022-2034 (bilag 1 og 2) godkendes - endeligt. Sagsbeskrivelse Affaldsplan 2023 – 2034 er en lovpligtig plan, og er et planlægnings- og styringsværktøj, som indeholder rammerne for affaldsplanlægningen i Greve Kommune i perioden 2023 -2034 med særlig fokus på de første seks år. Planen skal revideres mindst hvert 6 år og er udarbejdet iht. EU’s rammedirektiv om affald og med udgangspunkt i den nationale affaldshåndteringsplan Handlingsplan for cirkulær økonomi – National plan for forebyggelse og håndtering af affald 2020 – 2032 . Planen erstatter Greve Kommunes Affaldsplan 2014-2024 . En affaldsplan skal indeholde: En kortlægningsdel, som beskriver status for affaldsområdet i kommunen. En målsætningsdel, som redegør for kommunens overordnede målsætninger på affaldsområdet. En planlægningsdel med særligt fokus på planlægningen de første seks år af planperioden. Med affaldsplanen fastsættes en langsigtet retning og vision for kommunens arbejde på affaldsområdet. Den er i tråd med Klimaborgersamlingens anbefalinger, der forventes indarbejdet i Greve Kommunes fremtidige klimaplan. Der er lagt vægt på bæredygtighed, affaldsminimering, øget genbrug og genanvendelse af affald samt en reduktion af CO 2 -udledningen fra affaldshåndteringen. For den seksårige planlægningsperiode er der en forholdsvis detaljeret planlægning af hvilke tiltag/projekter, der skal igangsættes og hvornår de skal gennemføres. Nogle af projekterne vil fortsætte ind i den efterfølgende perspektivperiode. I bilagene til affaldsplanen er de lovpligtige kortlægninger og fremskrivninger af affaldsmængder beskrevet samt vurdering af den forbrændings- og deponeringskapacitet, som Greve Kommune forventes at kunne råde over de næste 12 år. I den nationale Handlingsplan for cirkulær økonomi er det defineret, at alle borgere, kommunale institutioner og virksomheder, skal sortere i de samme fraktioner, således at det er det samme affaldshåndteringssystem, man mødes af, ligegyldigt om man er hjemme, på arbejde, hos det offentlige eller i undervisning. I handlingsplanen skærpes kravene til genanvendelse af de indsamlede mængder af fraktionerne: mad- og restaffald, pap, papir, glas, metal, plast, tekstil, farligt affald samt mad- og drikkekartoner fra 50 % i 2022 til 55 % i 2025, 60 % i 2030 og 65 % i 2035. Måden genanvendelsen måles på, skærpes ligeledes, sådan at der måles på reel genanvendelse frem for på indsamlede mængder til genanvendelse. Affaldsplanens væsentligste pejlemærke er at nå den nationale målsætning for genanvendelse af husholdningsaffaldet, som beskrevet ovenfor. Det er administrationens vurdering, at Greve Kommune med den nye affaldsplan kan nå de nationale mål, og dermed bidrage godt til den nationale målsætning om øget genanvendelse og omstilling til cirkulær økonomi. Planen har været i høring fra den 10 oktober til den 5. december. Der er ikke modtaget nogen høringssvar. Der er fortaget 2 mindre redaktionelle ændringer. På forsiden er underoverskriften om, at forslaget sendes i offentlige høring fjernet, og på side 8 under afsnittet om proces i Greve Kommune er en sætning om at forslaget nu sendes i høring ændret til, at affaldsplanen er vedtaget den 30. januar 2023. Lovgrundlag Affaldsrammedirektivet, direktiv 2008/98/EF om affald af 27. april 2018 LBK nr. 100 af 19.01.2022 Bekendtgørelse af lov om miljøbeskyttelse (Miljøbeskyttelsesloven) BEK nr. 2512 af 10.12.2021 Bekendtgørelse om affald (Affaldsbekendtgørelsen). VEJ nr. 9793 af 01.07.2022 Vejledning om sorteringskriterier for husholdningsaffald VEJ nr. 9792 af 01.07.2022 Vejledning om indsamling af husholdningsaffald Handlingsplan for cirkulær økonomi – National plan for forebyggelse og håndtering af affald 2020 – 2032 Byrådet godkendte udkastet til affaldsplanen på byrådsmødet den 3. oktober 2022. Økonomiske konsekvenser Initiativer omkring sortering af affald på offentlige udearealer og institutioner samt minimering af fx henkastet affald er alle skattefinansierede. Kampagner, vejledning som beskrevet i affaldsplanen forventes indeholdt i den eksisterende administration. Udgifterne til det øvrige arbejde med affaldsplanens indsatsområder på det skattefinansierede område, vil løbende blive indarbejdet i det kommunale budget efter behov. F.eks. er der allerede igangsat et arbejde med at udbygge skralderum for at indføre sortering i kommunens ejendomme, og der skal siden jf. lovkrav, der nu er indarbejdet i affaldsplanen, indføres sorteringssystemer i de offentlige udeområder. Kommunikation Byrådet har godkendt forslaget til affaldsplanen, og forslaget har været i 8 ugers offentlig høring (lovbestemt) med offentliggørelse på kommunens hjemmeside. Efter den endelige godkendelse af affaldsplanen vil den blive lagt på kommunens hjemmeside.", "source_path": "data/greve/raw_dagsordener/Klima-, Teknik- og Miljøudvalget_2023-01-16T08:00:00+01:00_3ef77738-eb68-412d-990a-f0a2e450fb05.json"}
{"document_id": "3ef77738-eb68-412d-990a-f0a2e450fb05", "committee": "Klima-, Teknik- og Miljøudvalget", "meeting_date": "2023-01-16T08:00:00+01:00", "section_type": "html_fragment", "section_title": "Bemyndigelse om påbud til opfyldelse af varmeplanen", "case_number": "22-013937", "agenda_index": 3, "text": "Beslutning Ikke godkendt, idet udvalget indtil videre ønsker at fastholde kompetencen til at udstede påbud i medfør af varmeforsyningsloven. For at fremskynde udrulningen af fjernvarme bemyndiges administrationen dog mulighed for at påbyde Greve Fjernvarme, at medtage områderne 3.1 og 3.2 i næste fase af projektforslag. Fremstilling Sagsprocedure Klima-, Teknik- og Miljøudvalget Resume Varmeplanen i Greve Kommune rækker frem til 2038. Et bredt flertal i Folketinget har en ambition, om at naturgas ikke skal anvendes til rumopvarmning i danske husstande i 2035 og at fjernvarme er udrullet inden 2028. For at fremrykke og udbrede tilbud om fjernvarme til så mange borgere som muligt, anbefaler administrationen bemyndigelse til at kunne påbyde fjernvarmeselskaberne at udarbejde konkrete projektforslag. Indstilling Administrationen indstiller, at administrationen bemyndiges til at kunne påbyde kollektive varmeforsyningsselskaber, at udarbejde konkrete projektforslag og at udføre godkendte projektforslag inden en given frist, såfremt det vurderes, at det kan være med til at udbrede og fremrykke tilbud om fjernvarme til borgerne i Greve Kommune. Sagsbeskrivelse Byrådet vedtog den 12 december 2022 Varmeplan Greve Kommune 2022-2038 . Varmeplanen er udarbejdet efter dialog med fjernvarmeselskaberne i Greve Kommune og afspejler fjernvarmeselskabernes nuværende planer for udrulning af fjernvarme, som går frem til 2038. Det ligger tidsmæssigt efter ambitionerne om, at naturgas ikke skal anvendes til rumopvarmning, som et bredt flertal i Folketinget har meldt ud i klimaaftalen om grøn strøm og varme samt regeringens ambition om, at fjernvarme skal være udrullet inden udgangen af 2028. Derfor besluttede Byrådet den 12. december 2022 i forbindelse med godkendelse af varmeplanen, at administrationen fortsat skal afsøge nye muligheder der kan fremskynde udrulningen. Det fremgår af varmeforsyningsloven § 6 stk. 1 og 3, at det påhviler kommunalbestyrelsen at drage omsorg for, at der udarbejdes projekter for kollektiv varmeforsyning, og at kommunalbestyrelsen kan påbyde et eksisterende kollektivt varmeforsyningsanlæg at gennemføre et godkendt projekt inden en vis frist. I det seneste cirkulere om kommunal varmeplanlægning og projektgodkendelse af 26. oktober 2022 fremgår det, at kommunalbestyrelsen i medfør af varmeforsyningslovens § 8 kan pålægge et eller flere kollektive varmeforsyningsanlæg at udarbejde konkrete projektforslag, der udmønter kommunens samlede varmeplan, og at kommunalbestyrelsen i medfør af varmeforsyningslovens § 6 stk. 3 endvidere kan påbyde et eller flere kollektive varmeforsyningsanlæg at udføre godkendte projektforslag inden en vis frist, herunder inden udgangen af 2028. Der er et meget stort ønske fra borgerne i Greve Kommune om at få tilbud om fjernvarme, og derfor synes fjernvarmeselskaberne nuværende planer, som går frem til 2038, at være meget langt fra regeringens ambition om, at fjernvarmen skal være udrullet inden udgangen af 2028, og at naturgas ikke skal anvendes til rumopvarmning i 2035. For at sikre, at så mange borgere som muligt i Greve Kommune får tilbud om fjernvarme så tidlig som muligt, anbefales det, at administrationen jf. varmeforsyningsloven bemyndiges til at kunne påbyde fjernvarmeselskaberne at udarbejde projektforslag og udføre godkendte projektforslag inden for en given frist, såfremt det vurderes at kunne fremrykke og/eller udbrede den grønne varmeforsyning i overensstemmelse med byrådets beslutning den 12. december 2022. Til eksempel er administrationen i dialog med Greve Fjernvarme om, at de også medtager område 3.1 og 3.2 i projektforslaget for fase 2 (se vedlagte bilag med oprindelig faseplan for Greve Fjernvarmes udrulning). Her kan det være en mulighed, at administrationen udsteder påbud om, at Greve Fjernvarme skal udarbejde projektforslag for de to områder. Lovgrundlag Byrådets godkendelse af Varmeplan Greve Kommune 2022-2038 , jf. byrådsmødet af 12. december 2022, punkt 32. Cirkulære om kommunal varmeplanlægning og projektgodkendelse (Til kommunalbestyrelserne) af 26. oktober 2022. \"Klimaaftale om grøn strøm og varme 2022 af 25. juni 2022\" mellem regeringen og et bredt flertal af partier på Christiansborg. Varmeforsyningsloven. Økonomiske konsekvenser Forslaget har som udgangspunkt ingen økonomiske konsekvenser for kommunen.", "source_path": "data/greve/raw_dagsordener/Klima-, Teknik- og Miljøudvalget_2023-01-16T08:00:00+01:00_3ef77738-eb68-412d-990a-f0a2e450fb05.json"}
{"document_id": "3ef77738-eb68-412d-990a-f0a2e450fb05", "committee": "Klima-, Teknik- og Miljøudvalget", "meeting_date": "2023-01-16T08:00:00+01:00", "section_type": "html_fragment", "section_title": "Revideret vinter- og renholdelsesregulativ samt vinterudkald", "case_number": "22-011562", "agenda_index": 4, "text": "Beslutning 1. Anbefales, idet udvalget præciserer, at det er vigtigt at indgå dialog om vejklasser over kommunegrænser. 2. Anbefales, idet udvalget ønsker at muligheden for samarbejde med andre kommuner om vinterudkaldet afsøges. 3.Anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume I forbindelse med den nye driftskontrakt på grønne arealer samt stier og veje, er ruterne til vintervedligehold optimeret, til en smartere udnyttelse af timerne, og en økonomisk gevinst i forhold til brugen af salt. Greve Kommunes vinter- og renholdelsesregulativ skal tilpasses de nye forhold. Samtidig skal kommunen selv stå for vinterudkaldet, og løsningen for dette skal derfor besluttes. Indstilling Administrationen indstiller, at vinter- og renholdelsesregulativet i sin helhed godkendes med virkning fra 1. juli 2023. at kommunen selv har ansatte til at stå for vinterudkaldet. at opgaven finansieres ved, at der fra 2024 og frem flyttes 0,70 mio. kr. fra driftskontoen til en konto til udkaldefunktion i Center for Teknik & Miljø. I 2023 er det 0,475 mio. kr. Sagsbeskrivelse Opgaverne for drift og vedligehold af kommunens grønne områder, veje og stier har været i udbud med kontraktstart medio 2023. Det betyder, at der nu skal vedtages et regulativ, der passer til det niveau af glatførebekæmpelse, der er beskrevet, og der skal vælges løsning for en udkaldefunktion, når der skal glatførebekæmpes. Nye ruter I forbindelse med at beskrive opgaverne i den nye kontrakt er ruterne for vintervedligeholdet optimeret, og Greve Kommunes vinter- og renholdelsesregulativ skal derfor tilpasses. Det nuværende vinter- og renholdelsesregulativ er fra 2018, og med den nye tilpasning bliver kommunen inddelt i 4 områder (nord, syd, øst og vest), så man ikke behøver at salte hele kommunen, hvis der kun er glat i ét område. Det betyder også, at enkelte veje og stier har ændret klasse, for at kunne passe ind i den mest optimale planlægning af ruter. Det giver en smartere udnyttelse af timerne og en økonomisk gevinst i forhold til brugen af tø-midler (salt). Samtidig er det nye regulativ opdateret med veje og stier, der er kommet til siden 2018. I henhold til lov om offentlige veje har Greve Kommune pligt til at sørge for snerydning, glatførebekæmpelse og renholdelse på offentlige veje og stier. For fortove og stier gælder dog, at pligten med regulativet pålægges ejere af tilgrænsende ejendomme. Endvidere er der i regulativet fastsat et niveau for snerydning, glatførebekæmpelse og renholdelse på private fællesveje og private stier. Udover veje, stier og fortove der skal glatførebekæmpes, skal kommunen også sørge for glatførebekæmpelse på busstoppesteder samt ved fodgængerovergange, tunneller mv. Disse kan i udgangspunktet ikke tilgås med et køretøj, men skal håndsaltes og håndryddes. Det er kommunen, der bestemmer, i hvilket omfang og i hvilken rækkefølge renholdelse, snerydning og glatførebekæmpelse skal finde sted. Når Byrådet har vedtaget regulativet, skal det også godkendes hos politiet. Udkast til et nyt vinter- og renholdelsesregulativ er vedlagt som bilag. Regulativet er udarbejdet i overensstemmelse med den gældende lovgivning for området, og det udbud for vintervedligehold der netop er gennemført. Udkald til vintervedligehold PVGreve der er leverandør på driftkontrakten for veje og grønne områder i dag, står også selv for at kalde ud til vintervedligehold af kommunens veje og stier. Byrådet har i forbindelse med udbudsstrategien for den nye kontrakt besluttet, at den nye leverandør ikke selv skal stå for selve udkaldet fremover. Administrationen har undersøgt forskellige muligheder i forhold til vinterudkaldet og undersøgt fordele og ulemper. Kommunen kan vælge at købe vinterudkaldet hos enten Vejdirektoratet eller en anden konsulent på vejområdet eller selv at ansætte folk til det. Fordelen ved selv at ansætte til det er, at kommunen da har større indflydelse på, hvor ofte der skal kaldes ud. En ekstern udkaldefunktion har ikke samme interesse i at undgå unødige udkald. Ulempen er sårbarheden ved fx fravær og at sikre det faglige niveau hos de 3-4 personer der typisk vil stå for vagtordningen hen over en vinter. Prisen for de eksterne udkaldefunktioner varierer meget mellem de forskellige udbydere, og de har forskellig kvalitet i forhold til hvor specifikt de vurderer på de lokale forhold og deres mulighed for at differentiere mellem forskellige klasser af veje og stier. Ingen af de eksterne firmaer tilbyder dog fysiske tilsyn ved et udkald. I Solrød Kommune står de ansatte i kommunen selv for at opretholde en vintervagt, der vurderer behovet for glatførebekæmpelse i sæsonen og sørge for udkaldet af den eksterne leverandør. Administrationen anbefaler denne løsning, da den vurderes at være både bedst og billigst, når man også tager kvaliteten og interessen i at undgå unødige udkald med. Lovgrundlag Lov om offentlige veje. Bekendtgørelse af lov om private fællesveje. Økonomiske konsekvenser Det reviderede vinter- og renholdelsesregulativ giver forventeligt en forbedret økonomi, da der fremover ikke skal kaldes ud i hele kommunen og da ruter er optimeret med henblik på optimal saltning, rydning samt materiale- og mandskabsforbrug. Udkaldefunktionen vurderes at koste ca. 0,70 mio. kr. om året, når kommunen selv skal stå for en vagtordning. Udkaldefunktionen består af en programpakke til ca. 150.000 kr. om året samt en vagtordning med udkald og inspektion samt kompensation for den arbejdstid, der går med den nye opgave svarende til i alt 0,55 mio. kr. I 2023 vil der yderligere være brug for 50.000 kr. til at anskaffe/implementere it-systemerne, mens vagtordningen skal starte op i efteråret og derfor kun vil have halv effekt. Dvs. i alt 0,475 mio. kr. i 2023 Opgaven finansieres ved at flytte denne del af budgettet fra den nuværende driftskontrakt til administrationskontoen. Den samlede opgørelse kan ses i en parallel sag om udbuddet af driftsopgaver på veje og grønne områder. Kommunikation Når det reviderede vinter- og renholdelsesregulativ er godkendt, sendes det også til godkendelse hos politiet. Herefter skal regulativet offentliggøres på kommunens hjemmeside. Tidsplan Ikrafttrædelsen følger den nye driftskontrakt som er 1. juli 2023.", "source_path": "data/greve/raw_dagsordener/Klima-, Teknik- og Miljøudvalget_2023-01-16T08:00:00+01:00_3ef77738-eb68-412d-990a-f0a2e450fb05.json"}
{"document_id": "3ef77738-eb68-412d-990a-f0a2e450fb05", "committee": "Klima-, Teknik- og Miljøudvalget", "meeting_date": "2023-01-16T08:00:00+01:00", "section_type": "html_fragment", "section_title": "Lukket: Godkendelse af leverandør efter udbud af driftskontrakt", "case_number": "22-015536", "agenda_index": 5, "text": "1.-2. Anbefales. Bjarke Abel (A) undlod at tage stilling.", "source_path": "data/greve/raw_dagsordener/Klima-, Teknik- og Miljøudvalget_2023-01-16T08:00:00+01:00_3ef77738-eb68-412d-990a-f0a2e450fb05.json"}
{"document_id": "3ef77738-eb68-412d-990a-f0a2e450fb05", "committee": "Klima-, Teknik- og Miljøudvalget", "meeting_date": "2023-01-16T08:00:00+01:00", "section_type": "html_fragment", "section_title": "Forslag til yderligere håndtering af kapacitetsudfordring på dagtilbudsområdet", "case_number": "22-015185", "agenda_index": 6, "text": "Beslutning 1. Udvalget anbefaler, at kapacitetsudfordringen løses ved at etablere øget kapacitet på Damagerskolen og dermed en anlægsbevilling på samlet 1,0 mio. i 2023. Løsningen i 2023 anbefales finansieret af ”Pulje til genopretning o.l.”, som reduceres tilsvarende. Reetableringsfinansieringen behandles som et udvidelsesforslag i budgetprocessen for 2026. 2. Anbefales, dog i en reduceret udgave med 0,3 mio. i 2023 til og med 2025 og at dette finansieres ved en reduktion af budgettet til afledt drift vedrørende Lunas Ark med 0,2 mio. i 2024 og 0,1 mio. 2025. Baggrunden herfor, at der ikke er brug for en fuld dagtilbudslederstilling, men en afdelingslederstilling med denne løsning. 3. Anbefales. Fremstilling Sagsprocedure Skole-, Børne- og Ungeudvalget, Klima-, Teknik-, og Miljøudvalget, Kultur- og Fritidsudvalget, Økonomiudvalget og Byrådet. Resume Antallet af børn i aldersgruppen 0-6 år er stigende i Greve Kommune, og hvis lovens krav om pasningsgaranti skal overholdes, er der behov for at udvide dagtilbudskapaciteten i 2023-26. I denne sag fremlægges midlertidige løsningsforslag for udvidelse af kapaciteten frem mod marts 2026, hvor en ny daginstitution i Greve Midt til 150 børn og en ny Lunas Ark med en øget kapacitet på 77 pladser står klar til ibrugtagning. Indstilling Administrationen indstiller overfor Skole-, Børne- og Ungeudvalget, og Klima-, Teknik- og Miljøudvalget, 1. at der afsættes rådighedsbeløb i 2023 og meddeles anlægsbevilling på 0,823 mio. kr. til midlertidigt at udvide kapaciteten med 28 vuggestuepladser ved at inddrage Dagplejehuset, Gersagerparken 74, til dagtilbud finansieret af ”Pulje til genopretning o.l.” i 2023, som reduceres tilsvarende 2. at der meddeles tillægsbevilling på i alt 1,3 mio. kr. til ledelse af midlertidigt dagtilbud i Dagplejehuset fordelt med 0,433 mio. kr. i 2023 til og med 2025 , og at dette finansieres ved en reduktion af budgettet til afledt drift vedrørende Lunas Ark i 2024 med 1,285 mio. kr. og i 2025 med 0,015 mio. kr. 3. At der til budgetforhandlingerne for 2024-27 udarbejdes bruttoanlægsforslag til etablering af yderligere midlertidige daginstitutionspladser fra 2024-26 Administrationen indstiller overfor Kultur- og Fritidsudvalget, 4. at sagen tages til efterretning. Sagsbeskrivelse Der har gennem en længere periode været arbejdet med at udvide kapaciteten på dagtilbudsområdet i Greve Kommune. Senest har Byrådet den 3. oktober 2022 besluttet at udvide kapaciteten med 42 vuggestuepladser blandt andet ved, at omlægge børnehavepladser til vuggestuepladser, inddrage lokaler i Dagplejehuset samt udvide daginstitutionen Lundebo. Ydermere er alle sæsonpladser, som kan tages i brug i spidsbelastningsperioder, taget i brug. Ifølge dagtilbudsprognosen fra september 2022, så er de 42 ekstra vuggestuepladser ikke nok til at dække hele kapacitetsbehovet i Greve Kommune, da det forventes at der vil mangle 117 daginstitutionspladser i 2024/25. I de to nedenstående skemaer sidestilles den nuværende kapacitet med den forventede prognose for 2023-2026. De 42 ekstra vuggestuepladser er indregnet. Dagtilbudsprognosen 0-2 årsområdet 2023 2024 2025 2026 Kapacitet 1098 1098 1098 1098 Prognose (gnsn. over året) 1133 1172 1175 1180 Differencen -35 -74 -77 -82 Dagtilbudsprognosen 3-6 årsområdet 2023 2024 2025 2026 Kapacitet 1774 1774 1774 1774 Prognose (gnsn. over året) 1763 1766 1814 1867 Differencen + 11 + 8 -40 -93 Ovenstående prognoser viser, at der er behov for at udvide kapaciteten på dagtilbudsområdet, og at det ikke kan vente, til den nye daginstitution i Greve Midt og den ny Lunas Ark står klar til ibrugtagning marts 2026. Ifølge prognosen er der allerede nu et behov for at udvide kapaciteten på 0-2 årsområdet med 35 pladser, og igen i 2024/25 med yderligere 42 pladser. Derudover forventes det, at der i 2025 er behov for at udvide 3-6 årsområdet med 40 pladser. Først i 2026 når de 2 nye daginstitutioner med 175 pladser kan benyttes, vurderes det, at kapacitetsbehovet på dagtilbudsområdet vil være dækket ind frem mod 2030. Løsningsmuligheder for udvidelse af dagtilbudskapaciteten Administrationen har derfor afsøgt en række forskellige løsningsmuligheder for at udvide kapaciteten. Der er bl.a. kigget på etablering af pavillonbygninger ved en eksisterende daginstitution, ombygning af tomme skolelokaler til dagtilbudslokaler, oprettelse af natur-og skovgrupper eller omlægning af hele Dagplejehuset til dagtilbud. Det er løsninger som alle kræver en mindre anlægsbevilling til fx istandsættelse, ombygning og transport. Se Bilag 1 for \"Uddybning af de belyste scenarier\". Administrationens anbefaling er, at de manglende dagtilbudspladser i 2023 findes ved at inddrage hele Dagplejehuset i Gersagerparken 74, og lave det om til dagtilbud. Herved vil man kunne oprette 24 ekstra vuggestuepladser, foruden den allerede etablererede vuggestuegruppe på 12. En kapacitetsudvidelse med Dagplejehuset vil forholdsvis hurtigt kunne blive iværksat, da Dagplejehusets bygning er velindrettet til dagtilbud, og kræver kun få tilpasninger inden ibrugtagning. Med de ekstra pladser i dagplejehuset vil der mangle ca. 10 pladser for at nå den kapacitet, som er nødvendig i 2023. Disse vil skulle findes ved at omlægge børnehavepladser til vuggestuepladser. Det skal bemærkes, at løsningsforslaget også er forbundet med udfordringer. Institutionen vil have en placering, som af forældre kan blive vurderet som mindre attraktiv Der vil skulle findes andre lokaler, hvor kommunens dagplejere kan mødes med børnene i legegrupper Dagplejepædagogerne, som er det administrative og pædagogiske personale, der varetager driften af dagplejen, skal anvises andre lokaler. Det drejer sig om tre medarbejdere, der skal findes en ny placering til. I udgangspunktet foretrækker forældrene deres børn i integrerede institutioner, hvor de ved, at børnene fortsætter fra vuggestue til børnehave i samme institution. Det vil ikke være muligt at tilbyde med denne løsning, og administrationen kan ikke stille garanti om en bestemt børnehave efter vuggestuetiden i Dagplejehuset. I nedenstående tekst uddybes løsningsforslaget. Kapacitetsudvidelse i 2023: Inddragelse af Dagplejehuset , for etablering af midlertidigt dagtilbud. Dagplejehuset på Gersagerparken 74 ejes af Greve Boligselskab og består af 3 grupperum, køkken, krybberum, kontor, 4 toiletter, personalerum samt en mindre legeplads. Huset benyttes dagligt af dagplejegrupper, som på skift mødes i huset til pædagogiske aktiviteter med børnene. Derudover har 3 dagplejekonsulenter deres kontor i huset. I dette forslag tages der højde for, at der skal findes et andet lokale til dagplejegrupperne, og at der også skal findes 3 kontorpladser til dagplejekonsulenterne. Her forslås det, at dagplejegrupperne flyttes til et lokale i Greve Borgerhus, som tidligere har været benyttet af dagplejen. Til dagplejekonsulenterne skal der arbejdes videre med at finde egnet kontorplads. Den. 3. oktober 2022 blev det besluttet at oprette en midlertidig satellit-gruppe med 12 vuggestuebørn fra en eksisterende daginstitution i et af Dagplejehusets lokaler, og ved at udvide med 2 ekstra vuggestuegrupper med 12 børn, vil huset herefter have en kapacitet på i alt 36 vuggestuepladser. En kapacitet der er på størrelse med daginstitutionen Sanglærkerne på Krogårdsvej. Den midlertidige daginstitution vil kræve ledelse tæt på i hverdagen, og der er søges følgelig om driftsmidler til 25 timer ledelse om ugen for perioden 2023-2026. Kapacitetsudvidelse i 2024: Etablering af naturgrupper til eksisterende daginstitution Derudover vurderes det, at der også er behov for at kigge nærmere på yderligere midlertidige pladser fra 2024-26. Derfor beder administrationen om lov til at udarbejde et budgetforslag på dette, antaget at behovet bekræftes i den opdaterede befolkningsprognose som fremlægges politisk i foråret 2023. En mulighed er at pladserne etableres som naturgrupper, som der fremlægges en separat sag om for Skole- og Børneudvalget. I den nuværende dagtilbudsprognosen for 2024/25 er der behov for at udvide kapaciteten yderligere med 42 vuggestuepladser og 40 børnehavepladser. Derfor anbefales det, at der i budgetforslag 2024-27 udarbejdes et bruttoanlægsforslag til etablering af yderligere daginstitutionspladser som natur/skovgrupper. Lovgrundlag Dagtilbudsområdet og Bygningsreglementet. Økonomiske konsekvenser Der er afsat 16,6 mio. kr. i Genopretningspuljen i 2023. Heraf er 1,0 mio. kr. allerede bevilget til konkrete sager, som fx etablering af 12 vuggestuepladser i Dagplejehuset. Der resterer derved 15,6 mio. kr. i puljen. Indstillingen vil medføre, at der samlet tilføres 0,823 mio. kr. til at klargøre dagplejehuset til fuld udnyttelse af huset til dagtilbud. Det betyder, at \"”Pulje til genopretning o.l.” reduceres tilsvarende med 0,823 mio. kr. i 2023. Det resterende rådighedsbeløb på puljen i 2023 er derfor på 14,7 mio. kr. Dertil kommer at der i separat indstilling om Genopretningspuljen foreslås afsat ca. 10 mio. kr. til øvrige projekter. Se bilag 2 for estimat over økonomi og etablering af dagtilbud i Dagplejehuset. Derudover skal der afsættes 0,433 mio. kr. om året i drift i 2023-26 til ledelse svarende til i alt 1,3 mio. kr. Dette finansieres ved en fremrykning af budgettet til afledt drift vedrørende Lunas Ark i 2024 og 2025. Kommunikation Hvis det besluttes at inddrage Dagplejehuset, så udarbejdes der en procesplan for flytning af Dagplejen hvor Dagplejekonsulenterne og Brugerrådet for Greve Borgerhus inddrages. Derudover skal der tages kontakt til Greve Boligselskab for udarbejdes af aftale vedr. istandsættelse af Dagplejehuset. Tidsplan Hvis det besluttes, at kapaciteten på dagtilbudsområdet øges med 28 vuggestuepladser, igangsættes arbejdet med det samme. Sagens forløb 10-01-2023 Skole-, Børne- og Ungeudvalget 1. Udvalget anbefaler, at kapacitetsudfordringen løses ved at etablere øget kapacitet på Damagerskolen og dermed en anlægsbevilling på samlet 1,0 mio. i 2023. Løsningen i 2023 anbefales finansieret af ”Pulje til genopretning o.l.”, som reduceres tilsvarende. Reetableringsfinansieringen behandles som et udvidelsesforslag i budgetprocessen for 2026. 2. Anbefales, dog i en reduceret udgave med 0,3 mio. i 2023 til og med 2025 og at dette finansieres ved en reduktion af budgettet til afledt drift vedrørende Lunas Ark med 0,2 mio. i 2024 og 0,1 mio. 2025. Baggrunden herfor, at der ikke er brug for en fuld dagtilbudslederstilling, men en afdelingslederstilling med denne løsning. 3. Anbefales 11-01-2023 Kultur- og Fritidsudvalget 4. Tages til efterretning.", "source_path": "data/greve/raw_dagsordener/Klima-, Teknik- og Miljøudvalget_2023-01-16T08:00:00+01:00_3ef77738-eb68-412d-990a-f0a2e450fb05.json"}
{"document_id": "3ef77738-eb68-412d-990a-f0a2e450fb05", "committee": "Klima-, Teknik- og Miljøudvalget", "meeting_date": "2023-01-16T08:00:00+01:00", "section_type": "html_fragment", "section_title": "Renovering af Tune Skole", "case_number": "22-012933", "agenda_index": 7, "text": "Beslutning 1a. Anbefales, idet dog administrationen kvalificerer økonomien ved at renovere Lunden yderligere frem mod Byrådets behandling i forsommeren. 2. Anbefales. 3. Anbefales. Udvalget opfordrer til, at skolebestyrelsen og skoleledelsen inviterer nuværende forældre og kommende forældrene (til skoleåret 23/24) til et dialogmøde, inden der træffes beslutning i Byrådet. 4. Anbefales, idet dog muligt provenu ved udleje medtages i sagen. 5. Anbefales. Fremstilling Sagsprocedure Skole-, Børne- og Ungeudvalget, Klima-, Teknik- og Miljøudvalget, Økonomiudvalget og Byrådet. Resume Byrådet afsatte i budget 2023-26 midler til rækkefølgeplan for dagtilbud og skoler. I 2023 er der afsat 7,85 mio. kr. til foranalyse og genhusning af Tune Skole. Byrådet har endnu ikke truffet beslutning om, hvorvidt Tune Skole skal samles på en matrikel på Højen. Byrådet skal med denne indstilling beslutte videre proces for, at der kan træffes en endelig beslutning om en eventuel fysisk samling af Tune Skole. Supplerende sagsfremstilling Økonomiudvalget har sendt sagen tilbage til Klima-, Teknik- og Miljøudvalget, med ønsket om anslået udgift for renovering af Tune Skole Lunden, samt en kort beskrivelse af vedligeholdelsestilstanden og Arbejdstilsynets påbud. Sagsproceduren for den supplerende sagsfremstilling: Klima-, Teknik- og Miljøudvalget, Økonomiudvalget og Byrådet. Renoveringsudgiften for Tune Skole Lunden blev senest vurderet i forbindelse med budgetanalyse for bygningsoptimering, som Byrådet behandlede den 17. maj 2021. Udgiften til genopretning af de mest kritiske bygningsdele blev på daværende tidspunkt vurderet til at være 32 mio. kr. Udgiften forventes at kunne fremskrives med 20% med baggrund af de prisstigninger, der siden da har været på byggeri. Dertil kommer, at der i beløbet ikke er afsat midler til etablering af de faglokaler, som mangler på Tune Skole Lunden til fagene musik, billedkunst samt håndværk og design. Vedligeholdelsessituationen på Tune Skole er beskrevet i vedhæftede bilag, sammen med den foreløbige imødekommelse af Arbejdstilsynets påbud fra 18. august 2022. Primært vedrører vedligeholdelsesefterslæbet, at skolens bygninger har utætte facader, vinduer og tage. Derudover er Arbejdstilsynets oprindelige påbud vedhæftet som bilag. Administrationen og skolen vurderer, at der er stor risiko, for at Arbejdstilsynet kommer med et nyt påbud, når de besøger skolen igen inden sommeren 2023 på grund af den kritiske stand af bygningernes klimaskærm, og problemer med indeklima. I så fald kan det blive nødvendigt at fremrykke en løsning for skolens elever, og finde anlægsmidler til dette allerede i indeværende budgetår. Administrationen indstiller: 5. at vedligeholdelsessituation på Tune Skole tages til efterretning. Administrationen gør desuden opmærksom på, at muligheden for at omdanne Tune Skole, Lunden indgår specifikt i den nye kommuneplan, der netop har været i høring, og som er vedtaget af Byrådet den 12. december 2022. I kommuneplanen er en særlig bestemmelse til rammen for Tune Skole, Lunden om, at der ved fremtidig omdannelse af området, skal udarbejdes en helhedsplan - så alle muligheder og behov bliver taget i betragtning ved fremtidig planlægningen. Omdannelsen er sat til at kunne ske i første planperiode inden 2027. Se evt. nærmere i vedlagte bilag 11 om Tune Skole, Lunden i den nye Kommuneplan. Indstilling Center for Teknik & Miljø og Center for Dagtilbud & Skoler indstiller, 1. at der igangsættes én af to mulige processer, a. at der som det første igangsættes en foranalyse for samling af Tune Skole på Højen til behandling i Byrådet i april 2023. Derefter kan der eventuelt igangsættes en proces for opsætning af pavilloner til genhusning af Lunden til indflytning i 2024, hvis det fortsat ønskes at Tune Skole samles på én matrikel. b. at der som det første igangsættes en proces for genhusning af Tune Skole, Lunden i pavilloner på Højen til behandling i Byrådet i april 2023, så Lunden kan genhuses til skolestart i august 2023. Der igangsættes derefter foranalyse for samling af Tune Skole på Højen. 2. at der afsættes rådighedsbeløb i 2023 og meddeles anlægsbevilling på 0,8 mio. kr. til bygherrerådgiver, som skal bistå med at udarbejde den midlertidige genhusning af Lunden og foranalyse af samling på Højen , finansieret af det til formålet afsatte rådighedsbeløb i 2023 under anlægsprojektet \"Budgetanalyse - rækkefølgeplan 10 år\" 3. at administrationen i den valgte proces inddrager skolebestyrelse og MED frem mod politisk behandling i april 2023. Først derefter sker en evt. bredere inddragelse som nærmere beskrevet i sagsfremstilling 4. at administrationen udarbejder en separat sag om rammerne for eventuelt salg af Tune Skole Lunden, så provenuet kan estimeres. Sagen fremlægges via Plan- og Tryghedsudvalget. Sagsbeskrivelse Der er behov for at tage beslutning om de videre processer for Tune Skole. Der foreligger både en udfordring på Tune Skole Lunden med skolens tilstand, som kræver handling, og der skal igangsættes en foranalyse for samling af Tune Skole på Højen. I denne sag skal der tages beslutning om rækkefølgen på de to processer. Foranalyse for samling af Tune Skole Der er i budget 2023 afsat 0,8 mio. kr. til at udføre en foranalyse af Tune Skole Højen. Byrådet har den 20. juni 2022 besluttet, at foranalysen af Tune Skole skal indeholde et scenarie, hvor Tune Skole samles på Tune Skole Højen. Indholdet i foranalysen af en samling af Tune Skole på Højens matrikel vil tage udgangspunkt i de rammer, der fremgår af bilag 1 og den indstilling der blev fremlagt i 2019 (bilag 7) og tilhørende bilag fra borgermødet (bilag 2-3), skolebestyrelsens input (bilag 4) og daværende scenarie for indretning af skolen (bilag 6). Det er i overskriftsform: Det scenarie som blev præsenteret for Byrådet i 2019 med en opdatering i forhold til, at der siden er sket en udvidelse af specialafsnittet Tunegrupperne og hvad prognoserne for antal børn i Tune i øvrigt viser. Trafikale forhold herunder en indkørselsmulighed fra Rendebjergvej Vurdering af behov for og potentialer i udearealerne ved en samling En renovering af den fløj på Tune Skole Højen, som endnu ikke er renoveret (Trekløveren) Hvis det også skal afdækkes, hvad det vil koste at renovere og modernisere Lunden, vil det medføre en yderligere udgift på 0,5 mio. kr. til en tilstandsvurdering af bygningen samt en plan for en ombygning af Lunden, så der sikres tilstrækkelige faglokaler på Lunden til indskoling. Administrationen foreslår, at der i denne sag træffes en beslutning om processen for foranalysen skal ligge før eller efter beslutning om at genhuse Lunden. Der er to mulige processer, som er skitseret nedenfor som proces A og B: Proces A - foranalyse først I proces A igangsættes foranalysen først. Det vil sige, at der som det første sker en kvalitetssikring af det allerede udarbejdede scenarie (foranalyse) for samling af Tune Skole Højen fra 2019, som Byrådet kan få til behandling i april 2023. Inddragelsen i foranalysen vil af hensyn til tidsplan være begrænset til MED og skolebestyrelsen. Med baggrund i det opdaterede scenarie og inddragelsesproces kan Byrådet i april træffe en beslutning, om der skal ske en samling af Tune Skole på Højens matrikel. På samme møde vil det være muligt at igangsætte proces for genhusning af Lunden og derved opsætning af pavilloner på Højen. Før genhusningsløsningen kan iværksættes, vil der skulle behandles en indstilling i Byrådet i efteråret 2023, så pavillonerne kan opsættes i 2024. Først herefter kan Lunden genhuses. Fordelen ved proces A er, at der træffes beslutning om samling af Højen på baggrund af et kvalitetssikret scenarie for samlingen inklusiv økonomi. Ulempen er, at genhusning af Lunden først kan ske i 2024. Proces B -genhusning først I proces B træffes principbeslutning om at samle Tune Skole på Højen nu, og der igangsættes som det første en proces for genhusning af Lunden i pavilloner på Tune Skole Højen til behandling i Byrådet i april 2023. Det betyder, at Lunden kan genhuses til skolestart i august 2023. Der igangsættes herefter en proces for foranalysen som ligeledes er kvalitetssikring af scenariet for samling af Tune Skole på Højen fra 2019. Fordelen ved B er, at der sker en hurtig afklaring og en hurtigere genhusning af Lunden, som pt. vurderes at være i en kritisk tilstand. Både i forhold til indeklima, men også i forhold til faglokaler, som beskrevet nedenfor. Ulempen er, at der igangsættes en fysisk samling af Tune Skole, før det samlede varige scenarie er belyst og politisk behandlet. Der er i rækkefølgeplanen afsat midler til en renovering af de tre skoler (Arenaskolen, Krogårdskolen og Tune Skole) i 2025-26. Derved kan opgaven udbydes i efteråret 2024. Hvis der ikke ønskes beslutninger, der peger i retning af samling af Tune Skole på Højen, skal der afsættes midler til også at undersøge Lunden. Det koster som nævnt 0,5 mio. kr. til en tilstandsvurdering af bygningen samt en plan for en ombygning af Lunden, så der sikres tilstrækkelige faglokaler på Lunden til indskoling. Der skal da igangsættes en tredje proces, hvor den endelig løsning for samling på én matrikel eller renovering af de to matrikler hver for sig betyder, at tidsplanen udskydes. Behov for genhusning af Tune Skole Lunden Der er i budget 2023 afsat midler til at etablere pavilloner til genhusning af elever på Tune Skole Lunden. Hvis det skal være muligt at etablere pavillonerne, så eleverne kan genhuses fra skoleår 2023/24, skal der træffes beslutning om, hvor pavillonerne skal stå senest i april 2023. Alternativt vil genhusning af eleverne på Lunden først kunne ske i 2024. På Højen forventes pavillonerne at kunne etableres i to etager på parkeringspladsen. I inddragelsen af skoleledelsen, skolebestyrelsen og MED vil det blive afklaret, hvorvidt pavillonerne skal anvendes til de mindste elever, som flytter til fra Lunden, eller om der skal ske en rokade, så det er nogle af de større børn, der kommer i pavillonerne. Det samme er gældende for SFO’en, der skal flytte til fra Lunden, der måske kan findes mere egnede lokaler til end i pavilloner. Derudover skal der afsættes penge til at sikre Lunden ved fraflytning, da tomme bygninger ofte udsættes for hærværk. Dog vil daginstitutionen Lundebo som ligger i samme bygning fortsat være i drift. Så længe eleverne er på Lunden, vil der være følgende udfordringer: - Afvikling af fagtimer . Lunden mangler faglokaler til blandt andet musik, billedkunst og håndværk og design. Derfor planlægges fagundervisningen i lokaler, der ikke er indrettet til faget. Samtidig medfører skolens placering på to matrikler logistiske udfordringer i forhold til at kunne dække de nævnte fag med linjefagsuddannede lærere. - Udfordringer med indeklima og overholdelse af Arbejdstilsynets regler . På grund af standen af Lundens bygninger har Arbejdstilsynet allerede givet et påbud om sikring af ordentlige indeklimaforhold. Det er indtil videre imødekommet med mindre tiltag, men som ikke har løst problemet, da indeklimaet fortsat opleves som dårligt. Arbejdstilsynet har meldt, at de vil komme på besøg igen inden maj 2023, hvor der fortsat kan komme yderligere påbud. Udover indeklimaudfordringer på grund af den utætte klimaskærm er der også udfordringer med medarbejdernes faciliteter bl.a. toilet og lærerforberedelse. Inddragelse i proces for Tune Skolens eventuelle fysiske samling I den ovenstående skitserede proces A og B vil foranalyse for Tune Skole Højen eller løsning for midlertidig genhusning ske med inddragelse af MED og skolebestyrelse for at tidsplanen med beslutning i april kan nås. Den bredere inddragelse vil først ske efter, at der er truffet en beslutning om scenarie for samling af Tune Skole på Højen. Her vil inddragelsen følge administrationens vejledning til bruger- og brugerinddragelse i komplekse anlægsprojekter. Omfanget af inddragelse fremgår af bilag 1. Vurdering af salgsprovenu for Tune Skole Lunden Som en del af foranalysen, skal der udarbejdes en vurdering af, hvor meget Tune Skole Lunden forventes at kunne sælges for. Administrationen anbefaler, at der udarbejdes en separat sag om dette også via Plan- og Tryghedsudvalget. Der skal i sagen indtænkes, hvordan man i et salg forholder sig til daginstitutionen Lundebo, som ligger i samme bygning som Tune Skole Lunden, fodboldbanerne bag ved skolen, Tune Borgerhus, samt Lundeparken og stisystemet. Lovgrundlag Bygningsreglement, udbudsloven og folkeskoleloven. Økonomiske konsekvenser Indstillingen medfører, at der af rådighedsbeløbet på 7,85 mio. kr. i 2023 afsættes 0,8 mio. kr. og meddeles anlægsbevilling til foranalysen af Tune Skolen. Midlerne er afsat og finansieret under projektet \"Budgetanalyse - rækkefølgeplan 10 år\" i budget 2023-26. De øvrige midler skal anvendes til at opsætte pavilloner til genhusning af Tune Skole Lunden samt de arbejder der i øvrigt er behov for på Tune Skole Højen, for at få den samlede plan til at gå op herunder udeareal (legeplads og indkørsel) samt mindre renoveringer af eksisterende lokaler. De resterende midler vil blive søgt frigivet i 2023, når den samlede plan for genhusningen præsenteres og godkendes. Hvornår dette sker afhænger af, om det er proces A eller B der vælges. Den øvrige renovering, ombygning og udbygning af Tune Skole vil afhænge af foranalysen. Der er i rækkefølgeplanen afsat 40 mio. kr. i 2025 og 2026 (i alt 80 mio. kr.) til at dække renoveringen af de skoler, der er prioriteret først: Arenaskolen, Krogårdskolen og Tune Skole. Administrationen har anbefalet, at der i de følende budgetår afsættes yderligere 100 mio. kr. pr. år. Der skal senest i foråret 2024 træffes beslutning om, hvordan de tre skoler skal prioriteres, da udgifterne til renovering af de tre skoler vil overstige de nuværende beløb, som er afsat. Renoveringen af skolerne vil skulle ske i sidste halvdel af 2024 for at kunne komme i gang i 2025. Foranalysen af Tune Skole skal vise, hvilken økonomi der skal afsættes til en renovering, ombygning og udbygning af Tune Skole Højen. Det fremgår af bilag den økonomi, der indtil videre er fremlagt, med de forbehold der må tages på nuværende tidspunkt med de prisstigninger, der opleves. Når det endelige scenarie for udbygning og ombygning af Tune Skole Højen er kendt, skal der udføres en beregning på, hvor meget, der kan spares i driftsudgifter ved at reducere i antal m2 på vedligehold, forbrug og rengøring. Øvrige konsekvenser Tune Skole Lunden er en meget nedslidt skole, og har senest i 2021 fået et påbud fra Arbejdstilsynet om at sikre et ordentligt indeklima. Indtil videre har Arbejdstilsynet accepteret at påbuddet imødekommes ved at: Bygningsautomatik indstilles så opvarmning opstartes tidligere for at undgå kolde bygninger efter weekend og ferie. Der opsættes temperaturmålere i de lokaler, der især oplever problemet med kulde. Ventilation gennemgås så indregulering er indstillet korrekt og ventilationskanaler renses. Der opsættes målere i de lokaler som har varme temperaturer i sommerhalvåret, og laves handleplan for de lokaler som overstiger de anbefalede temperaturer. Utætheder ved døre og vinduer lukkes, hvor det er muligt Arbejdstilsynet kommer dog på besøg igen i 2022/23 og det må forventes, at der igen ses på udfordringerne med indeklima, som skyldes utætte facader, samt hvor der i øvrigt er udfordringer med fx nedslidte toiletter, der nogen steder er uhygiejniske. Dertil kommer udfordring med, at der ikke er tilstrækkelige faglokaler. Kommunikation Skoleledelsen, skolebestyrelsen og MED inddrages i både genhusningsscenariet samt i foranalysen. Forældre og medarbejdere på skolen orienteres om processen løbende på Aula. Derudover indtænkes det i kommunikationsplanen for projektet, at der sker en orientering af borgerne i Tune i 2023, når der er truffet en politisk beslutning om samling af Tune Skole. Et borgermøde kan afholdes i 2023 eller 2024 afhængig af hvilken proces der vælges, hvor borgerne kan komme med input til indretningen af Tune Skole Højen med fokus på sambrug af skolens lokaler til fritidsliv samt de trafikale forhold omkring skolen. Derudover vil der skulle ske en inddragelse, hvis der igangsættes et salg af Tune Skole Lunden, hvilket vil følge processen for et evt. nyt planarbejde for området. Tidsplan De to foreslåede tidsplaner er skitseret i vedhæftede bilag 8. Tidsplanerne forudsætter, at der ikke skal udarbejdes lokalplan for udvidelsen af Tune Skole Højen. Notat om lokalplanspligt er vedhæftet i bilag 5. Sagens forløb 15-11-2022 Skole-, Børne- og Ungeudvalget 1. Udvalget indstiller forslag 1. a med bemærkning om, at foranalysen belyser en anslået udgift til en renovering af afdeling Lunden idet udvalget ønsker at vurdere om de 7 mio. kr. skal bruges på pavilloner eller renovering. Udvalget ønsker derudover, at Arbejdstilsynets påbud på Lunden indgår i foranalysen. 2. Anbefales 3. Anbefales med bemærkning om, at inddragelse af skolebestyrelse, MED-udvalg og skolens forældre sker sideløbende, og inden, at foranalysen fremlægges til politisk behandling. 4. Anbefales 17-11-2022 Klima-, Teknik- og Miljøudvalget 1. Udvalget ønsker en sagsfremstilling, der belyser en anslået udgift til en renovering af Tune Skole Lunden, inden der vælges proces, idet udvalget ønsker at vurdere om de 7 mio. kr. skal bruges på pavilloner eller renovering. Udvalget ønsker derudover at en kort beskrivelse af vedligeholdssituationen samt AT påbud på Lunden vedhæftes sagen inden behandlingen i byrådet. 2. Anbefales ikke med bemærkning om at sagsfremstilling med overslag på renovering af Lunden ønskes fremlagt inden der frigives midler til foranalyse. 3. Anbefales ikke med bemærkning om at udvalget først ønsker at tage stilling til proces for og bredde i inddragelsen når udvalget skal vælge proces for det videre arbejde. 4. Sagen skal dog afvente til der er klarhed over den videre proces. Bjarke Abel (A) og Claus Dyremose (C) undlod at tage stilling. 28-11-2022 Økonomiudvalget 1-4 Økonomiudvalget undlader og sender sagen tilbage til Klima, Teknik og Miljøudvalget med ønske om at sagen suppleres med de oplysninger som udvalget har ønsket fremlagt i selvstændig sag jf. udvalgets kommentarer. Dernæst ønsker Økonomiudvalget at tage fornyet stilling til det samlede materiale.", "source_path": "data/greve/raw_dagsordener/Klima-, Teknik- og Miljøudvalget_2023-01-16T08:00:00+01:00_3ef77738-eb68-412d-990a-f0a2e450fb05.json"}
{"document_id": "3ef77738-eb68-412d-990a-f0a2e450fb05", "committee": "Klima-, Teknik- og Miljøudvalget", "meeting_date": "2023-01-16T08:00:00+01:00", "section_type": "html_fragment", "section_title": "Frigivelse af midler fra Genopretningspuljen", "case_number": "22-015649", "agenda_index": 8, "text": "Beslutning 1.-3. Anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Der er i Genopretningspuljen afsat 15,675 mio. kr. i 2023 og 10 mio. kr. i 2024. Puljen anvendes til akutte renoveringer af kommunens bygninger. Der skal tages stilling til, hvordan midlerne skal udmøntes. Indstilling Administrationen indstiller, at der afsættes rådighedsbeløb på 10,08 mio.kr. i 2023 og 1,95 mio. kr. i 2024 til projekterne i 2023-24 samt meddeles anlægsbevilling hertil jævnfør tabellerne i sagsfremstillingen finansieret af Puljen til genopretning o.l. i 2023 og 2024 som reduceres tilsvarende at der afsættes rådighedsbeløb til både indtægter og udgifter på 0,95 mio. kr. i 2023 og meddeles indtægts- og anlægsbevilling til dækning af udgifter til udskiftning af lofter i parkeringsanlæg ved plejecentret Langagergård som betales af forsikringsselskab at bruttolisten over mulige andre akutte projekter jf. bilag 2 tages til efterretning. Sagsbeskrivelse Om Genopretningspuljen Genopretningspuljen er en årlig pulje af anlægsmidler til akutte renoveringsprojekter på kommunens bygninger. Der er i Investeringsoversigten afsat 16,675 mio. kr. i 2023 heraf resterer 15,675 mio. kr. og herefter 10 mio. kr. de efterfølgende år. Udover akut opståede projekter kan der også fra Genopretningspuljen tildeles anlægsmidler til allerede igangsatte anlægsprojekter, hvor der er opstået akutte problemer, som ikke kan holdes indenfor det afsatte anlægsbudget. Samtidig kan Genopretningspuljen anvendes til foranalyser, så budgettet nærmere kan estimeres af rådgiver, inden der søges om bevilling. Administrationen anbefaler, at de projekter, der skal gennemføres i sommerperioden, godkendes senest i starten af året, for at projekterne kan udbydes og planlægges i 2023. Dette dog undtaget de projekter hvor der bliver bedt om midler til foranalyse, der først kan gennemføres i 2024. Dog er det samtidig anbefalingen, at det ikke er hele Genopretningspuljen der bliver udmøntet i starten af året, da der er behov for at kunne prioritere akut opståede projekter senere på året. Samtidig skal Genopretningspuljen helst udmøntes senest i juni 2023, for at midlerne kan nå at blive anvendt inden udgangen af året. Det kan samtidig kun nås, hvis projekterne er relativt små og ukomplicerede. Forslag til prioriterede projekter i 2023-24 Nedenfor fremgår tabeller over de prioriterede projekter til godkendelse nu, som er delt op på nye projekter, foranalyser og tillægsbevillinger til tidligere behandlede projekter. Projekterne er uddybet i bilag 1. Tabel 1. Nye projekter (Beløb i 1.000 kr.) Bygningsnavn Projektnavn 2023 2024 Flere bygninger Pulje til renovering af tekniske installationer herunder el-tavler, varmtvandsbehandling, bygningsautomatik, varme og ventilation. Se konkrete projekter i bilag 1. 2.350 Flere plejecentre* Pulje til renovering af plejecentre. Se konkrete projekter i bilag 1. 400 Greve Idrætscenter Indeklima på to kontorer 200 Hedelyskolen Udskiftning af elevator 250 Karlslunde Skole og Bettys Hus Udskiftning af tag og efterisolering af sidebygning (udsat fra 2022) 1.450 1.950 Klub Havana - fritidstilbud Reparation af murværk og sålbænke 150 Langagergård – plejecenter** Opsætning af lofter i parkeringskælder der er faldet ned (forsikringssag) 750 (1.700) Hedebo - plejecenter Udskiftning af brandalarmeringsanlæg 230 I alt 5.780 1.950 *Udgiften vedrører kommunens udgift til udbedring. Derudover betaler boligselskabet resten. ** Udgiften til opsætning af lofter på Langagergård vil brutto være 1,7 mio. kr. og netto 750.000 kr. Se forklaring nedenfor. Tabel 2. Nye foranalyser (i 1.000 kr.) Bygningsnavn Projektnavn 2023 Greve Bibliotek Facader - forprojekt 300 Holmeagerskolen Forundersøgelse af tag på hallen 250 Kæret - dagtilbud Undersøgelse af indeklimaproblemer (gulv) 100 Skoler og plejecentre Brandteknisk rådgivning i forbindelse med påbud fra brandsyn 500 I alt 1.150 Tabel 3. Tillægsbevillinger til igangværende projekter (i 1.000 kr.) Bygningsnavn Projektnavn 2023 Cafe Langsiden Renovering af køkken på Café Langsiden 300 Dagtilbud (Vesterbo) Renovering af tag på dagtilbud Vesterbo 500 Freyas kvarter Udskiftning af facade 650 Greve Bibliotek Arbejdstilsynspåbud 1.500 Lundebo Håndtering af kapacitet i dagtilbud 200 I alt 3.150 Indtægtsbevilling til Langagergård Plejecenter – renovering af loftsplader På Langagergård Plejecenter er der etableret en parkeringskælder. Der har siden færddiggørelsen af byggeriet været en verserende byggeskadesag på loftspladser, fordi pladerne ikke er egnet til det danske vejr og derfor falder ned og skader bilerne. Det er ikke muligt at undvære loftspladerne, da de beskytter de tekniske installationer til plejecentret ovenover. Der er nu estimeret at udgiften til udskiftningen af loftspladerne vil være 1,7 mio. kr. hvoraf Greve Kommune skal betale 750.000 kr. Dog skal Greve Kommune afregne for det fulde beløb før kommunen kan modtage forsikringsmidlerne. Der søges derfor om samlet udgiftsbevilling på 1,7 mio. kr. (heraf 750.000 kr. finansieret af Genopretningspuljen) og en indtægtsbevilling på 950.000 kr. som betales af forsikringen. Bruttoliste over andre potentielle akutte projekter Udover de ovenstående projekter er der en liste over øvrige kritiske projekter, som det foreslås afventer senere behandling. Se nærmere i bilag 2. Disse udgør i alt ca. 40 mio. kr. og vil derved ikke kunne rummes indenfor årets pulje. Hvis der ikke opstår andre kritiske ting i løbet af foråret, vil der bliver forelagt en ny indstilling om prioritering af projekterne, herunder om der allerede i slutningen af 2023 kan igangsættes projekter for 2024 for at forbedre planlægningen. Lovgrundlag Bygningsreglement og udbudslov. Økonomiske konsekvenser Der er afsat 16,67 mio. kr. i Genopretningspuljen i 2023 og 10 mio. kr. i 2024. I 2023 resterer der 15,675 mio. kr. idet, der allerede er disponeret 1 mio. kr. fra puljen i 2023. Indstillingen vil medføre, at der samlet tilføres 10,08 mio. kr. i 2023 og 1,95 mio. kr. i 2024 til de foreslåede projekter. Dertil kommer at kommunen midlertidigt skal dække udgifter til udskiftning af loftsplader på Langagergård før forsikringsselskabet dækker deres andel, hvilket giver en yderligere udgift på 950.000 kr. i 2023. Det betyder, at \"”Pulje til genopretning o.l.” reduceres tilsvarende, til der opnås en indtægt fra forsikringen. Det resterende rådighedsbeløb på puljen er derfor på 5,595 mio. kr. i 2023 og 8,05 mio. kr. i 2024. Derudover fremlægges der separat indstilling om finansiering af midlertidige daginstitutionspladser for Genopretningspuljen. Kommunikation Center for Teknik & Miljø kommunikerer med brugerne af tilbuddene om de kommende byggeprojekter, og planlægger sammen med dem, hvordan de kan udføres, så gener mindskes og håndteres. Tidsplan Projekterne udføres i 2023, med mindre andet er anført.", "source_path": "data/greve/raw_dagsordener/Klima-, Teknik- og Miljøudvalget_2023-01-16T08:00:00+01:00_3ef77738-eb68-412d-990a-f0a2e450fb05.json"}
{"document_id": "3ef77738-eb68-412d-990a-f0a2e450fb05", "committee": "Klima-, Teknik- og Miljøudvalget", "meeting_date": "2023-01-16T08:00:00+01:00", "section_type": "html_fragment", "section_title": "Input til anlægslov for modernisering af Køge Bugt Strandpark", "case_number": "22-012932", "agenda_index": 9, "text": "Beslutning Sagen sendes tilbage til administrationen med henblik på at indarbejde Greve Marinas ønske på den nordvestlige del, over for Hejren. Fremstilling Sagsprocedure Plan- og Tryghedsudvalget, Klima-, Teknik- og Miljøudvalget, Økonomiudvalget og Byrådet. Resume Byrådet har besluttet at indgå i samarbejdet om anlægslov for modernisering af Køge Bugt Strandpark. Der har været en inddragelse af Greve Marina samt kommunens Natur- og Miljøråd og de tre udpegede områder i Greve Kommune. Det skal besluttes, hvad der skal indgå i det videre arbejde med de øvrige strandparkkommuner i udarbejdelsen af anlægsloven. Indstilling Administrationen indstiller, at Greve Kommunes input til anlægslov for modernisering af Køge Bugt Strandpark godkendes (bilag 1). Sagsbeskrivelse For at muliggøre ønskerne om modernisering, er strandparkskommunerne i dialog med Bolig- og Planstyrelsen om en anlægslov. Rammerne for loven fremgår af en principaftale, som kommunerne og Indenrigs- og Boligministeren tiltrådte i september 2022. Anlægsloven skal sikre gode og attraktive faciliteter til brug for det almene friluftsliv og andre rekreative formål, der knytter sig til kysten og havet. Dette betyder helt konkret, at anlægsloven ophæver udvalgte bindinger i naturbeskyttelsesloven inden for nærmere definerede arealer, for at kunne muliggøre disse faciliteter. Det skal ske under hensyntagen til kystlandskabet og strandparkens natur. På Byrådets møde den 20. juni 2022 blev det godkendt, at administrationen arbejder videre med følgende fokusområder som kan indgå i anlægsloven: 1) Område Hundige Strand umiddelbart nord for Dykanden, 2) Dykanden og 3) Greve Strandeng syd for Greve Marina. Administrationen har i november 2022 foretaget interessentinddragelse, hvor Greve Marina og kommunens Natur- og Miljøråd er blevet hørt. Greve Marina, Danmarks Sportsfiskerforbund og Danmarks Naturfredningsforening (DN) Greve har afgivet høringssvar (bilag 2, 3 og 4). Administrationen har vurderet de indkomne høringssvar og udarbejdet vedlagte forslag til input til moderniseringen af Køge Bugt Strandpark (bilag 1). Inputtet indeholder konkrete rammer for modernisering- og udviklingsmuligheder inden for 3 områder: Hundige Strand, Dykanden og Greve Strandeng. Det er ikke alle ønsker i høringen der er imødekommet. Hundige Strand På Hundige Strand anbefaler administrationen, at der udpeges en byggezone som også er skitseret i Strandparkens Visionsplan. Inden for denne zone skal der kunne placeres en cafe, toiletter/bad, sauna og grejbank. Den samlede bebyggelse er sat til max 500 m2 med en max højde på 8 m. Derudover skal der sikres kørefaste veje, belagte stiforbindelser, samt muliggøres at molerne bliver gangbare med et trædæk. Greve Marina har i deres høringssvar også ønsket, at der udpeges en byggezone på den nordvestlige brink over for Hejren. Denne byggezone kan ifølge marinaen anvendes til maritime erhverv (butikker), isboder/cafe samt parkering med mulighed for bådparkering. I denne sammenhæng foreslår marinaen, at marinaens andel af matrikel 42.a udvides, så den lille asfalterede plads for enden af Hundige Havnevej fremover indgår i lokalplanområdet 11.43 for Greve Marina. Dette vil simplificere samarbejdet, da det vil fjerne behovet for, at intern trafik til og fra Greve Marina skal ske hen over strandparkens område. Administrationen anbefaler ikke at gå videre med denne mulighed, da det vil betyde en øget påvirkning af kystlandskabet, da maritime erhverv og bådparkering vil trække havnefunktioner ud i strandområdet. I den gældende lokalplan for området er dette areal udlagt til offentligt tilgængeligt klit-, strand- og naturområde, hvor der ikke må etableres vej- og parkeringsanlæg eller lign. Dykanden På Hundige Strand anbefaler administrationen, at der udpeges en byggezone, som muliggør udvikling af et multifunktionelt område i overensstemmelse med Greve Marinas ønsker for området. Området skal kunne indeholde faciliteter til lettere sejlads/natur-aktiviteter samt et kombineret vinter og helårsbad med mulighed for et træningsanlæg til fx triatlon, faciliteter til handicapsejlads, kano, kajak og SUP aktiviteter. Herudover skal der muliggøres placering af en cafe/restaurant. I midten af øen vil der være et stort område, der vil kunne benyttes til events af forskellig art, fx fritidsstævner for unge sejlere og kulturelle aktiviteter for borgerne som fx teater, foredrag og mindre koncerter, fx Greve Musikskole. Den samlede bebyggelse kan max blive 1560 m2 med en max højde på 8 m. Derudover skal der sikres kørefaste veje og parkering. Denne anvendelse vil være i overensstemmelse med den gældende lokalplan, der udlægger Dykanden til fremtidige havneformål. DN Greve mener, at den § 3-beskyttede natur på Dykanden bør prioriteres, og hvis området skal inddrages til havn, bør der først udpeges erstatningsnatur. DN er gerne behjælpelige med dette. Hvis havneformål ikke er inden for rammerne af de muligheder, som anlægsloven giver, ønsker Greve Marina ikke, at Dykanden skal indgå i den kommende anlægslov. Ifølge Bolig- og Planstyrelsen, er det forligskredsen der endeligt afgør, hvad anlægsloven skal muliggøre i strandparken. Greve Strandeng På Greve Strandeng anbefaler administrationen, at der udpeges en byggezone, som også er skitseret i Strandparkens Visionsplan. Inden for denne zone skal der kunne placeres en grejbank, mindre café samt faciliteter til fx vinterbadning, sauna og wellness. Den samlede bebyggelse kan max blive 300 m2 med en max højde på 5 m. På baggrund af DN Greves høringssvar, er aktivitetszonen ved Greve Standeng reduceret fra 36.681 til 27.483 m2, så den mere uplejede del af strandengen friholdes for aktiviteter. Herudover mener DN Greve, at klitområdet er meget følsomt for aktiviteter og heller ikke bør inddrages som aktivitetsområde. Denne del af aktivitetszonen er dog fastholdt, for at muliggøre et større udbud af aktiviteter i området. DN Greve bemærker yderligere, at området forsynes trafikalt af Sælstien, der er en gang- og cykelsti. De mener derfor, at fremtidige aktiviteter skal kunne foregå ved færdsel til fods og på cykel, da det vil være i strid med ånden i forslaget at anlægge nye veje. Derfor mener de, at trafikforholdene er i modstrid med de aktiviteter, der skitseres for området og at kun evt. vinterbadefaciliteter og et naturvejlederkontor med tilhørende grej vil kunne ligge på denne placeringen. DN mener at de øvrige aktiviteter er bedre placeret på den anden side af havnen, hvor der er nærliggende P-pladser og en eksisterende badebro. Stier Anlægsloven skal muliggøre en udbygning af det eksisterende stinet, så der sikres adgang til de nye anlæg og sikres sammenhæng i hele strandparken. De nye stier kan opdeles i temaer og funktioner, og der kan etableres steder til ophold og formidling. Stierne kan etableres som hævede trædæk, der sikrer fuld tilgængelighed. DN Greve mener ikke, at der bør etableres trædæk i klitterne, men derimod parallelt med stranden i nogle af de transportveje, der løber mellem klitterne. Naturbeskyttelse og strandbeskyttelse I principaftalen for anlægsloven fremgår det, at på de fastlagte arealer ophæves relevante bindinger på arealerne, der er pålagt i medfør af naturbeskyttelsesloven. Dog skal tilstandsændringer af § 3-beskyttet natur søges begrænset mest muligt, herunder ved etablering af erstatningsnatur, ligesom naturbeskyttelseslovens krav om artsbeskyttelse af bilag IV-arter, rødlistede arter m.v. videreføres uændret. En del af arealerne som Greve Kommune ønsker indarbejdet i anlægsloven indeholder § 3-beskyttet natur. Der skal derfor etableres erstatningsnatur, når der skal udarbejdes konkrete planer for området. Greve Marina foreslår, at erstatningsnaturen findes på strandparkens arealer nord for de udpegede områder. DN Greve mener at anlægsloven bør sætte beskyttelse af naturværdierne som forudsætning for de øvrige hensyn og friholde blomstereng og klitter for aktiviteter og anlæg. Greve Kommune ansøgte i 2019 Kystdirektoratet om ophævelse af strandbeskyttelseslinjen på Greve Marina, herunder på Dykanden. Ansøgningen blev kun delvist imødekommet, da Dykanden er omfattet at § 3-beskyttet natur, hvor Kystdirektoratets vurdering var, at hensynet til varetagelsen af de naturbeskyttelsesmæssige hensyn betød, at strandbeskyttelsen på § 3-beskyttede arealer ikke blev ophævet. Dykanden er derfor i dag fortsat omfattet af strandbeskyttelseslinjen. Med anlægsloven bliver det muligt at ophæve strandbeskyttelseslinjen for de udpegede arealer, hvilket sikrer Greve Marinas udviklingsmuligheder på Dykanden med forventning om, at der skal findes erstatningsnatur. Greve Kommune vil med denne indmelding til anlægsloven arbejde for, at det også bliver muligt at have havneaktiviteter på Dykanden. Lovgrundlag Regeringen har hidtil sigtet mod at fremsætte et lovforslag om en anlægslov for Køge Bugt Strandpark i 2023. Dette kan dog vise sig at blive forsinket, og kommunerne arbejder pt. ud fra en forventning om, at tidsplanen kan skydes et halvt år. Kommunerne skal efterfølgende tilvejebringe det nødvendige plangrundlag, der muliggør den fremtidige modernisering. Anlægsloven omhandler kun bindinger pålagt i medfør af naturbeskyttelsesloven. Den kommende konkrete planlægning for områderne skal fortsat overholde al øvrig lovgivning, herunder fingerplanen. Administrationen er i dialog med Bolig- og Planstyrelsen om havneanlæg er i overensstemmelse med fingerplanens bestemmelser for grønne kiler. Økonomiske konsekvenser Anlægslov for Køge Bugt Strandpark har ikke direkte økonomiske konsekvenser for Greve Kommune. Når faciliteterne skal tilvejebringes, er det dog ikke staten, men de enkelte kommuner, fonde mv. der skal finansiere projekterne. Øvrige konsekvenser Greve Kommune skal i den efterfølgende kommune- og lokalplanlægning regulere faciliteterne i de afgrænsede områder inden for de rammer, der fastlægges i anlægsloven. Tidsplan De enkelte strandparkskommuners input til anlægsloven forelægges de respektive byråd med henblik på godkendelse januar/februar 2023. Dette er dog ikke muligt for alle kommuner. Strandparkskommunernes samlede input til anlægslov forelægges parallelt i byrådene med henblik på godkendelse februar/marts 2023. Forventes udskudt med et halvt år. Der udarbejdes en miljøvurdering, forventes af tage ca. 7 måneder. Udkast til anlægslov for modernisering af Køge Bugt Strandpark udarbejdes. Det forventes, at anlægsloven behandles af Folketinget i sidste halvdel af 2023 eller første halvdel af 2024. Kommunerne skal i deres kommune- og lokalplanlægning regulere faciliteterne i de afgrænsede arealer inden for de rammer, der fastlægges i anlægsloven. Sagens forløb 10-01-2023 Plan- og Tryghedsudvalget Sagen sendes tilbage til administrationen med henblik på at indarbejde Greve Marinas ønske på den nordvestlige del, over for Hejren.", "source_path": "data/greve/raw_dagsordener/Klima-, Teknik- og Miljøudvalget_2023-01-16T08:00:00+01:00_3ef77738-eb68-412d-990a-f0a2e450fb05.json"}
{"document_id": "3ef77738-eb68-412d-990a-f0a2e450fb05", "committee": "Klima-, Teknik- og Miljøudvalget", "meeting_date": "2023-01-16T08:00:00+01:00", "section_type": "html_fragment", "section_title": "Stadepladsansøgninger", "case_number": "22-015068", "agenda_index": 10, "text": "Beslutning 1. Ansøger 1 tildeles plads ved Greve Svømmehal. 2. Ansøger 2 tildeles plads ved Greve Gymnasium. Ansøgerne må selv sikre muligheder for strøm og parkering mv. Fremstilling Sagsprocedure Klima-, Teknik- og Miljøudvalget. Resume Kommunen har modtaget to ansøgninger om tilladelse til stadepladser (serveringsvogn). Ansøgningerne skal behandles i henhold til kommunens regulativ for stadepladser. Udvalget skal træffe beslutning, om der kan tillades en stadeplads i forhold til de ønskede steder. Indstilling Administrationen indstiller, at Klima-, Teknik- og Miljøudvalget træffer beslutning om, hvorvidt at ansøger 1 kan tildeles en stadeplads ved enten Greve Gymnasium (bilag 3) eller Greve Svømmehal (bilag 2) at ansøger 2 kan tildeles en stadeplads ved Greve Svømmehal (bilag 2) Sagsbeskrivelse Teknik- og Miljøudvalget vedtog d. 27. maj 2021 et regulativ med \"Vilkår for stadepladser og mobilt gadesalg\" for en række udvalgte placeringer i Greve kommune (bilag 1). Regulativet danner grundlag for administrationen af de indkomne ansøgninger, herunder placering af stadepladser, tildeling af plads samt krav til vogne og varer, renholdelse og ansvar mv. Tilladelsen gives som udgangspunkt for 2 år ad gangen. Teknik- og Miljøudvalget besluttede, at alle ansøgninger skal forelægges udvalget til beslutning. Administrationen forelægger derfor ansøgningerne løbende for udvalget, men indstiller ikke en afgørelse. Ordningen med stadepladser skulle være evalueret ultimo 2022, men det er pt. udskudt. Ansøger 1. ønsker at sælge kolde retter som sandwich, pastasalater og blandet salater, samt lune retter som pizzaslice, lasagne, italiensk toscana tomatsuppe, samt bruschetta. Ansøger driver allerede restaurantvirksomhed i Greve Kommune, som tilbereder og leverer maden. Ansøger ønsker at udvide kendskabet til restauranten via en stadeplads centralt placeret. Ansøgningen er vedlagt i bilag 4. Forventet åbningstid vil være fra kl. 11.00-16.00 eller fra kl. 11.00-20.00 afhængig af stadepladsens placering. Ansøger sørger for affaldshåndtering og klarer strømforsyning med mobil generator. Ansøger har ønsket én af tre placeringer: prioritet er Greve Svømmehal prioritet er Greve Station prioritet er Greve Gymnasium Administrationen bemærker, at ansøger kan ikke tildeles plads ved Greve Station, da den plads er tildelt en anden ansøger på udvalgsmødet d. 2. juni 2022. Udvalget skal derfor vælge mellem Greve Svømmehal og Greve Gymnasium, hvis ansøgningen kan imødekommes. Ansøger 2 ønsker at sælge varme retter, Burgers, Hotwings, Tacos, Falaffel og kager samt drikkevarer som sodavand, vand og juicer. Ansøger driver forretning i København med brød og kager. Ansøgningen er vedlagt som bilag 5. Forventet åbningstid vil være fra kl. 12.00-19.00. Ansøger skal sørge for affaldshåndtering, vand- og strømforsyning med mobil generator. Ansøger har ønsket en placering ved Greve Gymnasium. Lovgrundlag Lov om offentlige veje. Bekendtgørelse om særlig råden over vej. Greve Kommunes regulativ for stadepladser. Økonomiske konsekvenser Sagen har ingen økonomiske konsekvenser, da stadepladser på vejarealer i Greve Kommune er gratis. Tidsplan Ansøgere bliver underrettet snarest muligt efter udvalgets beslutning om tilladelse eller afslag.", "source_path": "data/greve/raw_dagsordener/Klima-, Teknik- og Miljøudvalget_2023-01-16T08:00:00+01:00_3ef77738-eb68-412d-990a-f0a2e450fb05.json"}
{"document_id": "3ef77738-eb68-412d-990a-f0a2e450fb05", "committee": "Klima-, Teknik- og Miljøudvalget", "meeting_date": "2023-01-16T08:00:00+01:00", "section_type": "html_fragment", "section_title": "Landzonetilladelse til opførelse af et enfamiliehus på Ole Jensens Vej 20", "case_number": "22-008846", "agenda_index": 11, "text": "Beslutning Godkendt. Fremstilling Sagsprocedure Klima-, Teknik- og Miljøudvalget. Resume Administrationen har modtaget en ansøgning om opførelse af et enfamiliehus på Ole Jensens Vej 20 i Kildebrønde. Opførelsen kræver en landzonetilladelse. Indstilling Administrationen indstiller, at der meddeles landzonetilladelse til den ansøgte opførelse af nyt enfamiliehus, overdækning, garage, motionsrum og sauna efter planlovens § 35, stk. 1. Sagsbeskrivelse Administrationen har modtaget en ansøgning om landzonetilladelse til opførelse af et enfamiliehus på Ole Jensens Vej 20 som er en landbrugsejendom på 1.623 m2. Den ønskede bolig har et etageareal på 284 m2 hvor et adskilt motionsrum er på 24 m2 og en sauna på 9 m2. Huset ønskes opført med ydervægge af pudsede mursten og tagdækningsmateriale af stålplader. I forhold til motionsrum og sauna skal ydervægge opføres af pudsede mursten og tagdækning skal udføres med tagpap. Ud over boligen, ønskes opført en garage på 50 m2. Garagen opføres med ydervæg af pudset mursten og tagdækningsmateriale af tagpap. Bygningernes placering og udformning fremgår af bilag 1. Ejendommen ligger i landzone, og jf. planlovens § 35, må der ikke opføres bebyggelse i Landzone uden tilladelse fra kommunalbestyrelsen. Beboere fra naboejendommen Ole Jensens Vej 10 har i forbindelse med naboorientering sendt en indsigelse mod det planlagte byggeri. Her er der påpeget evt. manglende vedligeholdelse af fællesvej efter endt byggearbejde. Administrationen vurderer at den indsendte indsigelse går ud på privatligt forhold idet der ikke er tale om lovovertrædelse. Den indsendte indsigelse fremgår af bilag 2. Administrationen vurderer. at det ønskede hus i 1 plan er tilpasset den arkitektur, som man kan opleve på landet, typisk med tag med gavltrekant og pudsede murstensvægge. Byggeriet vil med sit nutidige formsprog og moderne materialer derfor kunne indpasses i det aktuelle landskab. Eksisterende bygninger på ejendommen nedrives. Lovgrundlag Planlovens § 35. Økonomiske konsekvenser Der er ingen økonomiske konsekvenser for Greve Kommune. Kommunikation Ansøgningen om landzonetilladelse har været sendt i naboorientering til naboejendommene Ole Jensens Vej 10, 15 og 30. Der kom indsigelser fra Ole Jensens Vej 10. Indsigelsen fremgår af bilag 2. Administrationens indstilling til indsigelsen fremgår af bilag 3.", "source_path": "data/greve/raw_dagsordener/Klima-, Teknik- og Miljøudvalget_2023-01-16T08:00:00+01:00_3ef77738-eb68-412d-990a-f0a2e450fb05.json"}
{"document_id": "3ef77738-eb68-412d-990a-f0a2e450fb05", "committee": "Klima-, Teknik- og Miljøudvalget", "meeting_date": "2023-01-16T08:00:00+01:00", "section_type": "html_fragment", "section_title": "Lovliggørende dispensation af beplantningsbælte, Mosede Landevej 62A, 64, 66 og 68, Greve", "case_number": "21-015970", "agenda_index": 12, "text": "Beslutning Godkendt, idet administrationen skal sikre krav om tætheden og levedygtighed af beplantningen og at der stilles krav om hjemmehørende løvfældende arter. Fremstilling Sagsprocedure Klima-, Teknik- og Miljøudvalget. Resume Administrationen har modtaget en lovliggørende ansøgning om dispensation til fældning af beplantningsbælte på Mosede Landevej 62A, 64, 66 og 68 også kaldet Greve Food Stop. Ejendommene er omfattet af Lokalplan 14.49, som angiver, at beplantningsbæltet ikke må ryddes, samt at arealet skal fastholdes som ubefæstet grønt areal. Indstilling Administrationen indstiller, at der meddeles lovliggørende dispensation fra lokalplanens §3.8 og 9.4, til fældning af beplantningsbælte mod, at der genplantes træer og buske, som angivet i bilag 2. Sagsbeskrivelse Administrationen har efter dialog over en længere periode modtaget en lovliggørende ansøgning (bilag 1 og 2) om dispensation fra lokalplan 14.49 § 3.8 som angiver at område 2C fastholdes som ubefæstet samt fra § 9.4 som angiver at der i delområde 1C og 2C med byrådets godkendelse kan ske udtydning af eksisterende beplantningsbælte, men at rydning ikke må ske. Lokalplanens kortbilag med anvendelsesområder fremgår af bilag 3. Ansøger har siden den oprindelige ansøgning i dec. 21 efter dialog med administrationen tilrettet projektet ad et par omgange og sikret fuldmagt fra ejerne til en fornyet ansøgning i oktober 2022. Ansøger bemærker, at beplantningen var af meget ringe kvalitet og gjorde det umuligt at opføre det byggeri, som der blev givet byggetilladelse til. Derudover bemærker ansøger, at cykelstien er mere tryg og sikker at færdes på i de mørke timer på døgnet, da cykelstien ikke vil fremstå som en mørk korridor. Administrationen modtog en klage den 9. august 2018, hvor administrationen blev gjort opmærksom på, at en del af beplantningsbæltet blev fældet. Klager har løbende oplyst administrationen om yderligere fældning af beplantningsbæltet. Administration har i denne periode både varslet genplantning af det fældede beplantningsbælte samt givet byggetilladelse til opførelse af byggeri hhv. den 7. juli .2018, 20. februar 2019 og 10. juli 2020, hvor det af ansøgningsmateriale samt godkendte tegninger fremgår, at der etableres belægninger samt bygninger, hvor beplantningsbæltet var placeret . Ovennævnte byggetilladelser samt godkendte tegninger fremgår af bilag 4, 5 og 6. Derudover er der m ed byggetilladelse til byggemodning af Greve Food Stop givet delvis tilladelse til rydning af enkelte passager af beplantningsbælte for at sikre adgang fra Kildestien til Greve Food Stop. I henhold til planlovens § 20 har ansøgning om dispensation fra lokalplanens § 3.8 og § 9.4, været sendt i naboorientering hos lejere og ejere af ejendomme, der ligger op til Kildestien, hvor beplantningsbæltet er fjernet, herunder Ventrupparken 2, 4, 6 og 8A samt hos lejere og ejere af de ejendomme, der er beliggende i lokalplansområdet, herunder Mosede Landevej 54, 56, 58, 60 og 62. Der ikke kommet indsigelser eller bemærkninger i forbindelse med naboorienteringen. Ud fra proportionalitetsprincippet bør den retlige lovliggørelse som hovedregel vælges frem for den fysiske, hvis dette er muligt og hensigtsmæssigt. Udvalget har dog mulighed for at håndhæve lokalplanens bestemmelser og kræve fysisk lovliggørelse af beplantningsbæltet. Administrationen har været i dialog med den oprindelige developer igennem flere år for at få den bedst mulige løsning på det fældede beplantningsbælte, som lokalplanen forskriver skal bibeholdes. Med udgangspunkt i proportionalitetsprincippet er det administrationens vurdering, at forslaget i bilag 2, er det bedst opnåelige resultat. Derudover er det administrationens vurdering, at det ansøgte ikke er i strid med principperne i lokalplanen, da det kun vil være en del af område 2C, som er befæstet, og at der derfor kan meddeles dispensation fra hhv. lokalplanens § 3.8 og § 9.4. Administrationen indstiller, at der bør gives en lovliggørende dispensation til rydning af beplantningsbæltet mod at der genplantes træer og buske som angivet på bilag 2. Lovgrundlag Planlovens § 19 Økonomiske konsekvenser Den anbefalede løsning har ingen økonomiske konsekvenser for kommunen. Kommunikation Iht. planlovens § 20 har sagen været sendt i naboorientering hos lejere og ejere af ejendomme, der ligger op til Kildestien, hvor beplantningsbæltet er fjernet, herunder Ventrupparken 2, 4, 6 og 8A samt hos lejere og ejere af de ejendomme, der er beliggende i lokalplansområdet, herunder Mosede Landevej 54, 56, 58, 60 og 62. Der ikke kommet indsigelser eller bemærkninger i forbindelse med naboorienteringen.", "source_path": "data/greve/raw_dagsordener/Klima-, Teknik- og Miljøudvalget_2023-01-16T08:00:00+01:00_3ef77738-eb68-412d-990a-f0a2e450fb05.json"}
{"document_id": "3ef77738-eb68-412d-990a-f0a2e450fb05", "committee": "Klima-, Teknik- og Miljøudvalget", "meeting_date": "2023-01-16T08:00:00+01:00", "section_type": "html_fragment", "section_title": "Dispensation i forbindelse med udstykning - Stubager 6", "case_number": "21-011699", "agenda_index": 13, "text": "Beslutning 1.-2. Orienteringerne blev taget til efterretning. Fremstilling Sagsprocedure Klima-, Teknik- og Miljøudvalget. Resume Administrationen vil meddele dispensationer i forbindelse med ansøgning om udstykning af grund med to enfamiliehuse på Stubager 6. Der er tidligere givet dispensation til at etabler to enfamiliehuse på ejendommen. Husene er opført. Det følger af byggeloven, at man også skal kunne udstykke enfamiliehuse, i selvstændige ejendomme, og der er derfor tale om en orienteringssag. Indstilling Administrationen orienterer om, at administrationen påtænker at give dispensation fra Partiel byplanvedtægt nr. 5, § 4.1 vedrørende grundstørrelsen på Stubbeager 6. Der tillades således, at matriklen opdeles i to matrikler på hhv. 5 85 m2 samt 273 m2. at administrationen påtænker at give dispensation fra Partiel byplanvedtægt nr. 5 § 6.1, vedrørende udnyttelsesgraden på Stubager 6. Der tillades en udnyttelsesgrad på op til 0,23 på kommende ejendommen på 585 m2. På kommende ejendom på 273 m2 dispenseres ikke fra udnyttelsesgraden på 0,20. Sagsbeskrivelse Det tidligere Teknik- og Miljøudvalg har den 8. marts 2012 givet dispensation til, at der kan oprettes to selvstændige boliger på samme ejendom, Stubager 6. Dispensationen er meddelt under indtryk af, at boligerne ikke medførte gener for naboerne eller ændrede områdets karakter, når det sikres, at der etableres to parkeringspladser pr. bolig på ejendommen. Administrationen har nu modtaget ansøgning om dispensation fra Partiel byplanvedtægt nr. 5 § 4.1 og § 6.1, således, at der kan ske udstykning af Stubager 6, i to ejendomme som angivet på vedlagte udstykningsforslag (bilag 1). Der henvises i ansøgningen til at byggelovens § 10 A skal overholdes. Byggelovens § 10A angiver, at når der opføres mere end et enfamilieshus til helårsbeboelse på en ejendom, skal bebyggelsen opføres og anbringes således, at hver boligenhed med tilhørende grundareal kan udstykkes til en selvstændig ejendom med lovlig vejadgang. Da Greve Kommune allerede har givet dispensation til, at der kan opføres to selvstændige boliger, er administrationen derfor forpligtiget til at give de nødvendige dispensationer, så de to enfamiliehuse kan udstykkes. Da der tidligere er givet tilladelse til to enfamiliehuse på ejendommen, vil opdelingen i to matrikler ikke medføre væsentlige ændringer i området. Partiel byplanvedtægt nr. 5 § 4.1 angiver blandt andet: Ingen grund må udstykkes med en mindre størrelse end 750 m2 eksklusive vejareal, eller med en mindre facadelængde end 19,0 m. Partiel byplanvedtægt nr. 5 § 6.1 angiver: En bebyggelses udnyttelsesgrad må ikke overstige 0,20. Herudover kan dog opføres udhuse eller garager med indtil 35 m2 grundareal. Administrationen har fremlagt sagen med dispensation fra de to paragraffer til udvalgets orientering, da det normalt er Klima-, Teknik- og Miljøudvalget, der træffer beslutning om dispensationer. Men i dette tilfælde er det ikke muligt at træffe en anden beslutning end at tillade dispensationerne. Lovgrundlag Planlovens § 19, Partiel byplanvedtægt nr. 5. Økonomiske konsekvenser Sagen har ikke økonomiske konsekvenser. Kommunikation Sagen har været i naboorientering i perioden 31. august 2022 til 15. september 2022. Der er ikke kommet indsigelser fra naboer.", "source_path": "data/greve/raw_dagsordener/Klima-, Teknik- og Miljøudvalget_2023-01-16T08:00:00+01:00_3ef77738-eb68-412d-990a-f0a2e450fb05.json"}
{"document_id": "3ef77738-eb68-412d-990a-f0a2e450fb05", "committee": "Klima-, Teknik- og Miljøudvalget", "meeting_date": "2023-01-16T08:00:00+01:00", "section_type": "html_fragment", "section_title": "Budgetopfølgning 3 2022, Klima-, Teknik- og Miljøudvalget", "case_number": "22-000028", "agenda_index": 14, "text": "Beslutning Taget til efterretning. Fremstilling Sagsprocedure Klima-, Teknik- og Miljøudvalget. Resume I denne sag orienteres fagudvalget om indholdet i budgetopfølgning 3 2022 inden for eget udvalgsområde. Budgetopfølgning 3 2022 blev behandlet i Byrådet den 12. december 2022. Indstilling Administrationen indstiller at sagen tages til efterretning. Sagsbeskrivelse Denne sag skal ses i sammenhæng med den samlede budgetopfølgning 3 2022, som er udarbejdet pr. 30. september 2022 og blev behandlet af Byrådet den 12. december 2022. Det korrigerede budget for Klima-, Teknik- og Miljøudvalget var pr. 30. september 2022 på 159,4 mio. kr. Afvigelser på udvalgets område gennemgås nedenfor. Drift Inden for udvalgets område forventes et samlet merforbrug på 7,7 mio. kr. som består af flere modsatrettede afvigelser. Størstedelen af det forventede merforbrug stigende udgifter til energi i form af el, gas og brændsel på samlet 15,5 mio. kr. Forventningen er reduceret i forhold til BO2, hvor det forventede merforbrug til stigende energipriser var på 19,8 mio. kr. Andre afvigelser inden for servicerammen omhandler blandt andet udgifter til Movia på i alt 1,48 mio. kr. som består af efterregulering vedrørende regnskab 2021, opdateret skøn for 2022 samt en ekstra regning for 2022 som følge af det stigende prisindex. Herudover er der et forventet mindreforbrug til leje af pavilloner ved Havanna samt forventede mindreforbrug til husleje vedrørende Ukrainske flygtninge. Udgifterne til fordrevne fra Ukraine er på 30. september 2022 opgjort til 1,75 mio. kr. Udover de faktisk opgjorte udgifter, forventes der udgifter hertil resten af året på 1,5 mio. kr. I forlængelse af presset på servicerammen blev der i BO2 vedtaget kompenserende tiltag for i alt 7,15 mio. kr. Herudover har administrationen identificeret projekter, der er afholdt på driften som kan flyttes til anlæg svarende til 3,4 mio. kr. De kompenserende tiltag og projekterne der flyttes fra drift til anlæg er indarbejdet i den samlede forventning om merforbrug på driften på samlet 7,7 mio. kr. Uden for servicerammen er der forventede mindreforbrug til KAB (plejecentre) på 1,3 mio. kr. som følge regulering af budgetterne på baggrund af regnskab 2021. Alle enkelt afvigelser på området fremgår af bilag 1. Anlæg Det korrigerede budget til anlæg under Klima-, Teknik- og Miljøudvalget er på 188,6 mio. kr. På anlægsområdet forventes der mindreforbrug inden for udvalgets område på i alt 57,6 mio. kr. I det forventede mindreforbrug er indarbejdet de projekter, der flyttes fra drift til anlæg på i alt 3,4 mio. kr. De forventede mindreforbrug skyldes primært forskydninger på projekter, som der stadig er forbundet med stor usikkerhed og budgetterne forskydes derfor ikke endnu. Herudover er der forventede mindreforbrug på udgifterne til cykelstier, som blev annulleret i forbindelse med vedtagelsen af budget 2023-26. Alle enkelt afvigelser over 2 mio. kr. fremgår af bilag 2. Økonomiske konsekvenser Sagen har ingen selvstændige økonomiske konsekvenser, da disse ligger i bevillingssagen til budgetopfølgning 3, som blev behandlet af Byrådet den 12. december 2022.", "source_path": "data/greve/raw_dagsordener/Klima-, Teknik- og Miljøudvalget_2023-01-16T08:00:00+01:00_3ef77738-eb68-412d-990a-f0a2e450fb05.json"}
{"document_id": "3ef77738-eb68-412d-990a-f0a2e450fb05", "committee": "Klima-, Teknik- og Miljøudvalget", "meeting_date": "2023-01-16T08:00:00+01:00", "section_type": "html_fragment", "section_title": "Lukket: Henvendelser til formanden", "case_number": "21-015023", "agenda_index": 15, "text": "Orienteringerne blev taget til efterretning.", "source_path": "data/greve/raw_dagsordener/Klima-, Teknik- og Miljøudvalget_2023-01-16T08:00:00+01:00_3ef77738-eb68-412d-990a-f0a2e450fb05.json"}
{"document_id": "3ef77738-eb68-412d-990a-f0a2e450fb05", "committee": "Klima-, Teknik- og Miljøudvalget", "meeting_date": "2023-01-16T08:00:00+01:00", "section_type": "html_fragment", "section_title": "Huskeliste og orientering fra administrationen", "case_number": "21-013718", "agenda_index": 16, "text": "Beslutning Orienteringerne blev taget til efterretning. Fremstilling Sagsprocedure Klima-, Teknik- og Miljøudvalget. Resume I sagen gives et kort overblik over administrationens orienteringspunkter. Indstilling Administrationen indstiller at eventuelle orienteringer tages til efterretning. Sagsbeskrivelse Administrationen orienterer om: Mindre tilretning ved klimabassin ved Strandby Have Som udvalget blev orienteret om ved mail den 19. december 2022 er udbuddet af klimabassinet ved Strandby Have blevet dyrere end forudsat, og det har været nødvendigt at foretage mindre tilpasninger i projektet Den mest markante ændring for Greve Kommunes andel af projektet er, at broen, der går fra Strandby Have til bostedet på Vangeleddet, udgår. Der er dog fortsat en række andre steder at krydse bassinet. Samtidig bliver trædesten fra Strandby Have til salamanderplatformen i rentvandsbassinet erstattet af en bro, da trædesten på dette stede efter en nærmere undersøgelse bliver alt for høje. Der er derfor fortsat en træbro i projektet. Der vil også blive behov for at reducere i en mindre del af beplantningen. KLAR har indgået kontrakt med entreprenøren og projektet forventes pt. færdigt inden sommer. Brev fra Movias om økonomi for 2022, 2023 og 2024 Movia gør i vedlagte brev (bilag 2) opmærksom på et forventet øget budgetbehov i 2023, som især skyldes høje energipriser. For Greve Kommune med et budget på 16,5 mio. kr. til busdriften, er der vurderet behov for yderligere 1 mio. kr. Det modsvares dog til dels af en forventning om et mindre budgetbehov på Flextrafik, så det samlede øgede budgetbehov til Movia er på 0,6 mio. kr. Movia forventer ved forskellige kompenserende tiltag, herunder prisstigninger, at udfordringen er midlertidig. EU-nødretsforordning til fremme af VE-anlæg EU har vedtaget en ny forordning til fremme af anlæg til vedvarende energi (VE-anlæg), som er trådt i kraft d. 30. december 2022 med direkte virkning og forrang for national ret. Forordningen gælder i 18 måneder. Forordningen indeholder bl.a. begrænsninger på visse sagsbehandlingstider for VE-projekter og en kategorisering af VE som en væsentlig samfundsinteresse. Relevant dansk lovgivning vil blive tilpasset i henhold til forordningen. Alle som ansøger om tilladelse til at opføre anlæg med henblik på produktion af energi fra vedvarende energienergikilder (fx solceller, varmepumper, jordvarme ol) er omfattet. Med forordningen fastsættes frister for dele af sagsbehandlingen. Energistyrelsen vurderer, at tidsfristerne kun får begrænsede konsekvenser i Danmark, da de omfattede dele af de omfattede tilladelsesprocesser i høj grad allerede opfylder tidsfristerne. I Greve Kommune kan det få betydning primært på miljøområdet, hvis der kommer flere ansøgninger om jordvarme eller om større VE-anlæg som alternativ til fjernvarme inden for de næste 18 måneder. Temadag om selskabsgørelse af de kommunale affaldsydelser Til orientering har ARGO gjort kommunerne opmærksom på, at Dansk Affaldsforening den 24. januar 2023 afholder en temadag om selskabsgørelse af de kommunale affaldsydelser, se vedlagte invitation i bilag 3 Målgruppen for temadagen er lokalpolitikerne i medlemskredsens bestyrelser og udvalg samt ledere i de kommunale affaldsenheder. Dansk Affaldsforening opfordrer til, at kommunerne afventer den konkrete udmøntning af den politiske aftale, inden der bliver sat for store skib i søen. Det er endnu uvist hvordan aftalen præcist udmøntes. Dansk Affaldsforening opfordrer dog kommunerne til at begynde at overveje, hvordan kravet om selskabsgørelse kan gribes an – såvel strategisk som praktisk. Med temadagen håber de, at kunne hjælpe kommunerne med dette. I Greve Kommune varetages husholdningsaffaldet allerede eksternt af KLAR Forsyning. Når der kommer en mere konkret udmøntning af aftalen, vil der blive fremlagt en sag om emnet til politisk behandling. Arbejdstilsynet og Strandskolen Til orientering har Arbejdstilsynet besluttet ikke at give kommunen en bøde eller melde kommunen til politiet i sagen om håndtering af asbest på Strandskolen. Arbejdstilsynet foretager sig derfor ikke yderligere i sagen jf. vedlagte bilag 4 ”At Sagen afsluttes”. Ny kontrakt på Strandrensning Strandrensningsopgaven har været i udbud og der er indgået aftale med HedeDanmark, der vandt opgaven igen. Møde i Natur og Miljørådet den 3. november 2022 Der har været holdt møde i Natur- og Miljørådet den 3. november. Referat fra mødet er vedlagt bilag 1. Byggesagsbehandlingstider Vedlagt i bilag 5 er seneste statistik på byggesagsbehandlingstiderne.", "source_path": "data/greve/raw_dagsordener/Klima-, Teknik- og Miljøudvalget_2023-01-16T08:00:00+01:00_3ef77738-eb68-412d-990a-f0a2e450fb05.json"}
{"document_id": "3ef77738-eb68-412d-990a-f0a2e450fb05", "committee": "Klima-, Teknik- og Miljøudvalget", "meeting_date": "2023-01-16T08:00:00+01:00", "section_type": "html_fragment", "section_title": "Orientering fra formanden/gensidig orientering", "case_number": "21-014457", "agenda_index": 17, "text": "Beslutning Ingen orienteringspunkter. Udvalget ønsker en orienteringssag under administrationen orienterer om PFAS i Lille Vejle Å. Fremstilling Sagsprocedure Klima-, Teknik- og Miljøudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller at eventuelle orienteringer tages til efterretning.", "source_path": "data/greve/raw_dagsordener/Klima-, Teknik- og Miljøudvalget_2023-01-16T08:00:00+01:00_3ef77738-eb68-412d-990a-f0a2e450fb05.json"}
{"document_id": "3ef77738-eb68-412d-990a-f0a2e450fb05", "committee": "Klima-, Teknik- og Miljøudvalget", "meeting_date": "2023-01-16T08:00:00+01:00", "section_type": "html_fragment", "section_title": "Klima-, Teknik- og Miljøudvalgets mødekalender 2023", "case_number": "21-014455", "agenda_index": 18, "text": "Beslutning Orienteringen blev taget til efterretning. Fremstilling Sagsprocedure Klima-, Teknik- og Miljøudvalget. Resume I sagen gives et overblik over Klima-, Teknik- og Miljøudvalgets udvalgsmøder og møder i tilknytning til udvalget. Indstilling Administrationen indstiller at orienteringen tages til efterretning. Sagsbeskrivelse Kalenderen er vedlagt som bilag.", "source_path": "data/greve/raw_dagsordener/Klima-, Teknik- og Miljøudvalget_2023-01-16T08:00:00+01:00_3ef77738-eb68-412d-990a-f0a2e450fb05.json"}
{"document_id": "3ef77738-eb68-412d-990a-f0a2e450fb05", "committee": "Klima-, Teknik- og Miljøudvalget", "meeting_date": "2023-01-16T08:00:00+01:00", "section_type": "html_fragment", "section_title": "Underskriftsark", "case_number": "21-014460", "agenda_index": 19, "text": "Fremstilling Sagsprocedure Klima-, Teknik- og Miljøudvalget. Resume Elektronisk underskriftsark.", "source_path": "data/greve/raw_dagsordener/Klima-, Teknik- og Miljøudvalget_2023-01-16T08:00:00+01:00_3ef77738-eb68-412d-990a-f0a2e450fb05.json"}
