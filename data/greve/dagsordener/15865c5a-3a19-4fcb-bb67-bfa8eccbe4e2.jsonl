{"document_id": "15865c5a-3a19-4fcb-bb67-bfa8eccbe4e2", "committee": "Skole-, Børne- og Ungeudvalget", "meeting_date": "2025-06-03T08:15:00+02:00", "section_type": "html_fragment", "section_title": "Godkendelse af dagsorden", "case_number": "", "agenda_index": 0, "text": "Beslutning Godkendt. Fremstilling Sagsprocedure Skole-, Børne- og Ungeudvalget. Resume Godkendelse af dagsorden. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Skole-, Børne- og Ungeudvalget_2025-06-03T08:15:00+02:00_15865c5a-3a19-4fcb-bb67-bfa8eccbe4e2.json"}
{"document_id": "15865c5a-3a19-4fcb-bb67-bfa8eccbe4e2", "committee": "Skole-, Børne- og Ungeudvalget", "meeting_date": "2025-06-03T08:15:00+02:00", "section_type": "html_fragment", "section_title": "Mulig udmøntning af midler til individuel brobygning til erhvervslivet for sårbare elever", "case_number": "25-005392", "agenda_index": 1, "text": "Beslutning Godkendt. Fremstilling Sagsprocedure Skole-, Børne- og Ungeudvalget. Resume Udvalget får uddybet ansøgning fra Hedelyklasserne om brobygning til erhvervslivet, med henblik på at genvurdere ansøgningen. Indstilling Administrationen indstiller, at mulig udmøntning af 0,5 mio. kr. til Hedelyklassernes brobygning godkendes. Sagsbeskrivelse Baggrund Skole-, Børne- og Ungeudvalget behandlede på møde den 4. februar 2025, hvordan midler fra læringsmiljøpuljen udmøntes i 2025. Ved samme møde ønskede udvalget at få uddybet ansøgningen fra Hedelyklasserne med henblik på at genvurdere ansøgningen. Hedelyklassernes brobygning For at styrke overgangen til voksen- og arbejdslivet har Hedelyklasserne gennemført en prøvehandling, hvor eleverne får praksiserfaring gennem strukturerede praktikforløb i samarbejde med lokale virksomheder. Indsatsen bygger på Greve Kommunes Børne- og Ungepolitik, der vægter, at børn og unge i specialiserede tilbud får bedre muligheder for at mestre overgangen til voksenlivet ud fra deres ressourcer. Mål - At udvikle elevernes forståelse af arbejdsmarkedet gennem praksiserfaring. - At skabe en stærkere overgang fra grundskole til uddannelse eller job. - At styrke elevernes sociale, personlige og faglige kompetencer, så de bliver livsduelige og selvhjulpne. Ansøgningen er vedlagt som bilag 1, \"Individuel brobygning og praktikafklaring for sårbare og udsatte elever\". Lovgrundlag Folkeskoleloven, dagtilbudsloven og specialundervisningsbekendtgørelsen. Økonomiske konsekvenser Der er ingen økonomiske konsekvenser for Greve Kommune, da midlerne tages indenfor rammen. Fra læringsmiljøpuljens 2 mio. kr. i 2025 har udvalget udmøntet 1,5 mio. kr. Der er reserveret 0,5 mio. kr. til mulig udmøntning til Hedelyklasserne. Høring Der er ikke høringspligt i denne sag . Øvrige forhold Afdelingsleder Mette Damgaard Bruun deltager under punktet for at give en uddybet præsentation.", "source_path": "data/greve/raw_dagsordener/Skole-, Børne- og Ungeudvalget_2025-06-03T08:15:00+02:00_15865c5a-3a19-4fcb-bb67-bfa8eccbe4e2.json"}
{"document_id": "15865c5a-3a19-4fcb-bb67-bfa8eccbe4e2", "committee": "Skole-, Børne- og Ungeudvalget", "meeting_date": "2025-06-03T08:15:00+02:00", "section_type": "html_fragment", "section_title": "Reform - Erhvervsplaymaker i Greve", "case_number": "25-004941", "agenda_index": 2, "text": "Beslutning Orienteringen blev taget til efterretning. Fremstilling Sagsprocedure Skole-, Børne- og Ungeudvalget. Resume Gennem en årrække har der i Greve været en ambition om at styrke samarbejdet mellem skoleområdet og det lokale erhvervsliv. Ønsket er, at flere unge får en relevant introduktion til at arbejde i erhvervslivet og herunder de håndværksmæssige fag. Med aftalen om Kvalitetsløft af Folkeskolen øges ambitionerne til samarbejdet mellem skole og erhverv. Det har i praksis vist sig svært at etablere og drive samarbejdet, og med denne sag ønsker administrationen at orientere om et tiltag med ansættelse af en erhvervsplaymaker, som kan drive samarbejdet. Indstilling Administrationen indstiller, at orienteringen tages til efterretning. Sagsbeskrivelse Baggrund Op imod hver 5. ung gennemfører ikke en ungdomsuddannelse, der giver dem adgang til et job. Samtidig har virksomheder svært ved at rekruttere kvalificeret arbejdskraft. En udfordring, der vokser i de kommende år. Greve Kommune underskrev derfor sammen med Dansk Industri I i januar 2022 en aftale, som gennem en fælles alliance har til formål at styrke samarbejdet mellem lokale virksomheder og kommunen for at få flere unge til at vælge en erhvervsuddannelse, og senest har Byrådet i maj måned 2025 behandlet en ny aftale med Dansk Industri, og her er der fortsat fokus på unge i uddannelse. I ”Aftale om folkeskolens kvalitetsprogram – 19.marts 2024” under ”Mere praktisk undervisning og valgfrihed til de ældste elever” beskrives initiativer, som understøtter og komplementerer Greve Kommunes samarbejde med DI herunder: Juniormesterlære i udskolingen Erhvervspraktik for alle Ud over indsatserne fra kvalitetsprogrammet, så arbejdes der lokalt i Greve med erhvervssamarbejde via initiativet \"fagenes dag\", som er et samarbejde mellem to lokale folkeskoler og forskellige lokale erhvervsdrivende. På fagenes dag arbejder hele årgange med at møde forskellige erhvervsfag, og eleverne får lov til at prøve fagene af i praksis. Det initiativ ønskes udbredt til hele skolevæsenet. Det har i praksis vist sig svært at etablere og drive samarbejdet mellem skolerne og erhvervslivet i det omfang, og med den systematik, som ønskes. Udfordringerne har bl.a. været en mangel på koordination mellem skoler og virksomheder, og skoler og virksomheder har haft begrænsede ressourcer til at investere i samarbejdsprojekter, hvilket har begrænset omfanget og kvaliteten af indsatsen. Alt i alt har det generelt været svært at etablere langvarige og strukturerede samarbejder. Erhvervsplaymaker Samarbejdet med DI, samt nævnte initiativer i kvalitetsprogrammet, kalder på et styrket samarbejde med virksomheder i kommunen. I starten af 2025 er det opgjort i en undersøgelse, at 14 danske kommuner har etableret ordningen med erhvervsplaymaker, og til at sikre den lokale styrkelse af samarbejdet mellem skoler og erhverv i Greve ansættes der en erhvervsplaymaker pr. 1. januar 2026. En erhvervsplaymaker skal understøtte samarbejdet mellem skoler og erhvervsliv på mange forskellige måder, og nedenstående er eksempler på opgaver i funktionen. Netværksdannelse: Erhvervsplaymakeren etablerer og vedligeholder netværk mellem skoler og lokale virksomheder, herunder at afvikle møder, workshops og netværksarrangementer, hvor skolernes og erhvervsvirksomhedernes medarbejdere kan udvikle samarbejdet. Praktikforløb: Koordinering af praktikforløb, hvor elever får mulighed for at arbejde i virksomheder og få praktisk erfaring. Virksomhedsbesøg: Organisering af virksomhedsbesøg, hvor elever kan se, hvordan forskellige virksomheder fungerer, og lærer om forskellige jobroller og karrieremuligheder. Projektarbejde: Facilitering af samarbejdsprojekter mellem skoler og virksomheder, hvor eleverne kan arbejde på virkelige problemstillinger og udvikle løsninger i samarbejde med erhvervslivet. Undervisningsmateriale: Udvikling af undervisningsmateriale i samarbejde med virksomheder, så eleverne får en mere praktisk og relevant læring. Erhvervsplaymakeren fungerer altså som en brobygger, der sikrer, at eleverne får adgang til faktiske læringsmiljøer i erhvervslivet, og på den måde får eleverne reelle praktiske erfaringer. Samtidig får virksomhederne mulighed for at præge fremtidens arbejdskraft, og starte en tidlig rekruttering. Finansiering Der er endnu ikke klarhed over den samlede økonomi til kvalitetsløft af folkeskolen, herunder de midler, som kommunen forventes at blive tildelt via DUT-midlerne (DUT = Det Udvidede Totalbalanceprincip). Det er dog administrationens forventning, at ansættelsen kan ske indenfor den samlede økonomiske ramme til kvalitetsløft af folkeskolen. Økonomiske konsekvenser Økonomien til ansættelsen afholdes indenfor rammen af midlerne til kvalitetsløft af folkeskolen. Høring Der er ikke høringspligt i denne sag .", "source_path": "data/greve/raw_dagsordener/Skole-, Børne- og Ungeudvalget_2025-06-03T08:15:00+02:00_15865c5a-3a19-4fcb-bb67-bfa8eccbe4e2.json"}
{"document_id": "15865c5a-3a19-4fcb-bb67-bfa8eccbe4e2", "committee": "Skole-, Børne- og Ungeudvalget", "meeting_date": "2025-06-03T08:15:00+02:00", "section_type": "html_fragment", "section_title": "Reform - AULA - nu og i fremtiden", "case_number": "25-004911", "agenda_index": 3, "text": "Beslutning Godkendt. Udvalget ønsker dog, at administrationen allerede nu går i dialog med de faglige organisationer og ledelserne på dagtilbudsområdet og skoleområdet om, hvordan de oplever brugen af AULA. Derudover ønsker udvalget, at temaet bliver behandlet i Center-MED. Eksempelvis hvad der fungerer godt og hvad der fungerer mindre godt. Udvalget ønsker herefter en orientering om, hvad denne dialog har bibragt af viden. Fremstilling Sagsprocedure Skole-, Børne - og Ungeudvalget. Resume Den 19. november 2024 behandlede Skole-, Børne- og Ungeudvalget en sag om midtvejsstatus på den kommunale Børne- og Ungepolitik. Udvalget besluttede, at de ønskede en sag på kommende dagsorden under overskriften \"AULA - nu og i fremtiden?\". I sagen orienteres udvalget om baggrunden for indførelsen af AULA, og hvordan der fremadrettet arbejdes med brugen af AULA. Indstilling Administrationen indstiller, at det godkendes, at afvente det nationale initiativ om bedre praksis i brugen af Aula. Sagsbeskrivelse Baggrund for indførelsen af AULA AULA blev udviklet som en del af Brugerportalsinitiativet, som blev besluttet af den danske regering og KL (Kommunernes Landsforening) i 2014. Initiativet var en udløber af folkeskolereformen, og havde til formål at skabe en digital kommunikationsplatform, der kunne understøtte samarbejdet om børns læring og trivsel. Særligt var der fokus på samarbejdet mellem skole og hjem. AULA blev idriftsat i folkeskolerne i 2019 og i dagtilbud i 2020. Skiftet fra SkoleIntra , som var den tidligere kommunikationsplatform, til AULA blev drevet af flere faktorer: Forenkling og brugervenlighed : SkoleIntra blev kritiseret for at være komplekst og stressende for forældre på grund af de mange beskeder. AULA blev designet med enkle og overskuelige rammer for kommunikationen, hvilket skulle gøre det lettere for forældre at navigere og finde relevant information Overblik og sammenhæng: AULA omfatter både skoler og dagtilbud, hvilket giver forældre mulighed for at følge deres barns udvikling fra vuggestue til skole Sikkerhed: Det tidligere system ( SkoleIntra ) blev udviklet før GDPR, og der var behov for en platform, der kunne håndtere moderne databeskyttelseskrav. AULA tilbyder funktioner som beskeder, opslagstavler, kalender og ugeskemaer, hvilket gør det muligt for skolerne at informere forældrene om undervisning og aktiviteter. De kontraktlige forhold Kontrakten løber ind til 1. november 2029, og hvis den opsiges er det med 6 måneders opsigelse, altså til 1. maj 2030. Den samlede udgift for AULA på skoleområdet er i 2025 499.501 kr. AULA og fremtiden - lokalt i Greve Lokalt i Greve har der været drøftelser med skolerepræsentanterne i Børne- og Skolerådet om den fremtidige brug af AULA. Drøftelserne havde afsat i dels en bekymring for det tidsforbrug, som medarbejderne på skolerne har i forbindelse med kommunikationen mellem dagtilbud/skole og hjem, og dels en bekymring for den tone og sprogsprog, som opleves på AULA. Til det sidste skal forstås, at der blandt medarbejderne er en oplevelse af, at tonen fra nogle forældre er blevet skærpet, og til tider er ubehagelig og grænseoverskridende. Det er vigtigt at understrege, at det er fra et klart mindretal af forældrene at den skærpede tone opleves, men det er også vigtigt at gøre opmærksom på, at der reelt opleves en stigning i antal og i \"råhed\". Udkommet af dialogen med dagtilbuds- og skolebestyrelserne var, at der ikke er et ønske om centrale tiltag fra administration eller politisk niveau i forhold til regler og retningslinjer. Den enkelte bestyrelse håndterer således selv at lave retningslinjer for brug og tone på egen institution eller skole. Bestyrelserne kan eks. arbejde med bestemte tidsrammer for svar fra medarbejderne til forældrene, et sprogligt kodeks, begrænsede adgange for bestemte typer af kommunikation etc. Til arbejdet i bestyrelserne er der et ønske om, at administrationen understøtter med en skabelon/rammesætning for drøftelserne, som bestyrelserne kan tage udgangspunkt i. Denne udarbejdes efter sommerferien 2025. AULA og fremtiden - nationalt Forligspartierne bag kvalitetsløftet af folkeskolen har som et af de i alt 33 initiativer besluttet at der skal kigges på en bedre praksis for brugen af AULA, og herunder at der skal nedsættes en arbejdsgruppe, der skal komme med anbefalinger til det gode skole-hjem-samarbejde. Arbejdsgruppen skal undersøge, hvordan AULA bliver brugt i dag, og hvilke udfordringer og fordele der er ved systemet. På baggrund af evalueringen skal arbejdsgruppen komme med anbefalinger til, hvordan AULA kan forbedres for at understøtte en bedre kommunikation mellem skole og hjem, og hvordan systemet kan integreres bedre i skolernes dagligdag og understøtte elevernes læring og trivsel Anbefaling Det er administrationens anbefaling, at vi i Greve afventer den nationale arbejdsgruppes anbefalinger. Når deres arbejde er færdigt vil det blive publiceret i en rapport, og hovedtrækkene i denne forelægges Skole, Børne og Ungeudvalget til brug for videre drøftelse af den lokale anvendelse af AULA. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag .", "source_path": "data/greve/raw_dagsordener/Skole-, Børne- og Ungeudvalget_2025-06-03T08:15:00+02:00_15865c5a-3a19-4fcb-bb67-bfa8eccbe4e2.json"}
{"document_id": "15865c5a-3a19-4fcb-bb67-bfa8eccbe4e2", "committee": "Skole-, Børne- og Ungeudvalget", "meeting_date": "2025-06-03T08:15:00+02:00", "section_type": "html_fragment", "section_title": "Reform - Juniormesterlære fra august 2025 for elever i 8. og 9. klasse i Greve Kommune", "case_number": "24-012408", "agenda_index": 4, "text": "Beslutning 1. - 2. Godkendt med den tilføjelse, udvalget ønsker at administrationen undersøger muligheden for også at indgå driftsoverenskomst med FGU-Skolen Øst. Fremstilling Sagsprocedure Skole-, Børne- og Ungeudvalget. Resume Skole-, Børne- og Ungeudvalget godkendte på deres møde den 7. januar 2025 rammen for at udvikle juniormesterlære i Greve Kommune. Denne sag omfatter beslutning og delegering, som følger af den særlige bekendtgørelse og vejledning om juniormesterlære. Indstilling Administrationen indstiller, at juniormesterlære i Greve Kommune, som beskrevet i sagen, godkendes, og at uddelegering godkendes, så administrationen kan: a) organisere og tilrettelægge skoledelen af juniormesterlære, b) have tilsyn med virksomheder, der har elever i juniormesterlære, og c) have tilsyn med de praktiske undervisningsforløb, der har elever i juniormesterlære. Sagsbeskrivelse Baggrund Juniormesterlære indgår i Folkeskolens kvalitetsprogram. I udformningen af ordningen, er der en vis fleksibilitet i forhold til kommunens adgang til at planlægge tilbuddet efter lokale hensyn, for eksempel at juniormesterlære samles på én skole i kommunen. Alle elever på 8. og 9. årgang har ret til at vælge juniormesterlære. Tilsvarende har elever, der starter i juniormesterlære, ret til at vende tilbage til og afslutte folkeskolen ordinært. Kapacitet I Greve planlægges til opstart med én klasse med maksimalt 25 elever. Klassen samler elever fra 8. og 9. årgang, som i skoleåret 2025/26 går sammen og modtager tilpasset undervisning. Administration har været i dialog med lederne af udskolingsafdelingerne på kommunens folkeskoler for at få et estimat af antallet af elever, der forventes at ønske at indgå i ordningen. Det er på baggrund af tilbagemeldinger herfra, at der planlægges med én klasse til opstart i august 2025. Hvis det viser sig, at der er elever til mere end én klasse, så oprettes der en klasse mere. Fra 2026/27 oprettes der årligt en ny 8. klasse, hvorefter der er minimum er én klasse på hver af de to årgange. Mosedeskolen er juniormesterlæreskole Mosedeskolen er distriktsskole for elever, der har valgt juniormesterlære. Det følger af, at juniormesterlære samles på én skole i kommunen. Valget af Mosedeskolen er sket efter dialog med alle skolelederne på folkeskolerne, og Mosedeskolen er bl.a. valgt da skolen i forvejen har erfaringer med erhvervssamarbejde, og har lærere, der har både relevant erfaring og kontakt til erhvervslivet, og som ønsker at drive arbejdet med Juniormesterlære. Åbent hus og ansøgningsfrist Ansøgningsfristen er sat til den 26. maj, og herefter har administrationen er mere præcist billede af antallet af tilmeldte elever. Administrationen afholdte den 7. maj 2025 sammen med Mosedeskolen åbent hus for interesserede elever og forældre. Der kom i alt ca. 70 deltagere, og heraf var ca. 45 deltagere forældre, og ca. 25 deltagere var elever. Til det åbne hus fik forældrene et kort indføring i selve ordningen om juniormesterlære, og så var der oplæg fra en repræsentant fra erhvervslivet. Til stede var også de lærere, som skal drive tilbuddet, og der var repræsentation fra skolevejledningen. Til- og framelding Fristen for at tilmelde sig juniormesterlære i 2025/26 er den 26. maj 2025. Fristen er fastsat af hensyn til kunne vurdere og styre kapaciteten i antallet af elever, og af hensyn til planlægning af skoleåret 2025/26. Der er herefter løbende optag, forudsat der er plads i juniormesterklassen. Afbrudt forløb Eleverne har undervejs i juniormesterlæreforløber mulighed for at melde sig fra ordningen igen. I lovgivningen er det fastsat, at en elev senest kan melde sig fra ordningen den 1. marts i et skoleår. Den enkelte kommune har dog mulighed for at fastsætte en anden dato, og således har Skole-, Børne- og Ungeudvalget ifølge loven mulighed for at sætte en anden frist for, hvornår elever i juniormesterlære i 9. klasse senest kan framelde sig og overgå til almindelig undervisning i folkeskolen. Administrationen anbefaler, at kommunen følger datoen fra lovgivningen. Skolelederen på den skole, der modtager elever, der vælger at vende tilbage til folkeskolen for at afslutte den almindelige folkeskole ved at aflægge alle obligatoriske prøver, foretager en konkret og individuel vurdering af eleven i forhold til prøvekravene. Praktikaftale Eleven og forældre skal indgå en aftale om praktikforløb med en virksomhed. Aftalen er en standardformular, som Børne- og Undervisningsministeriet gør tilgængelig. Aftalen skal godkendes af Mosedeskolen, der har ansvar for at vurdere om aftalen lever op til kravene efter folkeskoleloven og bekendtgørelse om juniormesterlære. Driftsoverenskomst om praktisk undervisning Hvis det ikke er muligt for en elev og elevens forældre at finde en praktiskplads i en virksomhed, så skal kommunen sørge for at stille praktisk undervisning til rådighed. Den praktiske undervisning skal altså træde i stedet for praktik i en virksomhed. Den praktiske undervisning kan foregå enten på en erhvervsskole, i regi af FGU eller på en ungdomsskole. Administrationen har valgt at indgå en aftale med EUC Sjælland om at tilbyde den praktiske undervisning. Undervisningen vil finde sted i Køge. Her har EUC Sjælland en bred vifte af erhvervsuddannelser samlet, og det vil give eleverne i praktisk undervisning en bred vifte af erhvervsuddannelser at blive introduceret til. Organisering og ressourcer Der er, og vil fortsat være, et ressourcetræk i Ungecenteret, ErhvervsCentret og Center for Dagtilbud & Skoler for at udvikle, indgå aftaler med virksomheder og uddannelsesinstitutioner, samt vejlede elever om ordningen. Juniormesterklassen på Mosedeskolen udgør hovedparten af de samlede udgifter, som Greve Kommune skal finansiere. Der er allokeret to lærere til ordningen, og skolens ledelse har også en del opgaver at varetage. Dertil kommer udgifter til praksisfaglig undervisning ved EUC-Sjælland samt at friholde elever fra udgifter til transport og eksempelvis arbejdstøj m.m. Den samlede udgift estimeres til mellem 1,2 mio. kr. og 1,4 mio. kr. det første år. Det estimat tager udgangspunkt i, at der etableres én klasse. Lovgrundlag Bekendtgørelse om juniormesterlære, BEK nr. 322 af 20/03/2025 og tilhørende Vejledning til kommuner om organisering og tilrettelæggelse af juniormesterlæreordningen i 8. og 9. klasse, Børne- og Undervisnings-ministeriet 10/04/25. Juniormesterlære indgår i lovforslag om Folkeskolens kvalitetsprogram, \"Forslag til lov om ændring af lov om folkeskolen, lov om erhvervsuddannelser og forskellige andre love. (Folkeskolens kvalitetsprogram m.v.)\" Økonomiske konsekvenser Den samlede udgift estimeres til mellem 1,2 mio. kr. og 1,4 mio. kr. det første år. Det estimat tager udgangspunkt i, at der etableres én klasse. Der er endnu ikke klarhed over den samlede økonomi til kvalitetsløft af folkeskolen, herunder de midler, som kommunen forventes at blive tildelt via DUT-midlerne (DUT = Det Udvidede Totalbalanceprincip). Det er dog administrationens forventning, at ansættelsen kan ske indenfor den samlede økonomiske ramme til kvalitetsløft af folkeskolen. Høring Der er ikke høringspligt i denne sag .", "source_path": "data/greve/raw_dagsordener/Skole-, Børne- og Ungeudvalget_2025-06-03T08:15:00+02:00_15865c5a-3a19-4fcb-bb67-bfa8eccbe4e2.json"}
{"document_id": "15865c5a-3a19-4fcb-bb67-bfa8eccbe4e2", "committee": "Skole-, Børne- og Ungeudvalget", "meeting_date": "2025-06-03T08:15:00+02:00", "section_type": "html_fragment", "section_title": "Håndtering af Trivselskommissionens anbefalinger", "case_number": "25-005322", "agenda_index": 5, "text": "Beslutning Udvalget ønsker sagen genoptaget på kommende møde, idet udvalget ønsker, at administrationen undersøger, om Trivselskommissionens formand Rasmus Mejer kan inviteres til at give oplæg om undersøgelsen for interesserede i Greve Kommune. Tina Rottbøll (A) stemte imod med en mindretalsudtalelse: \"Greves Kommunes ressourcer kan bruges bedre end på oplysning om Trivselskommissionens arbejde ved Rasmus Meyer. Alternativt et fagligt nærværende oplæg som kan bidrage til inspiration og kvalificering af praksis.\" Fremstilling Sagsprocedure Skole-, Børne- og Ungeudvalget. Resume Trivselskommissionen blev nedsat af regeringen den 11. august 2023 og fik til opgave at belyse trivselsudfordringerne og komme med anbefalinger til, hvordan mistrivsel og sårbarhed kan forebygges og afhjælpes, samt hvordan robusthed og myndiggørelse kan styrkes. Målgruppen for arbejdet er den brede, almene gruppe af børn og unge mellem 0-25 år. Den 25. februar 2025 blev anbefalinger offentliggjort. Med denne sag skal udvalget drøfte og beslutte, hvorledes der skal arbejdes med anbefalinger i Greve Kommune. Indstilling Administrationen indstiller, at sagen inklusive bilag sendes i høring i bestyrelserne på dagtilbudsområdet, skoleområdet og klubområdet, jf. de i sagen skitserede spørgsmål godkendes. Sagsbeskrivelse Trivselskommissionen har været nedsat med en formand og ti medlemmer med bred viden om børn og unges trivsel. Ifølge kommissionens hjemmeside og afrapportering har kommissionen løbende inddraget yderligere eksperter, praktikere, organisationer og relevante aktører. Kommissionens afsæt har været et kommissorium, vedlagt sagen som bilag 1. Af kommissoriet fremgår følgende blandt andet; Børn og unge trives generelt godt i Danmark. De fleste har venner, indgår i fællesskaber både fysisk og digitalt og har et netværk, de kan dele gode såvel som dårlige oplevelser med Undersøgelser viser at mistrivsel blandt børn og unge er en voksende udfordring. Den stigende mistrivsel rammer børn og unge i alle samfundslag, men børn og unge med lav socioøkonomisk baggrund har større risiko for at mistrives Der findes i dag ikke et entydigt svar på, hvorfor flere børn og unge mistrives, eller hvordan udfordringerne løses Kommissionens arbejde skal fokusere på den brede, almene gruppe af børn og unge mellem 0-25 år Kommissionen skal se på, hvordan man fremmer børn og unges generelle trivsel, forebygger mistrivsel samt bedst muligt opsporer og støtter børn og unge i særlig risiko for og med begyndende tegn på mistrivsel. Af kommissoriet fremgår det endvidere at kommissionens arbejde skal tage afsæt i følgende fire temaer; Vi lever sammen: Fællesskaber og relationer Vi kan alle få brug for hjælp: Tidlig indsats og forebyggelse Vi kan godt: Livsmod og robusthed Vi er online: Det gode digitale liv Den 25. februar 2025 blev anbefalingerne offentliggjort. Administrationen har siden offentliggørelsen forholdt sig til anbefalingerne, sat dem ind i konteksten af den gældende børne- og ungepolitik, det vedtagne børne- og ungesyn og den besluttede udviklingsretning for Greve Kommune. Trivselskommissionens anbefalinger Trivselskommissionens afrapportering fylder 148 sider og er vedlagt sagen som bilag 2. Med 148 sider kan en opsummering alt andet lige alene være et udsnit og en vurdering af, hvilke dele af afrapporteringen der har størst betydning. Nedenstående udsnit er således administrationens vurdering af det væsentligste og med afsæt i bilag 3, som er kortere opsummering af kommissionens arbejde og anbefalinger. Trivselsforståelse Af afrapporteringen fremgår det, at ord som trivsel og mistrivsel bruges i flæng i den offentlige samtale. Samtidig forstås begreberne mistrivsel og psykisk sygdom tit under ét. Den begrebsmæssige uklarhed betyder dels at den offentlige samtale om (mis)trivsel ofte bliver ukvalificeret og rodet, dels at det bliver svært både nationalt og lokalt at formulere klare og konkrete svar på udfordringerne. Kommissionen tager afsæt i WHO ́s definition af mental sundhed, som har tre dimensioner; En oplevelsesdimension, som handler om at have det godt En funktionsdimension, som handler om at kunne fungere godt i sin hverdag og i samspil med andre En ansvarsdimension, som handler om både have evnerne og rammerne til og vilkårene for at kunne tage ansvar for sit eget liv og de fællesskaber, man indgår i Af afrapporteringen fremgår det, at kommissionen er inspireret af definitionen fordi, at denne tydeliggør, at trivsel ikke er en følelse af konstant velvære. Det fremgår endvidere at trivsel snarere dækker over en række egenskaber, der gør den enkelte i stand til at håndtere dagligdagens og livets udfordringer. Endelig fremgår det, at trivsel er mere og andet end fraværet af psykisk sygdom og at man således godt kan være i trivsel og samtidig have en psykisk sygdom eller udviklingsforstyrrelse, lige som man kan være i mistrivsel uden at have en psykisk sygdom eller udviklingsforstyrrelse. Det fremgår at trivselskommissionens forståelse af trivsel er følgende; Man trives, når man overordnet set er glad for sit liv. Man trives, når man kan udvikle sig, udfolde sine evner samt indgå i og bidrage til fællesskaber. Man kan trives, selv om man oplever perioder med modgang og udfordringer. Det afgørende er, at man kan håndtere sådanne perioder. Endelig fremgår det at kommissionens forståelse af mistrivsel er følgende; Mistrivsel er oplevelsen af længerevarende utilfredshed med livet, et fravær af egenskaber, der gør det muligt at håndtere perioder med modgang og udfordringer, manglende tro på egne evner og/eller isolation fra fællesskabet. Anbefalingerne Trivselskommissionens afrapportering indeholder 35 anbefalinger. Anbefalingerne afrapporteres under følgende otte temaer; Nyt sprog for trivsel Et balanceret digitalt liv Karakterdannelse og myndiggørelse En tidssvarende pædagogisk praksis Fællesskaber i tiden Krop og bevægelse Tidlig og rettidig indsats Forældreskab anno 2025 Trivselskommissionens anbefalinger ind i den samlede udviklingsretning i Greve Kommune Trivselskommissionens anbefalinger bevæger sig på både lovgivningsniveau, samfundsniveau og lokalt niveau. Det ligger ikke inden for administrationens kompetenceniveau at forholde sig til det lovgivningsmæssige niveau og derfor skal nedenstående vurdering i højere grad læses ind i samfundsniveauet og det lokale niveau. Det er administrationens vurdering, at kommissionens anbefalinger bredt set går fint i tråd med Greve Kommunes udviklingsretning på børne- og ungeområdet givet igennem Børne- og Ungepolitikken, anbefalingerne i den specialpædagogiske analyse og Greve Kommunes Børne- og ungesyn. Eksempelvis i form af følgende anbefalinger; Anbefaling nr. 1 om en ny måde at tale om trivsel på og at alle skal gøre sig umage med at nuancere sproget om trivsel og mistrivsel Anbefaling nr. 11 om karakterdannelse som en central del af dagtilbud og folkeskole Anbefaling nr. 17 om en tidssvarende pædagogisk praksis i dagtilbud, grundskole og på ungdomsuddannelser Anbefaling nr. 19 om et stærkere almenområde, der understøtter trivsel for flere Anbefaling nr. 24 om at alle børn og unge bør have en fritidsaktivitet sammen med andre Anbefaling nr. 26 om kommunal prioritering af flere børn og unge i fritids- og foreningslivet og samarbejde mellem fritids- og foreningslivet Anbefaling nr. 28 om trygge ungefællesskaber Anbefaling nr. 31 om systematisk opsporing af børn og unge i risiko for mistrivsel Anbefaling nr. 32 om pædagogiske og socialfaglige trivselsindsatser, som en del af lettilgængelige behandlingstilbud Håndtering af trivselskommissionens anbefalinger i Greve Kommune Som det fremgår ovenfor, er såvel trivselsforståelse som anbefalinger bredt set i tråd med den politisk besluttede udviklingsretning i Greve Kommune. Kommissionens anbefalinger adresserer også et behov for, at det afklares rent styringsmæssigt, hvordan der skal arbejdes med anbefalingerne. En række af anbefalingerne falder fint i tråd med det allerede igangsatte arbejde, eksempelvis tidlig opsporing og kvalitet på dagtilbudsområdet. Det vil således være naturligt om administrationen har fokus på anbefalingerne i det videre arbejde, men fastholder børne- og ungepolitikken, anbefalingerne i den specialpædagogiske analyse og Greve Kommunes Børne- og ungesyn som de centrale styringsmæssige dokumenter. Kommissionens anbefalinger indeholder eksempelvis anbefalinger om smartphonefrie grundskoler og ungdomsuddannelser og dermed en konkret anbefaling om, at gøre grundskoler smartphonefrie – også i SFO og fritidshjem/klub. Det fremgår endvidere at der kan være undtagelser, såfremt disse anvendes i faglig/pædagogisk kontekst. Det er således et lokalpolitisk handlerum, at udstede et forbud. Af budgetforliget for 2025-28 fremgår der et særskilt afsnit under overskriften ”Sammen om skolen i Greve Kommune”. Her fremgår det blandt andet at forligsparterne ønsker at give skolebestyrelserne større indflydelse på drift, økonomi og udvikling. Det kan tale for at udlægge arbejdet med trivselskommissionens anbefalinger til bestyrelserne på henholdsvis dagtilbudsområdet, skoleområdet og klubområdet, herunder også at forholde sig til et eventuelt forbud mod smartphones i kommunens tilbud på området. For at imødekomme forligsparternes ønske om at give større indflydelse til bestyrelserne foreslår administrationen med denne sag, at sende nærværende sag inklusive bilag i høring hos alle bestyrelser med følgende spørgsmål; Hvordan ønsker I som bestyrelse, at Greve Kommune tilgår Trivselskommissionens anbefalinger? Skal arbejdet indlejres i den nuværende udviklingsretning eller ønsker I særskilte indsatser i relation til anbefalingerne? Hvordan forholder I jer specifikt til anbefalingen om smartphonefrie tilbud? Hvem bør i givet fald træffe beslutning om forbuddet; Skole-, Børne- og Ungeudvalget eller den enkelte bestyrelse? Der kan ligeledes argumenteres for at sende sagen i høring i MED-systemet. Det er administrationens vurdering at der er medarbejderrepræsentation i bestyrelserne og at medarbejderperspektivet kan dækkes af den vej rundt. Økonomiske konsekvenser Sagen har ingen økonomiske konsekvenser for Greve Kommune. Høring Administrationen foreslår, at sagen sendes i høring hos relevante niveauer i MED organisationen umiddelbart efter udvalget behandling heraf. Høringsfristen fastsættes til mandag den 25. august 2025, og sagen genoptages på udvalgets møde den 9. september 2025.", "source_path": "data/greve/raw_dagsordener/Skole-, Børne- og Ungeudvalget_2025-06-03T08:15:00+02:00_15865c5a-3a19-4fcb-bb67-bfa8eccbe4e2.json"}
{"document_id": "15865c5a-3a19-4fcb-bb67-bfa8eccbe4e2", "committee": "Skole-, Børne- og Ungeudvalget", "meeting_date": "2025-06-03T08:15:00+02:00", "section_type": "html_fragment", "section_title": "Fremtidens dagpleje", "case_number": "25-005144", "agenda_index": 6, "text": "Beslutning 1. - 2. Godkendt. Fremstilling Sagsprocedure Skole-, Børne - og Ungeudvalget. Resume Sagen beskriver de udfordringer i Dagplejen, som er i forbindelse med det stigende antal af ældre dagplejere og udfordringen med rekruttering af nye dagplejere. For at sikre en bæredygtig fremtid for Dagplejen foreslår administrationen at iværksætte en proces, der adresserer udfordringerne, og sigter mod at styrke Dagplejen, som en attraktiv pasningsform med et attraktivt arbejdsmiljø for dagplejerne. Derudover foreslår administrationen et konkret tiltag med at skabe et gæstehus med fastansatte medarbejdere, som kan varetage gæstefunktionen. Indstilling Administrationen indstiller, at igangsættelse af en proces med henblik på at sikre fremtiden for Dagplejen godkendes, og at oprettesen af et gæstedagplejehus med virkning fra den 1. september 2025 godkendes. Sagsbeskrivelse Dagplejen sikrer børn en tryg pasning i et hjemligt miljø. Over en længere årrække og med et blik ud i fremtiden, ses en bekymrende udvikling hvor en stor del af dagplejerne er blevet ældre og nærmer sig pensionsalderen. Dette samtidig med, at rekrutteringsudfordringerne gør det svært at tiltrække nye og kvalificerede dagplejere. Der er aktuelt 24 dagplejere ansat i Greve Kommune, og heraf er 13 dagplejere over 58 år. Dagplejernes grundlæggende vilkår bliver udfordret i flere sammenhænge. Ved fravær ved sygdom, ferie eller andet bliver den fraværende dagplejers børn placeret i gæstepleje hos en anden dagplejer. Det giver et ekstra arbejdspres at tage gæstebørn ind, og for børnene kan det være svært at skulle skifte ind i en ny gruppe, som ikke altid er den samme. Derudover oplever dagplejerne begrænset fleksibilitet i jobbet. Således kan man som dagplejer ikke tage en time ud af arbejdsdagen til lægebesøg, tandlæge o.l. Sådanne aktiviteter betyder, at dagplejeren enten skal tage en hel fridag, eller at der meldes en hel sygedag ind ved eks. lægebesøg. Ydermere er det svært at lave genopstartsplaner efter længere tids fravær på grund af sygdom, operation eller lignende. Igen handler det om, at dagplejeren skal være fuldt til rådighed hele dagen, og at der ikke kan laves en delvis genoptrapning. Proces for fremtidens dagpleje Administrationen foreslår, at udvalget tager stilling til, om der skal igangsætte en proces, som har til sigte at skabe en fremtidig dagpleje i Greve Kommune, hvor struktur og arbejdsvilkår for den enkelte dagplejer er moderne og attraktive. Administrationen ønsker herunder, at udvalget tilkendegiver, hvis der er særlige fokuspunkter, som udvalget ønsker der skal være opmærksomhed på i udviklingen af fremtidens dagpleje. Konkret forslag til oprettelse af gæstehus Som et første konkret skridt i udviklingen af dagplejen foreslår administrationen, at der etableres et gæstehus. Initiativet skal bl.a. være med til at øge fleksibiliteten for dagplejerne, og at skabe genkendelighed og kontinuitet for børnene. I gæstehuset ansættes 2-3 medarbejdere, der vil fungere som gæstepleje, når dagplejerne er fraværende, og som vikarer for dagplejerne i dagplejerens hjem, hvis de har behov for at gå til kortvarig konsultation hos læge, tandlæge eller lignende. Gæstehuset foreslås placeret i Dagplejehuset, som er placeret i Gersagerparken nr. 74. Gæstehuset vil kunne skabe: Rammer som giver børn og forældre en genkendelig og tryg base, når deres dagplejer er fraværende De fastansatte i gæstehuset, vil kunne tage ud og vikariere i dagplejernes hjem, hvilket giver større fleksibilitet i forhold til at kunne gå til tandlæge, læge, skole-/hjemsamtaler og andet i arbejdstiden Give større mulighed for at tilgodese feriedage og ferier Bedre mulighed for pædagogisk sparring, som kan højne kvaliteten i dagplejen Større mulighed for at tage på kursus Bedre mulighed for at skabe et fælles Greve Dagpleje En drift og fleksibilitet, som kan gøre det lettere at rekruttere nye dagplejere Give bedre mulighed for de dagplejere, som har seniorvilkår Give bedre mulighed for langsom optrapning efter længerevarende fravær (sygdom). Samtidig giver det den fordel, at børnene ved fravær af den vanlige dagplejer kan blive passet i den samme gruppe som vanligt og ikke blive spredt ud på flere forskellige dagplejere. Med et stigende antal dagplejere som nærmer sig pensionsalderen er det administrationens vurdering, at det bl.a. med dette tiltag vil øge attraktionen for nye dagplejere. Hvis det ikke lykkes at tiltrække nye dagplejere, vil det indenfor en kortere årrække ikke længere være muligt at tilbyde dagpleje i Greve Kommune. MED-systemet i dagplejen og forældrebestyrelsen for dagplejen har været inddraget. I begge fora er der opbakning til forslaget. Lovgrundlag Dagtilbudsloven § 1, stk. 2. Økonomiske konsekvenser Sagen vil betyde en mindre, samlet merudgift på 0-6 års området. Merudgiften er endnu ikke mulig at beregne præcist, og vil bero på fremtidige søgemønstre mellem vuggestue og dagpleje. Dagplejen har ved de seneste budgetopfølgninger haft større mindreforbrug. Høring Der er ikke høringspligt i denne sag . Tidsplan Dagplejehuset er indrettet således at det kan bruges til gæstepleje og kan dermed hurtig blive til et egentligt gæstehus, så snart der er ansat personale til det.", "source_path": "data/greve/raw_dagsordener/Skole-, Børne- og Ungeudvalget_2025-06-03T08:15:00+02:00_15865c5a-3a19-4fcb-bb67-bfa8eccbe4e2.json"}
{"document_id": "15865c5a-3a19-4fcb-bb67-bfa8eccbe4e2", "committee": "Skole-, Børne- og Ungeudvalget", "meeting_date": "2025-06-03T08:15:00+02:00", "section_type": "html_fragment", "section_title": "Kapacitetsanalyse for dagtilbuds-, SFO- og klubområdet", "case_number": "25-005365", "agenda_index": 7, "text": "Beslutning Orienteringen blev taget til efterretning. Fremstilling Sagsprocedure Skole-, Børne-, og Ungeudvalget. Resume Med denne sag fremlægges den årlige kapacitetsvurdering for den fremtidige efterspørgsel efter pladser på dagtilbuds-, SFO- og klubområdet. Vurderingen danner grundlag for eventuelle tilpasninger af kapaciteten for at imødekomme fremtidige behov. Sagen konkluderer, at den planlagte kapacitet på kort sigt er udfordret, og at kapaciteten på mellemlangt sige fra 2026-2032 er tilstrækkelig i relation til den forventede efterspørgsel. Fra 2032 og frem vurderes det, at der igen vil være pres på den samlede kapacitet. Indstilling Administrationen indstiller, at orienteringen tages til efterretning. Sagsbeskrivelse Greve Kommune følger løbende kapacitetsbehovet på dagtilbudsområdet i forlængelse af de årlige befolkningsprognoser. Befolkningsprognosen giver viden om, hvor mange børn der forventes og kapacitetsvurderingen vurderer det konkrete behov for antal pladser i de kommunale dagtilbud. Greve Kommune har i de senere år arbejdet med tilpasning af kapaciteten på dagtilbudsområdet som reaktion på et forventet stigende behov. Tilbage fra kapacitetsprognosen fra 2017 har det været forventningen, at der ville være kapacitetsudfordringer de kommende år. I anlægskataloget til budget 2021-2024 blev der estimeret ca. 275 manglende daginstitutionspladser i 2023-2024, og på den baggrund blev der afsat midler til opførelse af ny daginstitution. Dette resulterede i beslutningen om at bygge et nyt dagtilbud i Greve midt, ved Borgerhuset, med 150 pladser. Det er ligeledes besluttet, at der med renoveringen af Lunas Ark også sker en udvidelse af kapaciteten. Kapacitetsvurdering Kapacitetsvurderingen er en sammenlægning af befolkningsprognosen og den faktiske og forventerede kapacitet. Den anvendte kapacitet i analysen består af kommunale og selvejende dagtilbud, herunder dagplejen, privatinstitutioner, private dagplejer, private pasningsordninger og tilskud til pasning af egne børn. Allerede planlagte udvidelser er medregnet. Kapacitetstallene opdateres forud for den årlige analyse og der tages dermed højde for ændringen i antal pladser i den enkelte institutioner, i antallet af kommunale og private dagplejere og i antallet af private passere og familier, der passer eget barn. Den nye befolkningsprognose opjusterer på de forventede fødselstal med 35-40 børn per årgang for årgangene 2025-2028 sammenlignet med den tidligere befolkningsprognose. Niveauet for forventede fødselstal ligger nu på 570-575 børn per årgang for årgangene 2025-2028. Årgang 2024 sluttede på 550 børn mod forventet 526 børn. Kapacitetsvurderingen i 2025 viser, at der fortsat er pres på kapaciteten på 0-2 års området. I den nye prognose fremgår det, at dette pres forventes at stige i de kommende år og i alle år prognosen dækker, forventes der at være for få vuggestuepladser. På 3-5 års området ser ud til, at der i perioden fra november 2025 til april 2026 vil være manglende kapacitet. I slutningen af 2025 og den første halvdel af 2026 kan det blive nødvendigt at tilvejebringe ekstra kapacitet og i en større del af året end vanligt at opskrive kapaciteten i de enkelte dagtilbud til deres maksimale kapacitet – kaldet sæsonkapaciteten. Samtidig vurderes det, at der på tværs af kommunens dagtilbud skal omlægges børnehavepladser til vuggestuepladser. Fra 2026 og frem til 2032 ser det ud til, at de planlagte udvidelser, sammen med de eksisterende muligheder for kortvarige maksimal udnyttelse af kapaciteten, kan dække behovet. Herefter ser er igen ud til at være pres på kapaciteten. Dog skal der her gøres opmærksom, at prognosen så langt fremme er behæftet med usikkerhed. Denne vurdering bygger på den forudsætning, at Greve Kommune på dagtilbudsområdet er ét samlet distrikt. Hermed får familier tilbudt en dagtilbudsplads, men ikke nødvendigvis en plads i det ønskede område eller den ønskede institution. Dette er en vigtig forudsætning, da der i perioder er mangel på pladser i enkelte områder og samtidig overskydende plads i andre områder. Konklusion bygger på nedenstående oversigter over udviklingen år for år. Analysen er foretaget med udgangspunkt i data måned for måned på henholdsvis behov og kapacitet. Der er fastlagt en kapacitet i hvert dagtilbud som tager højde for blandt andet institutionens indretning, pædagogisk bæredygtighed og naturlig inddeling i vuggestue- og børnehavegrupper. 0-2 års området samlet for Greve Kommune Årstal* Forventet behov Kapacitet Afvigelser mellem kapacitet og behov 2026 1150 1130 -20 2027 1177 1167 -10 2028 1218 1167 -51 2029 1225 1167 -58 2030 1221 1167 -54 2031 1217 1167 -50 2032 1211 1167 -44 2033 1206 1167 -35 * Der tages udgangspunkt i tallet for december året før, som grundlag for behov og kapacitet i det kommende år. 3-5 års området samlet for Greve Kommune Årstal* Forventet behov Kapacitet Afvigelser mellem kapacitet og behov 2026 1860 1807 -53 2027 1875 1873 -2 2028 1803 1873 70 2029 1821 1873 52 2030 1861 1873 12 2031 1880 1873 -7 2032 1901 1873 -28 2033 1902 1873 -29 * Der tages udgangspunkt i tallet for december året før, som grundlag for behov og kapacitet i det kommende år. Skønnet er forholdsvis sikkert i de første år af kapacitetsvurderingen, mens usikkerhedsforholdet stiger i den sidste del af perioden. Det forventes, at de manglende pladser på 0-2 årsområdet kan tilvejebringes ved løsninger, der allerede arbejdes med i indeværende år. Det er eksempelvis ved midlertidig omlægning af børnehavepladser til vuggestuepladser, inddragelse af lokaler andre steder og udnyttelse af sæsonpladser i en længere periode af året. Presset på kapaciteten er ser dog ud til at blive af et omfang, hvor ganske små udsving kan gøre udfordre at tilvejebringe den nødvendige kapacitet. Den videre proces Administrationen arbejder løbende på at udvikle gode løsninger i dagligdagen, som bevirker at Greve Kommune udnytter den eksisterende kapacitet optimalt. Kapacitetsvurderingen viser, at der kan være et mindre behov for at øge kapaciteten yderligere end den allerede planlagte, men grundet den usikkerhed, der altid er forbundet med prognoser, er det ikke muligt at klarlægge størrelsen af et sådant behov. Administrationen vurderer på nuværende tidspunkt, at det er sandsynligt, at dette kan løses med justering af de nuværende tiltag. Prognose for SFO- og klubområdet Den nuværende kapacitet på både SFO- og klubområdet er tilstrækkelig til at rumme det vurderede behov. Der fremlægges derfor ikke yderligere analyse af området. Økonomiske konsekvenser Budgettildelingen på kommuneniveau tilpasses i forbindelse med budgetlægningen. Derudover kan der være økonomiske konsekvenser ved midlertidigt at omdanne børnehavepladser til vuggestuepladser, da det eksempelvis kræver pusleborde og plads til at sove til middag (liggehaller). Høring Der er ikke høringspligt i denne sag.", "source_path": "data/greve/raw_dagsordener/Skole-, Børne- og Ungeudvalget_2025-06-03T08:15:00+02:00_15865c5a-3a19-4fcb-bb67-bfa8eccbe4e2.json"}
{"document_id": "15865c5a-3a19-4fcb-bb67-bfa8eccbe4e2", "committee": "Skole-, Børne- og Ungeudvalget", "meeting_date": "2025-06-03T08:15:00+02:00", "section_type": "html_fragment", "section_title": "Kapacitetsanalyse, skoler 2025 til 2035", "case_number": "25-005375", "agenda_index": 8, "text": "Beslutning Orienteringen blev taget til efterretning. Fremstilling Sagsprocedure Skole-, Børne- og Ungeudvalget. Resume På baggrund af befolkningsprognosen har administrationen udarbejdet en kapacitetsvurdering i relation til det fremtidige behov for klasselokaler på skoleområdet. Vurderingen af kapaciteten viser overordnet, at der er den nødvendige kapacitet til rådighed til at håndtere efterspørgslen. Indstilling Administrationen indstiller, at orienteringen tages til efterretning. Sagsbeskrivelse Befolkningsprognosen i tal Befolkningsprognosen forudsiger følgende udvikling over de kommende 10 år for Greve Kommunes 9 almenskoler: Samlet stigning på 196 elever fra 5.187 til 5.383 svarende til 3,8 %. Alle skoler undtaget Tune Skole: En stigning på 165 elever fra 4.581 til 4.746 svarende til 3,6 %. Tune Skole: En stigning på 31 elever fra 606 til 637 svarende til 5,1 %. Kapacitetsvurdering Kapacitetsvurderingen skabes ud fra årets befolkningsprognose, og viser skønnet over behovet for klasselokaler i den 10-årige periode fra august 2025 til udgangen af skoleåret 2034/35. Kapacitet vurderes ud fra antallet af potentielle klasselokaler, der er rådighed på skolerne, i forhold til det antal klasselokaler, der er nødvendig på de respektive skoler i relation til elevtallet. Ved skolestart august 2025 vil i alt 229 klasselokaler ud af i alt 254 være i brug (fordelt som 31 ud af maksimalt 33 på Tune Skole og 198 ud af maksimalt 221 på de øvrige almenskoler). Kapacitetsvurderingen dækker ikke skolernes totale anvendelse af lokalekapaciteten – der er ikke taget hensyn til virkninger af den indskrænkning i lokaler til andet brug, der vil ske med voksende behov for klasselokaler. Tilsvarende er der ikke vurderet på muligt behov for flere faglokaler, som et resultat af stigende elevtal og antal stamklasser. Denne kapacitetsvurdering dækker heller ikke udnyttelse og behov vedr. lokaler til specialrækkerne på henholdsvis Arenaskolen, Hedelyskolen og Tune Skole. Skoleindskrivning i Greve Kommune I folkeskoleloven er det fastsat, at der på den enkelte skole maksimalt må være gennemsnitligt 26 elever pr. spor til skolestart på 0., 1. og 2. klassetrin, mens der på 3. – 9. klassetrin må være 28 elever. Skolestyrelsesvedtægten for Greve Kommune fastsætter, at der ved skole skoleindskrivningen kun oprettes hele klasser med mellem 22 til 25 elever pr. klasse i gennemsnit på årgangen. Skoledistrikterne vil for elever, der skal begynde skolegang på 0. klassetrin, kunne blive midlertidigt justeret i perioden frem til skolestarten pr. 1. august. Alle skoler undtaget Tune Skole Kapacitetsanalysen tager her udgangspunkt i, at standardfordelingen af klasser: To spor på Arenaskolen, Damagerskolen, Karlslunde Skole Tre spor på Hedelyskolen, Holmeagerskolen, Krogårdsskolen, Mosedeskolen og Strandskolen I den fremtid, som skoleprognosen beskæftiger sig med, vil der hvert år ved skolestart i 0. klasse skulle bruges mindst 21 klasser. Da sammenlægninger af klasser på tværs af en årgang på en skole er en sjælden foreteelse, giver prognosen, at den totale anvendelse på længere sigt vil blive 10 * 21 = 210 klasser ud af en samlet kapacitet på 221. Det vil være tilfældet fra skolestart 2031. Ved starten af skoleåret 2025/26 udnyttes 198 af de maksimalt 221 lokaler, der er til rådighed som klasselokaler. Når antallet af klasser i perioden stiger med 6,1 %, mens elevtallet kun stiger med 3,8 %, skyldes det, at årgange med et lavere antal klasser end standardfordeling gennem perioden skiftes ud med nye årgange, hvor standardfordelingen er fuldt gennemført. Der vil således overordnet set ske et lille fald i den samlede kapacitetsudnyttelse i og med at den gennemsnitlige klassekvotient på de 8 almenskoler (Tune Skole undtaget) vil falde en smule, fra 22,8 til 22,4 elever pr. klasse. Udgangspunktet for en rationel anvendelse af kapacitet og økonomi er, at der hvert år ved skoleindskrivningen pr. 1. april (overførsel af børnehavebørn til SFO/den kommende skole) sker en fordeling af eleverne på skoledistrikterne med maksimum 25 elever i hver klasse, der sikrer, at standardfordelingen bliver overholdt. Skoleprognosen viser, at dette kan lade sig gøre inden for alle år i perioden. Skoleprognosen forudser et pres på særligt Mosedeskolen og Strandskolen, hvorfor det vil blive nødvendigt at føre elever til andre skoler ved skoleindskrivningen. I slutningen af perioden vil det tilsvarende også gælde for Krogårdsskolen. På baggrund af det forventede pres på de omtalte distrikter er det administrationen vurdering, at det på et senere tidspunkt kan give mening at udarbejde en nærmere analyse af kommunens inddeling af skoledistrikter. Analysen skal afdække om det er relevant med en permanent ændring af distrikterne. Tune Skole Tune Skole er som de øvrige store skoler i standardfordelingen en tresporet skole. Befolkningsprognosen forudsiger, at der vil være et stabilt og højt antal elever til skolestart i 0. klasse i alle år gennem perioden. I enkelte år – 2027/28 og efter 2031/32 – vil prognosen være særlig følsom, og en tilgang af få elever vil kunne føre til, at der skal være 4 og ikke tre klasser til skolestart. Da skolen maksimalt har 33 klasselokaler til rådighed, betyder det, at der maksimalt 3 gange i løbet af et tiår kan være 4 klasser på et klassetrin. Tune skole kan forvente en mindre stigning på den gennemsnitlige klassekvotient, fra 19,5 til 20,5 elever pr. klasse ved periodens slutning. Generel usikkerhed ved prognosen Befolkningsfremskrivninger er naturligt nok altid behæftet med en vis usikkerhed. Usikkerheden er størst i slutningen af perioden, og for god ordens skyld skal der gøres opmærksom på, at usikkerheden med hensyn til elever til skolestart er stor efter 2031, da disse børn på nuværende tidspunkt endnu ikke er født. Da kapacitetsvurderingen er afhængig af bestemte tærskelværdier angivet i folkeskolelovgivningen, kan den ved ændringer i den aktuelle befolkningsudvikling til forskellige tidspunkter blive særlig følsom. Økonomiske konsekvenser Det stigende børnetal og dermed antal elever og klasser, har indflydelse på den løbende demografiske regulering af budgetter til skolernes løn- og materialeudgifter. Det vil tilsvarende også gælde for den løbende regulering af budgetter til SFO og klubberne. Høring Der er ikke høringspligt i denne sag.", "source_path": "data/greve/raw_dagsordener/Skole-, Børne- og Ungeudvalget_2025-06-03T08:15:00+02:00_15865c5a-3a19-4fcb-bb67-bfa8eccbe4e2.json"}
{"document_id": "15865c5a-3a19-4fcb-bb67-bfa8eccbe4e2", "committee": "Skole-, Børne- og Ungeudvalget", "meeting_date": "2025-06-03T08:15:00+02:00", "section_type": "html_fragment", "section_title": "Gode overgange", "case_number": "25-004938", "agenda_index": 9, "text": "Beslutning Orienteringen blev taget til efterretning. Fremstilling Sagsprocedure Skole-, Børne- og Ungeudvalget. Resume Den 19. november 2024 behandlede Skole-, Børne- og Ungeudvalget en sag om midtvejsstatus på den kommunale Børne- og Ungepolitik. Udvalget besluttede, at de ønskede en sag på kommende dagsorden overgangen fra børnehave til skole for børnene i Greve. Sagen præsenterer ’Gode Overgange’, Greve Kommunes etablerede overgangsnetværk, der sikrer en tryg og god overgang fra dagtilbud til skole for alle børn. Netværket samler fagfolk fra dagtilbud og skoler for at drøfte og udvikle overgangsarbejdet med fokus på børn med særlige behov og systematisk vidensdeling. Sagen belyser netværkets kontinuerlige fokus på progression, børneperspektivet og forældresamarbejde samt det fremtidige arbejde med implementering af motorikprojektet KaMiBe og revision af det eksisterende overgangsmateriale. Indstilling Administrationen indstiller, at orienteringen tages til efterretning. Sagsbeskrivelse Beskrivelse af overgangsnetværket Gode Overgange For at sikre en god overgang fra dagtilbud til skole har Greve kommune et overgangsnetværk kaldet Gode Overgange. I netværket mødes alle dagtilbud, selvejende institutioner og skoler fire gange årligt og drøfter overgangsarbejdet. Netværket har fokus på at skabe gode og trygge overgange for alle Greve Kommunes børn og at sikre at børn (og forældre), der har brug for lidt ekstra støtte ved SFO-start, modtager støtten hurtigst muligt i SFO/ skolen. Netværket arbejder med, at vigtig viden om børn i dagtilbud bliver overleveret systematisk til SFO/ skoler og dermed sikre, at børn med behov for støtte ikke bliver overset/glemt i overgangen. Overgangsnetværket arbejder ud fra et kommissorium kaldet Pædagogisk Kontinuitet (bilag 1). I Pædagogisk kontinuitet er arbejdsgangen mellem dagtilbud og skole fastlagt, og det er besluttet hvad alle børn har krav på ved overgangen til SFO/ skole. Kommissoriet beskriver for eksempelvis hvilke krav, der er til beskrivelser af børn, diverse deadlines, hvornår der skal indkaldes til møder osv. Overgangsnetværket består af pædagoger fra alle storbørnsgrupper i dagtilbud og selvejende institutioner, SFO-pædagoger, børnehaveklasseledere og alle dagtilbudsledere, ledere i selvejende institutioner og indskolingsledere. I fokus for nuværende i overgangsnetværket Netværket har et kontinuerligt fokus på at skabe progression, sammenhæng og lærerige forløb for alle børn i overgangen, uanset deres forudsætninger. Netværket arbejder med udgangspunkt i Greve kommunes Børne- og Ungesyn, et skærpet fokus på børneperspektivet samt et stærkt forældresamarbejde i forbindelse med overgangen fra dagtilbud til SFO/skole. I overgangsnetværket er der fokus på, hvordan børn bedst muligt hjælpes i overgangen mellem dagtilbud og skole. Netværket har i samarbejde med PPR, for eksempel, drøftet børns skoleparathed. Centralt i drøftelserne var, hvordan dagtilbud og skoler i fællesskab kan fremme skoleparathed og håndtere vurderingen af eventuel skoleudsættelse. Derudover gives der, på netværket, rum for, at de enkelte dagtilbud og skoler kan adressere lokale udfordringer og indgå aftaler. Overgangsnetværket giver altså mulighed for at drøfte aktuelle problemstillinger og udfordringer men også for at indsamle gode erfaringer og ideer, alt sammen for at gøre den kommende overgang bedst mulig for Greve kommunes børn. Det fremtidige arbejde i overgangsnetværket Skole-, Børne, og Ungeudvalget besluttede den 4. februar, 2025 (pkt. 2) at arbejdet med motorikprojektet KaMiBe integreres i overgangsarbejdet mellem dagtilbud og skoler. Det vil betyde, at første gang hvor KaMiBe benyttes som en del af overgangskonceptet, vil være ved SFO-start i april 2026. I efteråret 2024 blev der nedsat en arbejdsgruppe hvis formål var at gennemgå og justere det eksisterende overgangsmateriale. Arbejdsgruppen er desuden optaget af at gøre netværksmøder endnu mere relevante og nærværende for praktikerne. Det kan blandt andet ske ved at afholde adskilte møder for ledere og for pædagoger/lærere. Dette for at have et stærkere fokus på henholdsvis pædagogik for pædagoger/lærere og organiserings-/ledelsesunderstøttelse for ledere. Med inspiration fra Thomas Nordahl vil arbejdsgruppen også være optaget af at styrke systematikken i overgangsarbejdet samt at hvordan der kan indsamles relevante data med henblik på evaluering og kvalitetsforbedringer. Thomas Nordahl er professor i pædagogik, og er tilknyttet Universitetet i Inlandet i Norge og Ålborg Universitet i Danmark. Thomas Nordahl har i en lang årrække forsket i en bred vifte af temaer på både skoleområdet og dagtilbudsområdet, og herunder har bl.a. forsket i overgange mellem dagtilbud og skoler. Ovenstående proces er pågående og sker i sammenhæng med implementeringen af KaMiBe. Arbejdet forventes at løbe frem til skolestart 2026 og forventes at give et overgangsmateriale der sikrer en god overgang, er simpelt og anvender KaMiBe. Lovgrundlag Dagtilbudsloven §7, stk. 5. er rammesættende for overgangsarbejdet, der står: ”Dagtilbud skal i samarbejde med forældrene sikre børn en god overgang fra hjem til dagtilbud. Dagtilbud skal endvidere i samarbejde med forældre og skole sikre børn en god sammenhængende overgang mellem dagtilbud og fra dagtilbud til fritidstilbud og skole ved at udvikle og understøtte deres grundlæggende kompetencer og lysten til at lære.” Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag .", "source_path": "data/greve/raw_dagsordener/Skole-, Børne- og Ungeudvalget_2025-06-03T08:15:00+02:00_15865c5a-3a19-4fcb-bb67-bfa8eccbe4e2.json"}
{"document_id": "15865c5a-3a19-4fcb-bb67-bfa8eccbe4e2", "committee": "Skole-, Børne- og Ungeudvalget", "meeting_date": "2025-06-03T08:15:00+02:00", "section_type": "html_fragment", "section_title": "Tilslutning til fælles udbud af behandlings- og specialundervisningstilbud", "case_number": "25-006410", "agenda_index": 10, "text": "Beslutning Anbefales med bemærkning om, at det frem mod behandling i Økonomiudvalget og Byrådet undersøges, hvorvidt den frembragte initiativretssag på Byrådets møde den 19. marts 2025 vedrørende behandlingsskoler har betydning for Greve Kommune deltagelse i udbuddet. Fremstilling Sagsprocedure Skole-, Børne- og Ungeudvalget, Økonomiudvalget og Byrådet Resume Med denne sag træffes der beslutning om, hvorvidt Greve Kommune skal tilslutte sig et fælles udbud af behandlings- og specialundervisningstilbud sammen med 28 andre kommuner på Sjælland. Udbuddet vil forventeligt øge kvaliteten og føre til mere konkurrencedygtige priser. Indstilling Administrationen indstiller, at det godkendes, at Greve Kommune tilslutter sig fælles udbud af behandlings- og specialundervisningstilbud. Sagsbeskrivelse Københavns Kommune udbyder i efteråret 2025 behandlings- og specialundervisningstilbud (tidligere kaldet dagbehandling) til børn og unge sammen med 28 øvrige kommuner på Sjælland. Greve Kommune har muligheden for at tilslutte sig det fælles udbud frem til 1. august 2025. Et behandlings- og specialundervisningstilbud er visiteret efter Barnets Lov og Folkeskoleloven. Greve Kommune havde i 2024 cirka 45 børn i behandlings- og specialundervisningstilbud. Udgiften i 2024 var cirka 25 mio. kr. og gennemsnitsprisen var cirka 550.000. kr. pr. år. Udbuddet Udbuddet gennemføres for tredje gang af Københavns Kommune. I det seneste udbud (2020-2025) deltog 18 omegnskommuner, og denne gang er de øvrige kommuner på Sjælland inviteret ind. Indtil videre har i alt 28 kommuner tilkendegivet, at de vil deltage. Udbudsmaterialet består en kravspecifikation og et aftalegrundlag, som tilsammen udgør rammen for den kvalitet og faglighed, som tilbuddene skal levere. Udbudsmaterialet er under udarbejdelse, men fra den nuværende kravspecifikation, kan det fremhæves, at der stilles krav om: plan for tilbageslusning til almenskolen, indsatser for skolevægring, pasning i ferier og krav om heldagstilbud fuld fagpakke og faglokaler familiebehandling og inddragelse af netværk understøttelse af barnets deltagelse i fritidsaktiviteter nedsat betaling ved nedsat skema Rammeaftalen er inddelt i delaftaler svarende til de kommuner som er tilsluttet udbuddet. De behandlings- og specialundervisningstilbud, som byder ind med det ’bedste forhold mellem pris og kvalitet’ på den enkelte delaftale vinder. Priserne vil på forhånd være låst af et prisspænd, som et behandlings- og specialundervisningstilbud skal holde sig indenfor. Prisspændet vedrører kategoriseringen af barnet/den unges behov. Jo større støttebehov, jo højere pris. Kvalitativt vurderes behandlings- og specialundervisningstilbuddene på deres besvarelse en række spørgsmål vedrørende undervisningsdelen, behandlingsdelen samt samarbejdet med forældre og fagpersoner. Valg af behandlings- og specialundervisningstilbud til barnet/den unge vil altid bero på en konkret og individuel vurdering. Med udgangspunkt i barnets/ den unges behov og den geografiske nærhed træffes der afgørelse om valg af et behandlings- og specialundervisningstilbud der er tilsluttet udbuddet. Aftalen er ikke-eksklusiv, dvs. at Greve Kommune fortsat kan visitere til tilbud uden for aftalen, hvis det vurderes bedst for barnet/den unge. Det er administrationens vurdering, at tilslutning til et fælles udbud vil bidrage til: Højere faglig kvalitet i tilbuddene særlig i forhold til tilsyn med progression og tilbageslusning til almenområdet. Styrke det tværkommunale samarbejde om tilbud på det specialiserede børneområde, som er en del af de fælleskommunale principper som kommunerne i Region Sjælland har tiltrådt. Styrke konkurrencen på markedet for behandlings- og specialundervisningstilbud og bidrage til konkurrencedygtige priser. Forsyningssikkerhed. Et behandlings- og specialundervisningstilbud er kun forpligtet til at levere pladser til de omfattede kommuner. Hvis Greve Kommune står udenfor, kan det betyde færre pladser, færre leverandører og potentielt højere priser. Rammerne for udbuddet understøtter Greve Kommunes vision, Børne- og Ungepolitik og Børne- og Ungesyn, blandt andet for det der vedrører, fællesskaber, læring, trivsel, familie og netværk. Desuden understøtter det, den ønskede effekt der vedrører at flere børn og unge med særlige behov modtager relevant støtte og opnår deltagelsesmuligheder enten i almenmiljøet eller tættere koblet til almenmiljøet. Lovgrundlag Barnets Lov, Folkeskoleloven, udbudsloven. Økonomiske konsekvenser Omkostningen til juridisk bistand og projektledelse af udbuddet afholdes af kommunerne i fællesskab. Greve Kommunes andel udgør 75.000 kr. i 2025 og 75.000 kr. i 2026. Udgiften finansieres inden for Pædagogisk Psykologisk Rådgivnings eksisterende økonomiske ramme. Høring Sagen sendes i høring i Handicaprådet med frist den 1. juni 2025 kl. 15.00. Tidsplan Udbuddet offentliggøres i september/oktober 2025 og aftalerne træder i kraft 1. august 2026.", "source_path": "data/greve/raw_dagsordener/Skole-, Børne- og Ungeudvalget_2025-06-03T08:15:00+02:00_15865c5a-3a19-4fcb-bb67-bfa8eccbe4e2.json"}
{"document_id": "15865c5a-3a19-4fcb-bb67-bfa8eccbe4e2", "committee": "Skole-, Børne- og Ungeudvalget", "meeting_date": "2025-06-03T08:15:00+02:00", "section_type": "html_fragment", "section_title": "Ny daginstitution ved Borgerhuset - navngivning", "case_number": "24-004795", "agenda_index": 11, "text": "Beslutning Udvalget takker borgerne for de mange forskellige navneforslag. Udvalget besluttede, at den nye institution skal navngives ”Børnehuset Rådhushaven”, jf. forslag 9 af de indkomne forslag. Baggrunden herfor er, at det kommende børnehus er beliggende på grunden for det tidligere rådhus og af respekt for historien kombineres med udviklingen af et moderne børnehus. Fremstilling Sagsprocedure Skole-, Børne- og Ungeudvalget. Resume Den 25. marts 2025 (pkt. 4) besluttede Skole-, Børne- og Ungeudvalget at igangsætte en borgerinddragende proces med henblik på at navngive den nye daginstitution ved Greve Borgerhus. Konkurrencen er nu afsluttet. I denne sag fremlægges de indkomne 84 navneforslag, og udvalget skal træffe beslutning om institutionens navn, så den nye daginstitution kan navngives. Indstilling Administrationen indstiller, at navnet på den nye daginstitution ved Greve Borgerhus ud fra de 84 indkomne borgerforslag godkendes. Sagsbeskrivelse En ny daginstitution ved Greve Borgerhus er under opførelse og forventes klar til at modtage op til 150 vuggestue- og børnehavebørn i sommeren 2026. Institutionen opføres i to plan og udformes som et multifunktionelt byggeri, der uden for åbningstid også vil stille faciliteter som bevægelsessal og fællesrum til rådighed for kommunens øvrige borgere. Byggeriet består af fire sammenhængende gruppehuse, der omkranser et centralt hjerterum, hvor børnene kan samles på tværs af grupperne. To af gruppehusene indeholder grupperum til vuggestue- og børnehavebørn, mens de øvrige rummer køkken, personalefaciliteter og servicefunktioner. Daginstitutionen er tegnet af Friis & Moltke Arkitekter og opføres af Skovby Entreprise. En nærmere beskrivelse af projektet fremgår af bilag 1. Med henblik på at inddrage borgerne i navngivningen af institutionen blev der den 8. april 2025 iværksat en navnekonkurrence via kommunens Facebookside. Konkurrencen løb over tre uger og mødte stor interesse blandt borgerne. Opslaget blev vist 44.858 gange og modtog 115 likes, 121 kommentarer samt 295 likes på kommentarerne. I alt indkom der 84 unikke navneforslag fra borgere i forskellige aldersgrupper. De indkomne navneforslag er samlet og vedlagt som bilag 2. På baggrund af de indkomne navneforslag har administrationen foretaget en udvælgelse af fem navne, som er kendetegnet ved deres enkelhed. De fem navne, som administrationen indstiller til beslutning, er: Børnehuset Lillevang Børnehuset Klatretræet Børnehuset Spiren Børnehuset Grevlingen Børnehuset Børnebakken De foreslåede navne er udvalgt med henblik på at afspejle enten en lokal forankring eller er inspireret af naturen. Navnene er desuden kendetegnet ved at være korte, enkle og lette at udtale, hvilket gør dem anvendelige i daglig brug. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag. Kommunikation Det valgte navn offentliggøres via kommunens Facebookside og kommunens øvrige informationskanaler.", "source_path": "data/greve/raw_dagsordener/Skole-, Børne- og Ungeudvalget_2025-06-03T08:15:00+02:00_15865c5a-3a19-4fcb-bb67-bfa8eccbe4e2.json"}
{"document_id": "15865c5a-3a19-4fcb-bb67-bfa8eccbe4e2", "committee": "Skole-, Børne- og Ungeudvalget", "meeting_date": "2025-06-03T08:15:00+02:00", "section_type": "html_fragment", "section_title": "Visitation og ressourcer i Pædagogisk Psykologisk Rådgivning", "case_number": "25-005439", "agenda_index": 12, "text": "Beslutning Orienteringen blev taget til efterretning. Fremstilling Sagsprocedure Skole-, Børne- og Ungeudvalget. Resume Skole- Børne og Ungeudvalget har på mødet 25. marts 2025 ønsket en beskrivelse af, hvordan sagsgangen i samarbejdet mellem dagtilbud/skoler og PPR fungerer i praksis, herunder hvordan Pædagogisk Psykologisk Rådgivnings ( PPR) ressourcer prioriteres. I denne sag er det beskrevet, hvordan der arbejdes med deltagelsesmuligheder og med visitation til specialtilbud. Indstilling Administrationen indstiller, at udvalget tager orienteringen til efterretning. Sagsbeskrivelse Greve Kommune ønsker at styrke mulighederne for deltagelse, så flere børn med særlige behov får en hverdag, der ligger tæt op ad den, som børn i almindelighed har. Det er hensigten, at alle børn trives, udvikler sig og lærer. Derfor arbejdes der med at understøtte børns udvikling i deres almenmiljøer. Det er naturligvis vigtigt, at alle børns sociale og faglige udvikling følges, så deres behov tilgodeses. Nogle børn har behov for særlige udviklingsstøttende indsatser i deres klasse. Indimellem har nogle børn behov for at modtage deres skoletilbud i et af Greve Kommunes specialtilbud i en periode. Udgangspunktet for dette er beskrivelsen af det enkelte barns behov. Der visiteres ikke til indsatser på baggrund af en diagnose. Udviklingsstøttende indsatser - skoleområdet Der kan iværksættes forskellige typer af udviklingsstøttende indsatser, når et barn ikke trives. Der kan eksempelvis være tale om: 1) Specialpædagogisk rådgivning mv. til fx forældre, lærere og pædagoger. 2) Særlige undervisningsmaterialer og tekniske hjælpemidler, som er nødvendige i forbindelse med undervisningen af barnet. 3) Undervisning i folkeskolens fag og fagområder, der tilrettelægges under særlig hensyntagen til barnets indlæringsforudsætninger. 4) Undervisning og træning i funktionsmåder og arbejdsmetoder, der tager sigte på at afhjælpe eller begrænse virkningerne af psykiske, fysiske, sproglige eller sensoriske funktionsvanskeligheder. 5) Personlig assistance der kan hjælpe barnet til at overvinde praktiske vanskeligheder i forbindelse med skolegangen. Det er skoleleder, der iværksætter indsatser for klasser, grupper af børn eller enkeltbørn på skolen i samarbejde med Pædagogisk Psykologisk Rådgivning (PPR). Jf. Greve Kommunes børne- og ungesyn er kontekstens for barnets trivsel afgørende og derfor udmøntes støtten med henblik på at understøtte børnefællesskabet. Det er et brud med tidligere måder at arbejde på – altså at gå fra individbaserede tiltal til tiltag i den kontekst barnet indgår i. Det er endnu ikke sådan, at det er indarbejdet i alle dele af støtte og kompenserende tiltag, men Greve Kommune arbejder i den retning. Inden PPR bliver bragt ind i givne udfordringer, er der arbejdet lokalt på at afhjælpe givne problemstillinger. På skolerne – og i kommunens daginstitutioner – er der faguddannet personale med ekspertise i forskellige pædagogiske tiltag. Det kan eksempelvis være inkluderende dagbehandlere, inklusionsvejledere, trivselsmedarbejdere, faglige vejledere etc. Der iværksættes aldrig PPR tiltag uden at skolen, eller institutionen, kan dokumentere hvilken særlig indsats der er gjort for at afhjælpe en given udfordring. Dette sker dels for at sikre, at en PPR indsats står på skuldrene af godt pædagogisk arbejde og dels for at sikre, at PPR ressourcer bruges mest hensigtsmæssig i relation til en udfordrings omfang. Dette iværksættes efter Folkeskolelovens § 3, stk. 2 Drøftelse af specialtilbud udenfor almenskolen Indimellem har nogle børn behov for at modtage deres skoletilbud i et af Greve Kommunes specialtilbud i en periode. Dette drøftes på møde med Det Centrale Visitationsudvalg (CVI). Der lægges i drøftelsen vægt på barnets funktionsniveau og behov samt på, hvilke inkluderende indsatser i almenskolens læringsmiljø, der har været arbejdet med eller ses at kunne arbejdes med for at skabe trivsel og faglig udvikling for barnet. En diagnose giver ikke ret til specialpædagogisk bistand. Dette er præciseret i lovgivningen. Det er barnets behov, der er afgørende for beslutningen om den specialpædagogiske bistand. Skolelederen fremsender indstillingsskema til drøftelse med Det Centrale Visitationsudvalg (CVI). Som grundlag for vurdering og afgørelse skal der foreligge en pædagogisk psykologisk vurdering, samt en skoleudtalelse. Hvis der foreligger børnepsykiatriske undersøgelser eller andre fagpersoners beskrivelser/udtalelser vedrørende barnets ressourcer, vanskeligheder og behov, vedlægges de som bilag. Skoleleder drøfter barnets behov på møde med CVI og træffer afgørelse om, hvilket specialundervisningstilbud barnet tilbydes. Afgørelsen meddeles skriftligt til forældrene med kopi til skoleleder, inklusive klagevejledning. Det Centrale Visitationsudvalg har 4 faste medlemmer: Leder af Pædagogisk Psykologisk Rådgivning (formand) Leder fra Familierådgivningen Fagspecialist fra PPR Souschef i Center for Dagtilbud & Skoler Iværksættelse af specialundervisning sker efter Folkeskolelovens § 20 stk. 2 og Bekendtgørelse nr. 693 af 20. juni 2014 om folkeskolens specialundervisning og anden specialpædagogisk bistand og på baggrund af indstilling fra skolelederen efter drøftelse med barnets forældre og indstilling til PPR. Undersøgelse og vurdering Skoleleder indstiller efter aftale med forældrene til en pædagogisk psykologisk vurdering (PPV) af PPR. PPR foretager efter aftale med forældrene en pædagogisk psykologisk vurdering og opgør på baggrund heraf forslag til, hvordan de specialpædagogiske behov kan imødekommes. Det er CVi, der på baggrund af den samlede indstilling fra skolen, der træffer afgørelse om et eventuelt specialundervisningstilbud. Omfanget af en PPV fylder ca. 8 til 12 sider og udarbejdes over en periode på ca. 3 måneder. Arbejdet tilrettelægges i samarbejde med skolen ledelse, og der tages her hensyns til det enkelte barns behov og den samlede opgave portefølje. Udarbejdelsen sker blandt andet ved dialog med barnet og dets forældre, og de tilknyttede pædagoger og lærere. Der indgår observationerne i barnets dagligdagsmiljø samt eventuelle relevante test. Revisitation Skolelederen, forældre og PPR drøfter mindst én gang om året om barnets specialundervisningstilbud skal fortsætte, ændres eller ophøre. Revisitationen drøftes herefter i CVI med deltagelse af skoleleder fra både specialtilbud samt almenskolen. Afgørelsen meddeles skriftligt til forældrene, inklusive klagevejledning. Årshjul Det Centrale Visitationsudvalg arbejder systematisk ud fra et årshjul, hvor der er fastsat datoer for de ordinære visitationsmøder, visitationsmøder for skolebegyndere og for revisitationer . Hertil kommer akutvisitationer. Akutvisitationer skal forstås som visitationer der ikke kunne forudses og som ikke kan vente til næste ordinære visitationsmøde. Et barns mistrivsel opstår sjældent fra det ene øjeblik til det andet og jf. ovenstående skal skolen, eller institutionen, fortløbende arbejde med inkluderende tiltag i barnets dagligdagsmiljø. Prioritering af ressourcer Pædagogisk Psykologisk Rådgivning består af en række forskellige faggrupper, som samarbejder med og understøtter både almenområdet, dagtilbud og skoler samt specialområdet. Der er følgende faggrupper: Psykologer, ca. 15 årsværk Logopæder, ca. 10 årsværk Specialpædagogiske konsulenter, ca. 7 årsværk Ressourcepædagoger og pædagogiske vejledere, ca. 17 årsværk Fysio - og ergoterapeuter, ca. 3,5 årsværk Fagspecialister og konsulenter, ca. 3 årsværk. Medarbejderne i PPR betjener: 31 dagtilbud: 155 stuer 9 folkeskoler: 233 klasser 5 specialtilbud: 193 børn 4 basisgrupper: 20 børn Der er stor efterspørgsel efter PPR’s ressourcer og det kræver en naturlig prioritering. PPR arbejder med at prioritere ressourcerne der hvor behovet er størst. I relation til de enkelte børn foretages der konkrete og individuelle vurderinger af hvilke sager der er mest presserende. Der vil derfor altid være responstid på indsatser fra PPR, men man tilstræber altid at prioritere på bedste vis. Jf. den specialpædagogiske analyse arbejdes der på at sikre gode inkluderende læringsmiljøer enten i eller tæt på almenområdet. I takt med at udviklingsretningen lykkes vil der blive mindre efterspørgsel på at udarbejde PPV`er , hvilket vil frigive PPR ressourcer til at indgå i den enkelte skoles eller institutions dagligdag – samtidig med at børn og unge kan blive sammen med deres kammerater og tæt på det miljø og de fritidstilbud, hvor de bor. Lovgrundlag Folkeskoleloven og Bekendtgørelse om folkeskolens specialundervisning og anden specialpædagogisk bistand. Økonomiske konsekvenser Sagen har ingen økonomiske konsekvenser for Greve Kommune Høring Der er ikke høringspligt i denne sag .", "source_path": "data/greve/raw_dagsordener/Skole-, Børne- og Ungeudvalget_2025-06-03T08:15:00+02:00_15865c5a-3a19-4fcb-bb67-bfa8eccbe4e2.json"}
{"document_id": "15865c5a-3a19-4fcb-bb67-bfa8eccbe4e2", "committee": "Skole-, Børne- og Ungeudvalget", "meeting_date": "2025-06-03T08:15:00+02:00", "section_type": "html_fragment", "section_title": "Lukket: Henvendelser til formanden", "case_number": "", "agenda_index": 13, "text": "Orienteringen blev taget til efterretning.", "source_path": "data/greve/raw_dagsordener/Skole-, Børne- og Ungeudvalget_2025-06-03T08:15:00+02:00_15865c5a-3a19-4fcb-bb67-bfa8eccbe4e2.json"}
{"document_id": "15865c5a-3a19-4fcb-bb67-bfa8eccbe4e2", "committee": "Skole-, Børne- og Ungeudvalget", "meeting_date": "2025-06-03T08:15:00+02:00", "section_type": "html_fragment", "section_title": "Orientering fra formanden og gensidig orientering", "case_number": "", "agenda_index": 14, "text": "Beslutning Orienteringen blev taget til efterretning idet udvalget ønsker en orientering på et kommende møde vedrørende toiletforhold i skolerne, herunder forhold omkring rengøring og eventuel opdeling af toiletter. Udvalget ønsker endvidere en sag på et kommende møde om udmøntningen af midler til forberedelse i dagtilbud som besluttet i budgetforlig 2025-2028. Fremstilling Sagsprocedure Skole- og Børne- og Ungeudvalget. Resume Udvalgsformanden og udvalgets medlemmer orienterer om aktuelle emner. Indstilling Administrationen indstiller, at orienteringer tages til efterretning. Sagsbeskrivelse Formanden orienterer om:", "source_path": "data/greve/raw_dagsordener/Skole-, Børne- og Ungeudvalget_2025-06-03T08:15:00+02:00_15865c5a-3a19-4fcb-bb67-bfa8eccbe4e2.json"}
{"document_id": "15865c5a-3a19-4fcb-bb67-bfa8eccbe4e2", "committee": "Skole-, Børne- og Ungeudvalget", "meeting_date": "2025-06-03T08:15:00+02:00", "section_type": "html_fragment", "section_title": "Huskeliste og orientering fra administrationen", "case_number": "", "agenda_index": 15, "text": "Beslutning Orienteringen blev taget til efterretning. Vedrørende orienteringen om anvendelse af køleskabe på skolerne ønsker udvalget, at skolebestyrelserne spørges til deres holdning til at anskaffe køleskabe på skolerne. En eventuel anskaffelse vil være under forudsætning af, at skolerne selv afholder udgifterne til anskaffelse, rengøring og drift. Udvalget understreger, at varetagelsen af rengøringen ikke må foretages af skolens personale. Fremstilling Sagsprocedure Skole-, Børne- og Ungeudvalget. Resume Administrationen giver et kort overblik over orienteringspunkter, og hvis der er emner på udvalgets huskeliste, vil de blive vedlagt som bilag. Indstilling Administrationen indstiller, at orienteringen tages til efterretning. Sagsbeskrivelse Administrationen har følgende til orientering: - Opfølgning på behandling af sag om midtvejsstatus på politikker - udvalget mangler at behandle en enkelt opfølgning. Denne kommer på august-mødet. - Orientering om rammer og regler for brug af køleskabe på skoleområdet. - Orientering fra kvalitetsundersøgelse på dagtilbudsområdet, orientering fra KL og Børne- og Undervisningsministeren samt indbudt infomøde (bilag 1 og 2). - Orientering om status på forsøgsordning med skolemad", "source_path": "data/greve/raw_dagsordener/Skole-, Børne- og Ungeudvalget_2025-06-03T08:15:00+02:00_15865c5a-3a19-4fcb-bb67-bfa8eccbe4e2.json"}
{"document_id": "15865c5a-3a19-4fcb-bb67-bfa8eccbe4e2", "committee": "Skole-, Børne- og Ungeudvalget", "meeting_date": "2025-06-03T08:15:00+02:00", "section_type": "html_fragment", "section_title": "Skole-, Børne- og Ungeudvalgets møde- og aktivitetskalender 2025", "case_number": "", "agenda_index": 16, "text": "Beslutning Orienteringen blev taget til efterretning. Fremstilling Sagsprocedure Skole-, Børne- og Ungeudvalget. Resume I sagen gives et overblik over Skole-, Børne- og Ungeudvalgets møder og aktiviteter i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Møde- og aktivitetskalenderen til Skole-, Børne- og Ungeudvalget er vedhæftet som bilag.", "source_path": "data/greve/raw_dagsordener/Skole-, Børne- og Ungeudvalget_2025-06-03T08:15:00+02:00_15865c5a-3a19-4fcb-bb67-bfa8eccbe4e2.json"}
{"document_id": "15865c5a-3a19-4fcb-bb67-bfa8eccbe4e2", "committee": "Skole-, Børne- og Ungeudvalget", "meeting_date": "2025-06-03T08:15:00+02:00", "section_type": "html_fragment", "section_title": "Underskriftsark", "case_number": "", "agenda_index": 17, "text": "Fremstilling Sagsprocedure Skole-, Børne- og Ungeudvalget. Resume Elektronisk underskriftsark.", "source_path": "data/greve/raw_dagsordener/Skole-, Børne- og Ungeudvalget_2025-06-03T08:15:00+02:00_15865c5a-3a19-4fcb-bb67-bfa8eccbe4e2.json"}
