{"document_id": "41a010ac-c80f-4000-966f-446c06aa7795", "committee": "Beskæftigelses- og Erhvervsudvalget", "meeting_date": "2024-06-03T08:00:00+02:00", "section_type": "html_fragment", "section_title": "Godkendelse af dagsorden", "case_number": "21-014448", "agenda_index": 0, "text": "Beslutning Godkendt. Fremstilling Sagsprocedure Beskæftigelses- og Erhvervsudvalget. Resume Godkendelse af dagsorden for mødet den 3. juni 2024. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Beskæftigelses- og Erhvervsudvalget_2024-06-03T08:00:00+02:00_41a010ac-c80f-4000-966f-446c06aa7795.json"}
{"document_id": "41a010ac-c80f-4000-966f-446c06aa7795", "committee": "Beskæftigelses- og Erhvervsudvalget", "meeting_date": "2024-06-03T08:00:00+02:00", "section_type": "html_fragment", "section_title": "Temamøde om ledelseskompleksitet", "case_number": "24-004678", "agenda_index": 1, "text": "Beslutning Udvalget drøftede emnet, og pegede på blandt andet at indtænke ny teknologi, arbejde med fastholdelse og udvikling af ledere, samt attraktive arbejdsforhold. Herudover foreslår udvalget En opgørelse over ledelsesspændet Afdækning af hvilke opgaver, lederne peger på der ikke bør bruges ledelsestid på. Fremstilling Sagsprocedure Beskæftigelses- og Erhvervsudvalget. Resume I sagen redegøres der for rammer for ledelse på udvalgets område og de behov og udfordringer der ses nu og i de kommende år. Sagen fremlægges i rammen af et temamøde og som opfølgning på Økonomiudvalgets protokol den 10. april 2024 (pkt. 2). Indstilling Der skal ikke træffes beslutning på temamødet. Temamødet bruges til drøftelse, orientering og dialog om rammer for ledelse på udvalgets område. Sagsfremstilling Baggrund På Økonomiudvalgets møde den 24.januar 2024 (pkt. 32) bestilte udvalget om en sag om ledelse i Greve Kommune og administrationen fremlagde derfor en generel sag om emnet på udvalgets møde den 10. april 2024 (pkt. 2). Udvalget besluttede, at der skal fremlægges sager for alle fagudvalg med henblik på at drøfte ledelse på udvalgets område indenfor den eksisterende økonomiske ramme. Denne sag beskriver således ledelse på Beskæftigelses- og Erhvervsudvalgets område. Pointer er fremlagt i kort punktopstilling og understøttes på temamødet med oplæg fra administrationen. Oplæg vedlægges efterfølgende protokollen. Alle udvalgsprotokoller samles og fremlægges i samlet sag for Økonomiudvalget, der er Byrådets personaleudvalg. I sagen der blev fremlagt for Økonomiudvalget den 10. april 2024 blev ledelse beskrevet i sondring mellem faglig ledelse, administrativ ledelse og tværgående ledelse. Denne sondring er fastholdt i alle fagudvalgssager for at understøtte en tværgående og fælles forståelse af rammer for ledelse, ledelsesdilemmaer og understøtte et fælles sprog om ledelse. Nedenfor følger eksempler inden for udvalgets område inden for hver af de tre ledelsesdiscipliner; Faglig ledelse Inden for Beskæftigelses- og Erhvervsudvalgets resortområde er der en række nationale dagsordener, som kræver ledelseskraft. De nationale dagsordener er eksempelvis fremtidens beskæftigelindsats og ekspertudvalg. Beskæftigelsesområdet er traditionelt ét af de lovgivningsområder i Danmark, der indeholder flest kontinuerlige lovændringer og som kræver faglig ledelsesmæssig nærhed. Kontanthjælpsreformen, reformen af førtidspension og fleksjob, beskæftigelsesreformen samt reformen om kommunernes refusion er yderligere eksempler herpå. Reformerne introducerer blandt andet omfattende ny lovgivning, nye økonomiske incitamenter, ny organisering på jobcenterniveau og ikke ubetydelige krav til nye IT-løsninger. Seneste store omlægning er, at A-kasserne har overtaget ansvaret for de nyledige i de første 6 måneders ledighed. Det kræver hele tiden og fortløbende faglig ledelse at korrigere kursen indholdsmæssigt. Inden for erhvervsområdet sker der også løbende ændringer, som kræver ledelsesmæssig nærhed og implementeringskraft. Erhvervsfremmesystemet har til formål at styrke udviklingen i dansk erhvervsliv gennem en sammenhængende indsats på tværs af Danmark. Senest har der været en evaluering af erhvervsfremmesystemet i november 2023 foretaget af Erhvervsstyrelsen, som forventeligt også kaster lovgivningsmæssige ændringer af sig. Administrativ ledelse Noget administration er rent ”rugbrødsarbejde”, eksempelvis i relation til lønskemaer, ansættelsesprocesser, sygefraværsindberetninger etc. Andet administrativt arbejde er grundforudsætningen for at lykkes med kerneopgaven. Det kan eksempelvis handle om optimal arbejdstidsplanlægning, økonomistyring og strategisk prioritering af økonomien, understøttelse af elevråd og bestyrelser etc. Analyser, benchmarking og tilsyn kræver en hel del administrative ledelseskapacitet. Øget frihed på beskæftigelsesområdet er eksempelvis efterfulgt af øget benchmarking. Her holdes kommunens resultater løbende op mod det regionale og nationale landsgennemsnit og der afrapporteres løbende administrativt og politisk herpå. På erhvervsområdet gennemføres ofte årlige analyser af de lokaler erhvervspræstationer. De to primære analyser er IRIS Group og Dansk Industri. Dels kræver det ledelsesmæssig nærhed at facilitere og formidle analyser, men i endnu højere grad at følge op på analysernes resultater. Fastholdelse, udvikling og tiltrækning dygtige ledere og medarbejdere er desuden en fortløbende ledelsesopgave, som kræver tid og nærværende ledelse, og som til tider er presset pga. de mange andre ledelsesopgaver. Endelig er der både nationale målsætninger, lokale målsætninger og også ministermål på beskæftigelsesområdet. Tværgående ledelse Inden for alle områder af den kommunale opgaveløsning arbejdes der for at skabe helhed og sammenhæng i indsatserne. Dette kommer ikke af sig selv og kræver stor ledelsesmæssig nærhed. Når der skal bygges bro mellem opgaver og afdelinger, så kræver det at ledelsen går forrest, sætter retningen og viser vejen for medarbejderne. Inden for Beskæftigelses- og Erhvervsudvalgets ressortområde handler det særligt om sammenhæng i borgerforløb og den helt særlige kobling, som er mellem beskæftigelsesrettede indsatser og erhvervsrettede indsatser. Koblingen handler om de beskæftigelsesrettede indsatser sammenkoblet med de erhvervsrettede indsatser. Det ene er den andens forudsætning. I de erhvervsrettede indsatser arbejdes der eksempelvis med at identificere og rekruttere arbejdskraft og de beskæftigelsesrettede indsatser leverer arbejdskraften, så at sige. Helhedsorienteret tilgang er afgørende i borgersager og borgere som modtager en beskæftigelsesrettet indsats er ofte i kontakt med andre dele af den kommunale opgaveløsning. Det kan eksempelvis handle om overgangen fra ung-til-voksen. Det kræver at der bygges bro mellem de socialfaglige indsatser og de beskæftigelsesrettede indsatser. Endelig er der også en række samarbejdsfora i regionalt regi, hvor det kræver ledelsesmæssig nærhed og tilstedeværelse for at fremme arbejdskraftens frie bevægelighed, finde gode løsninger i regionalt regi og repræsentere Greve Kommunes interesser. Disse fora og denne mødevirksomhed løftes ofte på leder-, chef- eller direktørniveau. Økonomiske konsekvenser Sagen har ingen økonomiske konsekvenser for Greve Kommune.", "source_path": "data/greve/raw_dagsordener/Beskæftigelses- og Erhvervsudvalget_2024-06-03T08:00:00+02:00_41a010ac-c80f-4000-966f-446c06aa7795.json"}
{"document_id": "41a010ac-c80f-4000-966f-446c06aa7795", "committee": "Beskæftigelses- og Erhvervsudvalget", "meeting_date": "2024-06-03T08:00:00+02:00", "section_type": "html_fragment", "section_title": "Beskæftigelsesministeriets benchmarking af kommunernes beskæftigelsesindsats for perioden 1. kvartal 2023 til 4. kvartal 2023", "case_number": "24-004864", "agenda_index": 2, "text": "Beslutning 1. Taget til efterretning 2. a-c Godkendt Fremstilling Sagsprocedure Beskæftigelses- og Erhvervsudvalget. Resume Sagen handler om Beskæftigelsesministeriets halvårlige benchmarking af kommunernes resultater af beskæftigelsesindsatsen. Benchmarkingen af kommunernes resultater er relevant for udvalget, da det viser, om Greve Kommune har flere eller færre borgere som modtager hjælp til forsørgelse end det forventes ud fra kommunens rammevilkår. En lav placering i rangeringen betyder, at kommunen har lavere udgifter til forsørgelse, end det kunne forventes. Greve Kommune har i seneste rangeringsperiode en placering som nummer 12, med 110 ydelsesmodtagere færre og dermed færre udgifter end det kunne forventes ud fra kommunens rammevilkår. Indstilling Administrationen indstiller, At udvalget tager Beskæftigelsesministeriets benchmarking for perioden 1. kvartal 2023 til 4. kvartal 2023 til efterretning At udvalget godkender de opstillede ambitioner i de kommende opgørelsesperioder; A-dagpengeområdet: 0-10 ledige færre, svarende til en rangering som nummer 40-50 Sygedagpengeområdet: 20-40 færre sygemeldte svarende til en rangering som nummer 15-25 Kontanthjælpsområdet: fastholde 80 borgere færre svarende til en rangering som nummer 11-16 Sagsbeskrivelse Den 1. januar 2020 fik kommunerne en vis grad af frihed til at planlægge beskæftigelsesindsatsen, efter ændringer i Lov om Aktiv Beskæftigelsesindsats. Et flertal i Folketinget besluttede samtidig, at der løbende skal følges op på kommunernes resultater gennem benchmarking, som offentliggøres af Beskæftigelsesministeriet hvert halve år. I benchmarkingen måles kommunerne på, hvor mange borgere den enkelte kommune har på offentlig forsørgelse, sammenlignet med det antal der forventes ud fra kommunes rammevilkår. En lav rangering er udtryk for, at kommunen klarer sig godt og bedre end rammevilkårene tilsiger. En høj rangering er udtryk for, at kommunen klarer sig dårligere end rammevilkårene tilsiger og kan komme under skærpet tilsyn. I sidste ende kan det betyde, at kommunen bliver sat under administration indenfor beskæftigelsesområdet. Den aktuelle benchmarkingrapport Det fremgår af seneste rapport, at Greve Kommune i alt har 110 helårspersoner færre på offentlig forsørgelse end forventet efter kommunens rammevilkår, og har en placering som nummer 12 i denne benchmarkingperiode; Resultatet er bedre end forrige benchmarking, hvor Greve Kommune havde 80 helårspersoner færre på offentlig forsørgelse end forventet, og var her rangeret som nr. 23. Rangeringen af alle landets kommuner fremgår af bilag 1. Udviklingen i Greve Kommunes placering I tabellen sammenholdes Greve Kommunes placering i den aktuelle benchmarking med placeringen i de fem forrige: I udviklingen fra den forrige rangering til den aktuelle rangering er Greve Kommune gået fra en placering som nummer 23 til nummer 12. Greve Kommune har fået en marginal nedgang i rangeringen på a-dagpengeområdet, mens der er sket en forbedring på kontanthjælps- og sygedagpengeområdet. A-dagpenge Greve Kommune har i denne opgørelsesperiode opretholdt samme niveau som i den forrige opgørelsesperiode. I den forrige opgørelse blev Greve Kommune rangeret som nummer 83 og havde 30 flere a-dagpengemodtagere end hvad rammevilkårene tilsiger. I den aktuelle opgørelsesperiode er Greve Kommune rangeret som nummer 84 og har nu 40 flere a-dagpengemodtagere (Bilag 2). For den aktuelle opgørelsesperiode var det administrationens ambition at forbedre rangeringen fra 83 (sidste opgørelsesperiode) til en rangering som 40-50. Derudover var ambitionen at have mellem 0-10 færre a-dagpengemodtagere i denne opgørelsesperiode. Dette er imidlertid ikke lykkedes. Den dårlige rangering skyldes blandt andet, at der i 2023 i Jobcentret har været vakante stillinger på a-dagpengeområdet, som har betydet, at der har været færre medarbejdere til et højere sagsantal. De vakante stillinger er ikke blevet genbesat, da tre stillinger på a-dagpengeområdet fra 1. januar 2024 skulle nedlægges, hvor indsatsen for a-dagpengemodtagere de første tre måneder overgik til a-kasserne. Det seneste år har der været en stigning i ledigheden for a-dagpengemodtagere på landsplan. Greve Kommune har dog haft en lavere stigning end gennemsnittet for hele landet, Region Hovedstaden og Region Sjælland, som fremgår af nedenståendes tabel: Ledigheden i Greve Kommune i februar 2024 er også mindre. I følge Danmarks Statistik var ledigheden i februar 2024 for gennemsnittet i hele landet på 3,1 %, Region Hovedstaden på 3,1 %, Region Sjælland på 2,8 % og Greve Kommune på 2,3 %. I forhold til Danmarks Statistiks opgørelse over ledigheden i februar 2024 og den tidligere nævnte tabel over udviklingen i antallet af a-dagpengemodtagere fra februar 2023 til februar 2024, hvor Greve Kommune har oplevet en lavere stigning i antallet af a-dagpengemodtagere, er det overraskende, at Greve Kommune har en dårligere placering i den seneste benchmarkopgørelse. Årsagen hertil kan være, at Greve Kommune er tildelt gode rammevilkår i forhold til antallet af ledige a-dagpengemodtagere. Det er fortsat ambitionen at opnå en rangering på 40-50 i de kommende opgørelsesperioder og have mellem 0-10 borgere færre end rammevilkårene tilsiger. I 2024 vil de enkelte a-kassers indsats dog have en betydning, da de vil være ansvarlige for indsatsen de første tre måneder. Sygedagpenge På sygedagpenge- og jobafklaringsområdet har der været en forbedring i rangeringen, hvor Greve kommune er gået fra nummer 27 til nummer 11. Den bedre placering skyldes en fortsat fokuseret indsats, især rettet mod de langvarige sygedagpengeforløb, og en at flere sygedagpengemodtagere har fået tilkendt førtidspension i forhold til de forrige opgørelsesperioder. I den aktuelle benchmarking har Greve Kommune 60 sygedagpengemodtagere færre ud fra kommunens rammevilkår, hvor antallet i den foregående rangering var på 20. Det er administrationens ambition at fastholde rangeringen som nummer 15-25 i de kommende opgørelsesperioder og have 20-40 færre sygedagpengemodtagere, end det forventede ud fra kommunens rammevilkår. Kontanthjælp For kontanthjælp (omfatter kontant- og uddannelseshjælp, hjemmelsendelses- og overgangsydelse, revalidering, ressourceforløb- og ledighedsydelse) er der sket en forbedring i rangeringen fra nummer 16 til nummer 11. I den aktuelle rangering har Greve Kommune 80 helårspersoner færre på kontanthjælpsydelser end forventet, i forhold til kommunens rammevilkår. Dette er det samme antal, som ved forrige rangering (Bilag 2). Ambitionen er at fastholde det lave antal af helårsmodtagere af kontanthjælpsydelser i de kommende opgørelsesperioder. Udviklingen i forventet og faktisk antal helårspersoner på alle ydelseskategorier fra de seks forrige målinger frem til den aktuelle måling, fremgår af vedlagte bilag 2. Lovgrundlag Lov om Styring af Aktiv Beskæftigelsesindsats Lov om Aktiv Beskæftigelsesindsats Lov om Aktiv Socialpolitik Lov om Arbejdsløshedsforsikring Lov om Sygedagpenge og Barsel mv. Økonomiske konsekvenser Orienteringen har ingen umiddelbare økonomiske konsekvenser. For budget 2024–2027 er indregnet, at Greve Kommune har færre ydelsesmodtagere end rammevilkårene tilsiger. Tidsplan Det forventes at Beskæftigelsesministeriet i september eller oktober 2024 vil offentliggøre en ny rangering for 3. kvartal 2023 – 2. kvartal 2024. Denne rangering vil blive forelagt Beskæftigelses- og Erhvervsudvalget umiddelbart herefter.", "source_path": "data/greve/raw_dagsordener/Beskæftigelses- og Erhvervsudvalget_2024-06-03T08:00:00+02:00_41a010ac-c80f-4000-966f-446c06aa7795.json"}
{"document_id": "41a010ac-c80f-4000-966f-446c06aa7795", "committee": "Beskæftigelses- og Erhvervsudvalget", "meeting_date": "2024-06-03T08:00:00+02:00", "section_type": "html_fragment", "section_title": "Nøgletal for udviklingen af forsørgelsesydelser", "case_number": "24-005002", "agenda_index": 3, "text": "Beslutning Sagen blev taget til efterretning. Fremstilling Sagsprocedure Beskæftigelses- og Erhvervsudvalget. Resume Med denne sag vil administrationen give udvalget indblik i nøgletal på beskæftigelsesområdet. Nøgletallene sammenlignes med hele landet og Region Sjælland, og vil vise udviklingen på de enkelte forsørgelsesydelser indenfor et år. Formålet med rapporteringen af nøgletallene er at kvalificere udvalgets drøftelser i forhold til de ønskede effekter i beskæftigelsespolitikken og give udvalget mulighed for at identificere områder som eventuelt ønskes uddybet på kommende møder. Indstilling Administrationen indstiller, at udvalget tager de opstillede nøgletal til efterretning. Sagsbeskrivelse På udvalgsmødet den 22. april 2024 godkendte Beskæftigelses- og Erhvervsudvalget en plan for løbende rapportering af nøgletal på beskæftigelsesområdet, som skal følge budgetopfølgning 1 og 2. Rapporteringen skal understøtte udvalgets indblik og drøftelser af den beskæftigelsesrettede indsats samt opfyldelsen af de ønskede effekter i Beskæftigelsespolitikken. Den første rapportering af nøgletal, som udvalget modtager, tager udgangspunkt i seks vedlagte bilag. Indhold i de seks bilag Bilag 1 er en læsevejledning der bidrager til forståelsen af nøgletallenes kontekst og betydning. Den introducerer og forklarer indholdet i bilag 2 til 6, for at give en grundlæggende forståelse af nøgletallene. Bilag 2 til 6 understøtter nøgletallene ved at præsentere og illustrere de data, der er anvendt i analysen. Administrationen vil i det følgende give en kort opsummering af de tendenser, som nøgletallene viser for hvert bilag. Aktuelle ledighedsprocent og beskæftigelses- og erhvervsfrekvens for 2022 (Bilag 2) Beskæftigelses-og erhvervsfrekvens offentliggøres kun en gang om året i november måned for det forudgående år. Derfor anvendes tal for 2022, som er offentliggjort i november 2023. I marts 2024 var ledigheden i Greve Kommune på 2,3%, hvilket er lavere end landsgennemsnittet på 3,0% og Region Sjælland på 2,7%. Dermed er ledigheden i Greve Kommune betydeligt lavere. Beskæftigelses- og erhvervsfrekvensen for alle i alderen 16-66 år i 2022 var i Greve Kommune cirka 4 procentpoint højere end landsgennemsnittet og Region Sjælland. Dette gælder både mænd og kvinder. Desuden ligger beskæftigelses- og erhvervsfrekvensen for indvandrere fra ikke-vestlige lande i Greve Kommune 5 til 6 procentpoint højere sammenlignet med landsgennemsnittet og Region Sjælland Udviklingen af midlertidige ydelsesmodtagere (Bilag 3) I marts 2024 havde Greve Kommune 5,3% færre midlertidige ydelsesmodtagere sammenlignet med samme måned året før. Tilsvarende var faldet for hele landet og Region Sjælland henholdsvis 3,8% og 4,3%. Dermed har Greve Kommune haft et større fald. I samme periode havde Greve Kommune et mindre fald på 0,2% for modtagere af A-dagpenge, mens der var en stigning på henholdsvis 8,7% og 3,2% for hele landet og Region Sjælland. For modtagere af selvforsørgelses- og hjemrejseydelse har Greve Kommune et fald på 27,8%, mod et fald på 16,6% i hele landet og 19,5% i Region Sjælland. Andelen af midlertidigt forsørgede mellem 16-66 år udgjorde i marts 2024, 6,3% i Greve Kommune, mens det tilsvarende tal var 7,9% for hele landet og 8,3% for Region Sjælland. Dermed har Greve Kommune en mindre andel af 16-66-årige på midlertidige ydelser. Udviklingen af midlertidige ydelsesmodtagere fra ikke-vestlige lande (Bilag 4) Greve Kommune oplever også her et større fald end landsgennemsnittet, hvor faldet for Greve Kommune er på 8,2%, mens det tilsvarende tal for hele landet er 6,7% og for Region Sjælland 7,2%. Der er også en betydelig forskel i udviklingen på A-dagpengeområdet, hvor der i Greve Kommune er sket et fald på 9,9%, modsat en stigning på henholdsvis 8,4% for hele landet og 8,6% for Region Sjælland. I marts 2024 udgør andelen af 16-66-årige på midlertidige ydelser for borgere fra ikke-vestlige lande i Greve Kommune en større andel end landsgennemsnittet og Region Sjælland. I Greve Kommune udgør de 1,3%, mens det tilsvarende tal for hele landet og Region Sjælland er henholdsvis 1,2% og 0,9%. Årsagen til, at Greve Kommune har en større andel af borgere fra ikke-vestlige lande på midlertidige ydelser, skyldes forskelle i befolkningssammensætningen. I første kvartal 2024 udgjorde andelen af borgere fra ikke-vestlige lande mellem 16-66 år 12,2% i Greve Kommune, mens det tilsvarende tal for hele landet var 9,3% og for Region Sjælland 7,3%. Udviklingen i Ungecentrets ydelsesmålgrupper (Bilag 5) For disse ydelsesmålgrupper har der ikke været samme gunstige udvikling som for øvrige ydelsesmålgrupper. Der er i Greve Kommune sket et fald på 0,5%, hvilket er lavere end gennemsnittet for hele landet og Region Sjælland, hvor der har været et fald på henholdsvis 3,3% og 2,6%. Greve Kommune adskiller sig dog fra landsgennemsnittet og Region Sjælland, når det gælder modtagere af uddannelseshjælp, hvor der i Greve Kommune har været en stigning på 11,1%, modsat et fald på 2,2% i landsgennemsnittet og 1,8% i Region Sjælland. Disse målgrupper er dog relativt små i antal. Selvom Greve Kommune ikke har haft samme gunstige udvikling det seneste år, har kommunen en noget lavere andel af ydelsesmodtagere, som Ungecentret varetager indsatsen for. I Greve Kommune udgør de 0,6%, mens det tilsvarende tal for hele landet er 0,9% og for Region Sjælland 1,0%. Udviklingen af modtagere af varige ydelser (Bilag 6) For disse ydelsesmålgrupper er der både i Greve Kommune, på landsplan og i Region Sjælland sket en stigning. Stigningen i Greve Kommune for disse grupper er på 5,7%, hvilket er højere end stigningen på 4,5% for hele landet og 4,0% for Region Sjælland. Den største forskel mellem Greve Kommune og landsgennemsnittet samt Region Sjælland ses i stigningen blandt modtagere af førtidspension, hvor Greve Kommune har oplevet en stigning på 8,3%, sammenlignet med 3,2% for hele landet og 2,8% for Region Sjælland Derimod er der en nedgang på 4,3% for borgere i fleksjob i Greve Kommune, mens der er en stigning på henholdsvis 3,0% for hele landet og 2,8% for Region Sjælland. Selvom Greve Kommune har haft en større stigning i antallet af modtagere af varige ydelser, udgør de stadig en mindre andel af befolkningen mellem 16-66 år i Greve Kommune sammenlignet med landsgennemsnittet og Region Sjælland. I Greve udgør de 8,4% af befolkningen mellem 16-66 år, mens det tilsvarende tal er 9,9% for hele landet og 11,6% for Region Sjælland. Lovgrundlag Lov om aktiv socialpolitik Lov om arbejdsløshedsforsikring Lov om sygedagpenge Lov om social pension mv. Økonomiske konsekvenser Sagen har ingen økonomiske konsekvenser for Greve Kommune.", "source_path": "data/greve/raw_dagsordener/Beskæftigelses- og Erhvervsudvalget_2024-06-03T08:00:00+02:00_41a010ac-c80f-4000-966f-446c06aa7795.json"}
{"document_id": "41a010ac-c80f-4000-966f-446c06aa7795", "committee": "Beskæftigelses- og Erhvervsudvalget", "meeting_date": "2024-06-03T08:00:00+02:00", "section_type": "html_fragment", "section_title": "Budgetopfølgning 1 (2024) - Beskæftigelses- og Erhvervsudvalget", "case_number": "23-013403", "agenda_index": 4, "text": "Beslutning Sagen blev taget til efterretning. Fremstilling Sagsprocedure Beskæftigelse- og Erhvervsudvalget. Resume I denne sag orienteres fagudvalget om indholdet i budgetopfølgning 1 2024 inden for eget udvalgsområde. Budgetopfølgning 1 2024 blev behandlet i Byrådet den 22. maj 2024. Indstilling Administrationen indstiller, at sagen tages til efterretning. Sagsbeskrivelse Denne sag skal ses i sammenhæng med den samlede budgetopfølgning 1 2024, som er udarbejdet pr. 29. februar 2024 og bliver behandlet i Byrådet den 22. maj 2024. Det korrigerede budget for Beskæftigelse- og Erhvervsudvalget var pr. 29. februar 2024 på 736,1 mio. kr., hvoraf 10,1 mio. kr. ligger inden for servicerammen. Afvigelser på udvalgets område gennemgås nedenfor. Områder under Beskæftigelses- og Erhvervsudvalget Samlet set forventes der inden for udvalgets området et mindreforbrug på -7,4 mio. kr. Drift inden for servicerammen Indenfor servicerammen forventes der samlet mindreudgifter på -0,7 mio. kr. på ”En Pose Penge” på Erhvervscenteret. Mindreforbruget skyldes overførsel af mindreforbrug fra 2023, som ikke forventes forbrugt i 2024. Drift uden for servicerammen Uden for servicerammen forventes der et samlet mindreforbrug/merindtægt på -6,7 mio. kr. vedr. integration - Selvforsørgelses- og hjemrejseprogram, samt forventet merindtægt for grundtilskud og resultattilskud for udlændinge, som er kommet i uddannelse og beskæftigelse. Der forventes samlet stigende udgifter på 11,2 mio. kr. vedr. overførselsindkomster. På førtidspension forventes et merforbrug på 20,4 mio. kr., og der forventes et merforbrug på 2,2 mio. kr. på enkeltudgifter og boligydelse. På områderne vedrørende dagpenge, og løntilskud forventes et mindreforbrug på -11,4 mio. kr. Byrådet har den 22. maj 2024 godkendt, at den samlede merudgift på 11,2 mio. kr. finansieres af den afsatte pulje til udgifter på arbejdsmarkedsområdet. Merudgifter til fordrevne fra Ukraine: Administrationen forventer i alt ekstraudgifter forbundet med fordrevne fra Ukraine på 11,0 mio. kr. i 2024. Disse indgår ikke i det samlede resultat af budgetopfølgning 1, da kommunerne forventes kompenseret for udgifter til fordrevne fra Ukraine ifm. Økonomiaftalen mellem Regeringen og KL. Isoleret på Beskæftigelse- og Erhvervsudvalgets område forventes merindtægter forbundet med fordrevne fra Ukraine på -1,1 mio. kr. vedr. husleje. Disse indgår i det samlede resultat på 11,0 mio. kr. Alle afvigelser inden for udvalgets område kan ses i bilag 1. Økonomiske konsekvenser Sagen har ingen selvstændige økonomiske konsekvenser, da disse ligger i bevillingssagen til budgetopfølgning 1 2024, som blev behandlet af Byrådet den 22. maj 2024.", "source_path": "data/greve/raw_dagsordener/Beskæftigelses- og Erhvervsudvalget_2024-06-03T08:00:00+02:00_41a010ac-c80f-4000-966f-446c06aa7795.json"}
{"document_id": "41a010ac-c80f-4000-966f-446c06aa7795", "committee": "Beskæftigelses- og Erhvervsudvalget", "meeting_date": "2024-06-03T08:00:00+02:00", "section_type": "html_fragment", "section_title": "Status på Handlingsplan 2023-2024 for ErhvervsCentret Greve", "case_number": "24-004945", "agenda_index": 5, "text": "Beslutning Orienteringen blev taget til efterretning. Fremstilling Sagsprocedure Beskæftigelses- og Erhvervsudvalget. Resume På baggrund af Greve Byråds Vækst- og Erhvervspolitik har bestyrelsen for ErhvervsCentret ansvar for udarbejdelse af årlige handlingsplaner, der implementerer politikken. I årshjulet for erhvervsområdet i Beskæftigelses- og Erhvervsudvalget er medtaget, at ErhvervsCentret på udvalgets møde i juni måned giver en midtvejsstatus på ErhvervsCentrets arbejde med implementering af Handlingsplan 2023-2024. Indstilling Administrationen indstiller, at orienteringen tages til efterretning. Sagsbeskrivelse Greve Byråd besluttede i maj 2023 en ny Vækst- og Erhvervspolitik for perioden 2023-2026. De fire pejlemærker er: Rammevilkår i fokus Tæt samarbejde om arbejdskraft, opkvalificering og lærlingeforløb Grønt samarbejde om grøn vækst Relevant vejledning for iværksætteri og nystartede virksomheder Med selvforvaltningsaftalen mellem Greve Byråd og bestyrelsen for ErhvervsCentret, har bestyrelsen ansvar for udarbejdelse af årlige handlingsplaner, der omsætter Vækst- og Erhvervspolitikkens fire pejlemærker til konkrete indsatser. Bestyrelsen godkendte i august 2023 Handlingsplan 2023-2024. Handlingsplanen er udarbejdet som en rullende handlingsplan med indsatser der skaber retning og gennemføres over flere år. Handlingsplan 2023-2024 indeholder 19 konkrete indsatser. Indsatserne udgør bestyrelsens prioritering af ErhvervsCentrets pt. tre medarbejderressourcer. Til at styrke indsatsen besluttede ErhvervsCentrets bestyrelse i april måned, at der kan ansættes en deltidsmedarbejder i en midlertidig stilling fra august 2024. Denne stilling finansieres inden for budgettet. Gennemgående for ErhvervsCentret virksomhedsrettede indsats er en rolle som brobygger mellem Greve Kommune, virksomhederne, Erhvervshus Sjælland samt andre erhvervspolitiske aktører, der positivt kan bidrage til virksomhedernes mulighed for at skabe vækst og beskæftigelse. I årshjulet for erhvervsområdet i Beskæftigelses- og Erhvervsudvalget er indlagt en halvårlig status fra ErhvervsCentret med status på arbejdet med implementering af handlingsplanen. Nedenfor gives en kort status på de vigtigste nedslagspunkter på tværs af indsatserne i ErhvervsCentret Greves arbejde med implementering af handlingsplanen. Én indgang til Greve Kommune ErhvervsCentret flyttede i september 2022 til Greve Rådhus med henblik på bedre at være én indgang for virksomhederne til Greve Kommune. Gennem det seneste år er der arbejdet på at skabe et tættere samarbejde med i første omgang Jobcenteret, Byg og Klima samt Plan, Vej og Landskab. Der holdes jævnlige statusmøder. Særligt udviklet det seneste år er samarbejdet med Jobcenteret, der omfatte Code of Care, fælles arrangementer samt fællesbesøg på chefniveau til store virksomheder i kommunen. ErhvervsCentret bistår Jobcenteret med at anvende ErhvervsCentrets kommunikationsplatforme til at nå ud til virksomhederne. Endvidere er påbegyndt en koordineret kontakt til nye virksomheder, der flytter til kommunen. Der er påbegyndt en indsats i forhold til at bistå folkeskolerne med virksomhedskontakt, f.eks. som brobygger i forbindelse med adoptionsklasser, arrangementet \"Fagenes dag\" samt bistand til at finde virksomheder til praktikophold mv. for elever med særlige behov. Iværksættere og nye virksomheder Gennem det seneste år er indsatsen for iværksættere og nye virksomheder blevet opprioriteret. Alle nye virksomheder i kommunen modtager velkomstbrev fra borgmesteren og erhvervschefen. Reelt nye virksomheder, der kan have behov for vejledning mv. kontaktes med henblik på at blive gjort opmærksom på mulighederne for rådgivning og vejledning. Det kan være omkring udvikling af forretningsplan samt screening til rådgivning i Erhvervshus Sjælland. Som noget nyt tilbydes i samarbejde med IværksætterDanmark, Erhvervshus Sjælland og Solrød Erhvervsservice her i foråret et forløb for nystartede virksomheder, hvor de gennem fire workshops modtager rådgivning indenfor relevante temaer ved opstart af virksomhed. Der er reserveret et lignende arrangement i efteråret såfremt der opnås en positiv evaluering. I samarbejde med erhvervsforeningen GreveSolrødErhverv etableres et frivilligt mentornetværk blandt deres medlemmer, der vil bistå nye og mindre virksomheder, der hvor de har behov for sparring. ErhvervsCentret vil kunne henvise interesserede iværksættere og mindre virksomheder til erhvervsforeningen med henblik på at få en mentor. ErhvervsCentret har været på rundtur til alle banker i Greve og mødt privatkunderådgivere med henblik på at de er orienteret om mulighederne for, at personer, der påtænker opstart af egen virksomhed, kan få vejledning mv. hos ErhvervsCentret. Et særligt fokusområde er udarbejdelse af forretningsplan, der kan danne grundlag for bankernes kreditvurdering. Eksterne samarbejdsrelationer Erhvervshus Sjælland Erhvervshus Sjælland er en tæt samarbejdspartner, der er blevet opprioriteret det seneste år. Det gælder: Screening og henvisning af virksomheder til rådgivning og tilskudsforløb Kommunikation til virksomhederne om ydelserne i Erhvervshus Sjælland Brug af Erhvervshus Sjælland til gennemførelse af arrangementer for virksomhederne, Grevevirksomheders anvendelse af Erhvervshus Sjælland er voksende. Status pr. medio maj måned er: 40 virksomheder være i dialog om rådgivning med Erhvervshus Sjælland. Det samlede antal for 2023 var 76 virksomheder. Der er givet tilsagn om medfinansiering på 1,4 mio. kr. Det samlede beløb for 2023 var 1,8 mio. kr. Erhvervshus Sjælland var sponsor for miljøprisen på Greve Business Awards 2023. Erhvervsforeningen GreveSolrødErhverv GreveSolrødErhverv er den private erhvervsforening i Greve Kommune. ErhvervsCentret har opbygget et tættere samarbejde med foreningen i forhold til koordinering af aktiviteter, synlighed omkring virksomhedernes mulighed for vejledning og rådgivning samt information til virksomhederne. Konkret sker det gennem: ErhvervsCentret er én gang årligt vært for et netværksmøde i GreveSolrødErhverv regi, hvor der orienteres om ErhvervsCentrets arbejde og virksomhederne kan komme i dialog. ErhvervsCentret og Jobcentret holder tre-fire gange om året et koordineringsmøde med GreveSolrødErhverv med henblik på videndeling og samarbejdsflader. ErhvervsCentret vil fremover blive inviteret på nogle af bestyrelsesmøderne i GreveSolrødErhverv med henblik på orientering om ErhvervsCentrets virksomhedsrettede arbejde. GreveSolrødErhverv vil fremover én gang årligt blive inviteret til en rundbordssamtale med Beskæftigelses- og Erhvervsudvalget. Første gang i august 2024. Regionale og nationale erhvervsorganisationer ErhvervsCentret har aftalt et tættere samarbejde med Dansk Industris regionalforening for Roskilde/Køge Bugt omkring videndeling og kommunikation om arrangementer mv. Endvidere vil der søges etableret en tættere dialog med de øvrige erhvervsorganisationer, der deltog i Beskæftigelses- og Erhvervsudvalgets rundbordssamtale i april 2024. Nabokommuner Med henblik på videndeling og udvikling af eventuelle fælles virksomhedsrettede indsatser er etableret kontakt til Køge Kommune, Solrød Kommune og Ishøj Kommune. Arrangementer med henblik på videnformidling ErhvervsCentret har udviklet et koncept for fyraftensmøder, der gennemføres på en virksomhed eller en lokal lokation i kommunen fra kl. 16-18. Omdrejningspunktet er temaer, der er relevante for virksomhederne eller har en særlig aktuel opmærksom blandt virksomhederne. I 2024 er gennemført eller planlægges foreløbigt følgende fyraftensmøder: 12. marts: Kom godt igang med den grønne omstilling 23. maj: Digital markedsføring: Øg din virksomheds synlighed på LinkedIn. 13. juni: Nye krav til ESG-rapportering 24. oktober: Gør din virksomhed klar til at eksportere Endelig dato ikke fastsat: AI og ChatGPT – hvordan kan virksomheder bruge det forretningsmæssigt? Endelig dato ikke fastsat: Manglen på arbejdskraft er en vækstbarriere – find ny vej med fleksible ansættelser Endelig dato ikke fastsat: Den gode byggesag - how to do. Det er målet, at mindst 100 virksomheder deltager i fyraftensmøderne i 2024. Fyraftensmøderne søges gennemført i samarbejde med andre erhvervspolitiske aktører. Det kan være Erhvervshus Sjælland, andre kommuner, nationale erhvervsfremmeaktører samt videninstitutioner. Synlighed, videnformidling og kommunikation En vigtig indsats for ErhvervsCentrets virksomhedsrettede kontakt er direkte kommunikation til virksomhederne gennem ErhvervsCentrets kommunikationsplatforme: I løbet af det seneste halve år er der udarbejdet et re-design af ErhvervsCentrets hjemmeside så den henvender sig mere direkte til virksomhederne. ErhvervsCentret udsender nyhedsbrev til 1.738 modtagere ca. hver tredje uge. ErhvervsCentrets Linkedin profil har 833 følgere. Der er normalt et til to opslag om ugen der formidler virksomhedsrelevant information samt viden om ErhvervsCentrets virksomhedsrettede aktiviteter. Det samme gælder ErhvervsCentrets Facebook profil der har 1.550 følgere. I Greve Kommunes månedlig annonce i Sydkysten har ErhvervsCentret plads til kommunikation om aktuelle arrangementer mv. Fokus er på ErhvervsCentret som én indgang til kommunen samt borgere der påtænker start af egen virksomhed. Events der synliggør virksomhederne i Greve ErhvervsCentret gennemfører årligt tre arrangementer, der hylder og synliggør virksomhederne i Greve Kommune: Nytårskur i samarbejde med erhvervsforeningen GreveSolrødErhverv Fejring af gazellerne i Greve kommune Greve Business Awards hvor der uddeles fem virksomhedspriser. Større udviklingsprojekter På baggrund af beslutning i Greve Byråds budgetforlig for 2024 søgte ErhvervsCentret om finansering i Gate21/Region Sjælland til et mobilitetsprojekt mellem Hundige Station og Kildebrønde erhvervsområde. Projektet blev i december 2023 udvalgt. Der er gennemført en analyse af virksomhedernes behov og der indhentes nu tilbud fra mulige operatører. Lykkes det at finde en operatør forventes det, at der i august 2024 kan åbnes et pilotprojekt med delecykler eller løbehjul mellem Hundige station og den sydlige del af Kildebrønde erhvervsområde. Relevante virksomheder i erhvervsområdet og GreveSolrødErhverv er tæt involveret i projektet. Økonomiske konsekvenser Sagen har ingen økonomiske konsekvenser for Greve Kommune. Tidsplan Beskæftigelses- og Erhvervsudvalgets kommentarer til orienteringen videreformidles til ErhvervsCentrets bestyrelse på deres møde den 4. juni 2024. Årlig status på handlingsplanen på Handlingsplan 2023-2024 og udkast til Handlingsplan 2025 drøftes med bestyrelsen for ErhvervsCentret på udvalgets møde den 18. november 2024, jf. årshjulet. Bilag Handlingsplan 2023-2024 for ErhvervsCentret.", "source_path": "data/greve/raw_dagsordener/Beskæftigelses- og Erhvervsudvalget_2024-06-03T08:00:00+02:00_41a010ac-c80f-4000-966f-446c06aa7795.json"}
{"document_id": "41a010ac-c80f-4000-966f-446c06aa7795", "committee": "Beskæftigelses- og Erhvervsudvalget", "meeting_date": "2024-06-03T08:00:00+02:00", "section_type": "html_fragment", "section_title": "Lukket: Henvendelser til formanden", "case_number": "21-016102", "agenda_index": 6, "text": "Der var ingen henvendelser til formanden.", "source_path": "data/greve/raw_dagsordener/Beskæftigelses- og Erhvervsudvalget_2024-06-03T08:00:00+02:00_41a010ac-c80f-4000-966f-446c06aa7795.json"}
{"document_id": "41a010ac-c80f-4000-966f-446c06aa7795", "committee": "Beskæftigelses- og Erhvervsudvalget", "meeting_date": "2024-06-03T08:00:00+02:00", "section_type": "html_fragment", "section_title": "Orientering fra formanden og gensidig orientering", "case_number": "21-013722", "agenda_index": 7, "text": "Beslutning Orienteringen blev taget til efterretning. Fremstilling Sagsprocedure Beskæftigelses- og Erhvervsudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning.", "source_path": "data/greve/raw_dagsordener/Beskæftigelses- og Erhvervsudvalget_2024-06-03T08:00:00+02:00_41a010ac-c80f-4000-966f-446c06aa7795.json"}
{"document_id": "41a010ac-c80f-4000-966f-446c06aa7795", "committee": "Beskæftigelses- og Erhvervsudvalget", "meeting_date": "2024-06-03T08:00:00+02:00", "section_type": "html_fragment", "section_title": "Huskeliste og orientering fra administrationen", "case_number": "21-013719", "agenda_index": 8, "text": "Beslutning Orienteringen blev taget til efterretning. Fremstilling Sagsprocedure Beskæftigelses- og Erhvervsudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil de blive vedlagt som bilag. Indstilling Administrationen indstiller, at orienteringen tages til efterretning. Sagsbeskrivelse Administrationen har følgende til orientering: - Opfølgning på virksomhedsbesøg, herunder rammer for udbud som der følges op på, på september-mødet.", "source_path": "data/greve/raw_dagsordener/Beskæftigelses- og Erhvervsudvalget_2024-06-03T08:00:00+02:00_41a010ac-c80f-4000-966f-446c06aa7795.json"}
{"document_id": "41a010ac-c80f-4000-966f-446c06aa7795", "committee": "Beskæftigelses- og Erhvervsudvalget", "meeting_date": "2024-06-03T08:00:00+02:00", "section_type": "html_fragment", "section_title": "Beskæftigelses- og Erhvervsudvalget - mødekalender 2024", "case_number": "21-013723", "agenda_index": 9, "text": "Beslutning Orienteringen blev taget til efterretning. Fremstilling Sagsprocedure Beskæftigelses- og Erhvervsudvalget. Resume I sagen gives et overblik over Beskæftigelses- og Erhvervsudvalgets møder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Mødekalenderen er vedhæftet som bilag.", "source_path": "data/greve/raw_dagsordener/Beskæftigelses- og Erhvervsudvalget_2024-06-03T08:00:00+02:00_41a010ac-c80f-4000-966f-446c06aa7795.json"}
{"document_id": "41a010ac-c80f-4000-966f-446c06aa7795", "committee": "Beskæftigelses- og Erhvervsudvalget", "meeting_date": "2024-06-03T08:00:00+02:00", "section_type": "html_fragment", "section_title": "Underskriftsark", "case_number": "21-012521", "agenda_index": 10, "text": "Fremstilling Sagsprocedure Beskæftigelses- og Erhvervsudvalget. Resume Elektronisk underskriftsark.", "source_path": "data/greve/raw_dagsordener/Beskæftigelses- og Erhvervsudvalget_2024-06-03T08:00:00+02:00_41a010ac-c80f-4000-966f-446c06aa7795.json"}
