{"document_id": "684d0784-c439-4fbd-8d65-61f518c6ec54", "committee": "Plan- og Tryghedsudvalget", "meeting_date": "2023-10-10T16:00:00+02:00", "section_type": "html_fragment", "section_title": "Godkendelse af dagsorden", "case_number": "22-003654", "agenda_index": 0, "text": "Beslutning Godkendt. Fremstilling Sagsprocedure Plan- og Tryghedsudvalget. Resume Godkendelse af dagsorden for mødet den 10. oktober 2023. Indstilling Administrationen indstiller at dagsordenen godkendes", "source_path": "data/greve/raw_dagsordener/Plan- og Tryghedsudvalget_2023-10-10T16:00:00+02:00_684d0784-c439-4fbd-8d65-61f518c6ec54.json"}
{"document_id": "684d0784-c439-4fbd-8d65-61f518c6ec54", "committee": "Plan- og Tryghedsudvalget", "meeting_date": "2023-10-10T16:00:00+02:00", "section_type": "html_fragment", "section_title": "'Det indeklemte areal', helhedsplan - forslag", "case_number": "23-009958", "agenda_index": 1, "text": "Beslutning 1. Anbefales, idet udvalget bemærker, at det skal indgå i planen, at bløde trafikanter (fx cykelstier) holdes adskilt fra tung trafik, de steder hvor der er krydsninger. 2. Anbefales. Fremstilling Sagsprocedure Plan- og Tryghedsudvalget, Klima-, Teknik- og Miljøudvalget, Økonomiudvalget og Byrådet. Resume Forslag til helhedsplan for 'Det indeklemte areal' beskrives, herunder baggrunden for helhedsplanen, eksisterende planforhold samt helhedsplanens og miljøvurderingens overordnede indhold og konklusioner. Helhedsplanen vil danne grundlag for efterfølgende udbud og udvikling af området, hvor Greve Kommune ejer arealer i den sydlige del. Helhedsplanen foreslås sendt i fire ugers offentlig høring. Indstilling Administrationen indstiller overfor Plan- og Tryghedsudvalget at forslag til helhedsplan for 'Det indeklemte areal' godkendes og sendes i fire ugers offentlig høring. at miljøvurdering af forslag til helhedsplan for ‘Det indeklemte areal’ godkendes og sendes i fire ugers offentlig høring. Administrationen indstiller overfor Klima-, Teknik- og Miljøudvalget 3. at trafikanalysen tages til efterretning. Sagsbeskrivelse Baggrund Det forhenværende Plan- og Udviklingsudvalg besluttede den 30. november 2021 (pkt. 3 og 6) at igangsætte planlægning af 'Det indeklemte areal' ved en ekstern rådgiver. Yderligere besluttede Plan-, Trygheds- og Integrationsudvalget den 8. februar 2022 (pkt. 4) at igangsætte analyser til en helhedsplan for det samlede område (jf. bilag 1, kort 1). Samtidig blev lokalplanarbejdet igangsat med en nærmere afgrænsning til det nordlige område af ’Det indeklemte areal’ (jf. bilag 1, kort 2). På baggrund heraf har COWI sammen med administrationen udarbejdet forslag til helhedsplan for 'Det indeklemte areal'. Byrådet har den 17. april 2023 (pkt. 13) besluttet, at der udarbejdes helhedsplan inkl. trafikanalyse for det samlede indeklemte areal med henblik på, at de kommunale grunde kan sættes til salg hurtigst muligt. Området Området, som er omfattet af helhedsplanen, ligger mellem Køge Bugt Motorvejen og København-Ringsted Banen, nord for Greve Centervej og syd for Kildebrøndevej. Området, der omfatter ca. 37 ha, er delvist privat og kommunalt ejet og rummer i dag et gartneri, KLAR Forsynings slambehandlingsanlæg, landbrugsjord, et område med fritstående træer og buske samt Olsbækken og Kildebrøndebækken. Området ligger i dag delvist i byzone og delvist i landzone (jf. bilag 1, kort 5). Området har mange kvaliteter i forhold til nærhed til overordnet infrastruktur, god visuel eksponering og en rummelighed, der udgør Greve Kommunens sidste sammenhængende arealreserve til erhvervsudvikling. Gældende plangrundlag Fingerplan 2019 (den statslige plan for hovedstadsområdet) En del af området er i Fingerplan 2019 udlagt til henholdsvis ydre grøn kile samt transport- og distributionserhverv (jf. bilag 1, kort 3). For ydre grøn kile gælder, at den grønne struktur skal udvikles, og kilen skal friholdes for bebyggelse. Forslag til helhedsplan for 'Det indeklemte areal' er i overensstemmelse med Fingerplanen. Kommuneplan 2021 - 2033 Inden for helhedsplanområdet gælder fem kommuneplanrammer omfattende 1E1, 2E6, 2E7, 2E8 og 2R11 (jf. bilag 2, nederste kort på s. 3). Rammeområderne 2E6 og 2E7 er jf. fingerplanen udlagt til transport- og distributionserhverv, herunder produktionserhverv med stort transportbehov, og muliggør bebyggelse op til 21 og 25 meter med en maksimal bebyggelsesprocent på 65. Rammeområde 2E8 længst mod syd er udlagt til generelt erhvervsområde og muliggør bebyggelse op til 30 meter med en maksimal bebyggelsesprocent på 65. Helhedsplanen omfatter desuden delvist rammeområde 1E1 længst mod nord, som også er udlagt til generel erhverv og muliggør bebyggelse op til 12 meter med en maksimal bebyggelsesprocent på 60. Endelig er rammeområde 2R11 udlagt til rekreativt område jf. fingerplanen med beplantning. Forslag til helhedsplan for 'Det indeklemte areal' er i overensstemmelse med Kommuneplan 2021-2033. Lokalplaner En del af området er omfattet af gældende lokalplaner. Herunder 'Lokalplan nr. 14.21 for slambehandlingsanlæg ved Tværhøjgård ' og delvist 'Lokalplan nr. 14.23 for et område til Radio Control-Center'. Lokalplan nr. 14.21 muliggør tekniske anlæg i form af et biologisk slambehandlingsanlæg med afskærmende beplantning rundt om. Lokalplan nr. 14.23 muliggør et center til radiokontrollerede modelfly, -skibe og -biler. Lokalplanernes afgrænsning fremgår af bilag 1, kort 4. Helhedsplanen Helhedsplanens formål er at sikre vision og principper for en mere langsigtet fysisk udvikling af 'Det indeklemte areal' og sikre et helhedsorienteret grundlag for den videre planproces. Helhedsplanen skitserer overordnet, hvordan det indeklemte areal kan blive udviklet til erhvervsformål med transport- og distributionserhverv i den nordlige del og med mulighed for generel indpasning af erhverv i den sydlige del. Planens overordnede disponering er defineret ved tre byggeområder, ved en grøn og blå struktur særligt fokuseret omkring de grønne kiler og et beplantningsbælte i områdets kant samt en nord-sydgående fordelingsvej og stiforbindelse langs København-Ringsted Banen. Disse er i helhedsplanen beskrevet gennem fire principper, der kort er beskrevet nedenfor. Infrastruktur og mobilitet Visionen for infrastrukturen er, at den skal være helhedsorienteret, robust og trafiksikker, hvorved tung og blød trafik skal adskilles, og trafikken skal afvikles effektivt. Ny bebyggelse i helhedsplanens område vejbetjenes via en ny nord-sydgående adgangsvej, der lægges i direkte forlængelse af den eksisterende adgangsvej til GCD I i nord. En stor del af den fremtidige trafik tænkes afviklet via Kildebrøndevej og Vejleåvej i nord, mens en mindre del eventuelt kan afvikles via den eksisterende vejadgang til Greve Centervej i syd. Regnvandshåndtering Visionen for områdets regnvandshåndtering er at sikre en bæredygtig og fremtidssikret løsning, der også kan håndtere skybrudssituationer. Helhedsplanens princip for regnvandshåndtering omfatter to bassiner henholdsvis nord og syd for Olsbækken . Desuden skal løsningerne så vidt muligt understøtte de naturlige terrænforhold og lavninger. Helhedsplanens princip for håndtering af regnvand inkluderer ikke grønne tage, grøfter, regnbede o. lign. supplerende løsninger, men det forventes, at disse indarbejdes i lokalplanprocessen. Området ligger i et område med særlige drikkevandsinteresser. Der vil derfor i lokalplanprocessen både være fokus på at forebygge forurening af grundvandet, men også på at sikre nedsivningsmuligheder, så området fortsat kan bidrage til grundvandsdannelsen. Grøn struktur Visionen for den grønne struktur er at styrke biodiversiteten i de grønne kiler, sikre mulighed for spredning af planter og dyr i området, sikre de oplevede frilufts- og landskabsmæssige kvaliteter samt i en vis grad via beplantningsbælte afskærme omgivelserne visuelt mod den kommende bebyggelse. Dette skal både ske ved at bevare og styrke naturværdien i de grønne kiler samt ved at etablere beplantningsbælter i helhedsplanens kantområder. Yderligere fremgår det af helhedsplanen, at der i lokalplanprocessen vil blive stillet krav om etablering af beplantning inden for de tre byggeområder. Bebyggelse og bæredygtighed Stillingtagen til den konkrete bygningsudformning og arkitektur vil blive konkretiseret i lokalplanprocessen. Helhedsplanen lægger dog op til nogle hovedprincipper. Områdets anvendelse lægger i høj grad op til bygninger med et betydeligt volumen, men kan også for den sydlige del rumme mere traditionelt erhverv med mindre enheder. Bebyggelsens formsprog og facadeudtryk tænkes udført i lyse, grå og sorte nuancer sammen med naturmaterialer som træ, metal, transparent glas og begrønne facadepartier. På den måde sikres et nutidigt udtryk, hvor de store 'bygningsvolumener' tilføres variation. Yderligere lægger helhedsplanen op til, at der vil blive arbejdet med udnyttelsen af tagfladerne, da disse både er egnet til opsætning af solceller og opsamling af regnvand til nedsivning. Miljøvurderingen Greve Kommune har vurderet, at helhedsplanen er omfattet af miljøvurderingspligt efter miljøvurderingsloven, idet der planlægges for ændret anvendelse i et større område, som ikke tidligere har været detailplanlagt. Helhedsplanen er vurderet ud fra miljøfaktorerne: Biologisk mangfoldighed, samt flora og fauna Befolkningen og menneskers sundhed Kulturarv Landskab Klima Vand Materielle goder Kumulative effekter Miljøfaktorerne vurderes i forhold til, i hvor høj grad planen vil påvirke disse. Miljøvurderingen konkluderer, at der ved helhedsplanens realisering vil være en væsentlig påvirkning af miljøfaktoren om 'Befolkningen og menneskers sundhed', hvor infrastruktur også er omfattet. Dette skyldes, at udbygning af 'Det indeklemte areal' og de andre kommende lokalplan-projekter kan generere en række kapaci­tetsmæssige problematikker på det omkringliggende vejnet. Dette er nærmere beskrevet i afsnittet om trafikanalyse. Miljøvurderingen anbefaler de samme afværgeforanstaltninger som trafikanalysen. Miljøvurderingen er vedlagt som bilag 3. Trafikanalyse I forbindelse med udarbejdelsen af helhedsplanen er der gennemført indle­dende trafikanalyser for trafikken i området (jf. bilag 4). Trafikanalysen har både inddraget udviklingen af 'Det indeklemte areal' samt andre kommende lokalplan-projekter i de tilstødende områder ved Kildebrøndevej og Greve Centervej, nord og syd for helhedsplan-området. Analyserne indikerer, at der ved samlet udbygning af 'Det indeklemte areal' og de andre kommende lokalplan-projekter kan forventes en række kapaci­tetsmæssige problematikker på det omkringliggende vejnet. Dette gør sig blandt andet gældende på Greve Centervej, i rundkørslen ved Vejleåvej og i det vigepligtsregulerede kryds ved Kilde­brøndevej 60. Der vil således i den videre planlægning være opmærksom­hed på eventuelle tiltag, der kan sikre den nødvendige robusthed og sikker­hed i trafikafviklingen. Analysen forholder sig også til cykeltrafikken på Kildebrøndevej. Analysen antyder, at der i forbindelse med udviklingen af 'Det indeklemte areal' bør indtænkes tiltag, som reducerer risikoen for uheld med cykellister på Kildebrøndevej. Den videre proces Administrationen påtænker at forelægge en politisk sag ultimo 2023, der beskriver udbuds- og lokalplanprocessen for 'Det indeklemte areal'. Lovgrundlag Miljøvurderingsloven. En helhedsplan er ikke en lovpligtig og juridisk bindende plan i planlovens forstand. Økonomiske konsekvenser Helhedsplanen har i sig selv ikke nogen økonomiske konsekvenser. Greve Kommune påtænker at sælge den del af det indeklemte areal, som kommunen ejer. I forbindelse med udviklingen af området skal der forventeligt afsættes midler til de omkostninger, der vil være i forbindelse med udviklingen af området. Det drejer sig bl.a. om infrastrukturen. Øvrige konsekvenser Når 'Det indeklemte areal' er udviklet, har Greve Kommune ikke flere sammenhængende arealer til udvikling af erhverv. Som tidligere nævnt er de nordlige arealer i området udlagt til transport- og distributionserhverv jf. fingerplanen. De sydlige arealer er i kommuneplanen udlagt til også at kunne rumme andre erhvervstyper som f.eks. moderne produktionserhverv eller virksomheder inden for bygge-og anlæg. Da det er Greve Kommune, der blandt andet ejer de sydlige arealer, har kommunen også indflydelse på, hvad disse arealer bliver solgt og udviklet til. Kommunikation Inddragelse af Bystrategisk Råd Bystrategisk Råd har haft mulighed for at komme med input til helhedsplanen i perioden fra den 4. september til og med den 21. september 2023. Bystrategisk Råd har orienteret, at de ikke har nogle bemærkninger til helhedsplanen. Offentlig høring Helhedsplanen behøver ikke at komme i offentlig høring, da det ikke er en lovpligtig og juridisk bindende plan. Administrationen vurderer dog, at det er hensigtsmæssigt at sende helhedsplanen i fire ugers offentlig høring grundet det arealmæssige omfang samt af hensyn til områdets naboer. Miljøvurderingen skal som hovedregel følge samme offentlige høring, som den plan den tilhører. Annoncering Offentliggørelsen af forslaget til helhedsplanen vil ske på kommunens hjemmeside og vil blive annonceret i avisen Sydkysten. Tidsplan Medio november til medio december 2023: Forslag til helhedsplan samt tilhørende miljøvurdering sendes i fire ugers offentlig høring. Plan- og tryghedsudvalgsmødet i november og byrådsmødet i december: Sag om udbuds- og lokalplanproces for 'Det indeklemte areal'. Medio december 2023 til medio januar 2024: Administrationen behandler eventuelle høringssvar og forbereder endelig vedtagelse. Februar og marts 2024: Helhedsplanen forelægges politisk til endelig vedtagelse. Øvrige forhold Maja Bagge Lillelund, Enhedschef for Plan, Vej & Landskab samt Mathilde Lo Nielsen, Planlægger deltager med et oplæg på møde for Plan- og Tryghedsudvalget.", "source_path": "data/greve/raw_dagsordener/Plan- og Tryghedsudvalget_2023-10-10T16:00:00+02:00_684d0784-c439-4fbd-8d65-61f518c6ec54.json"}
{"document_id": "684d0784-c439-4fbd-8d65-61f518c6ec54", "committee": "Plan- og Tryghedsudvalget", "meeting_date": "2023-10-10T16:00:00+02:00", "section_type": "html_fragment", "section_title": "Vejnavn - Tværhøjgård etape tre", "case_number": "23-006466", "agenda_index": 2, "text": "Beslutning Udvalget beslutter, at den nye vej skal hedde Skovbovej. Udvalget bemærker, at veje i det fremtidige areal øst for området så vidt muligt også navngives Skovbovej af administrationen. Fremstilling Sagsprocedure Plan- og Tryghedsudvalget. Resume I forbindelse med udstykning af arealer til opførelse af boliger i Tværhøjgård etape tre, skal der tildeles et nyt vejnavn, som adgangsveje til den nye bebyggelse. Supplerende dagsorden Plan- og Tryghedsudvalget behandlede sagen den 15. august 2023 (pkt. 7) og besluttede at sende sagen tilbage til administrationen for at undersøge, adressen på nabo-bebyggelsen, og for at få uddybet muligheden for at vejen kan hedde Skovbo Alle. Langs Skovbo Alle er der tre eksisterende boligbebyggelser, en fjerde er under udarbejdelse, mens den femte (som denne sag handler om) planlægges. De tre første er opført med adresser Skovbo Alle. Den fjerde boligbebyggelse er beliggende bagved en eksisterende ejendom, som i dag har adressen Skovbovej. Det er administrationens vurdering, at det eksisterende vejnavn 'Skovbovej' skal anvendes til det boligområde bagved ejendommen, idet der i forvejen er en vej her med selvstændigt vejnavn. Den femte boligbebyggelse planlægges, og udvalget skal beslutte vejnavnet. Områderne kan ses på bilag 4. Styrelsen for Dataforsyning og Infrastruktur anbefaler ikke at gå videre med vejnavnet Skovbo Alle til det nye (femte) boligområde, da det ikke vil følge retningslinjerne for vejnavngivning, men vurderes at ville skabe \"vej-navne-forvirring\" i området. Det vil være lettere at orientere sig i området, hvis sidevejene til Skovbo Alle tildeles et selvstændigt vejnavn, da man også hidtil har tildelt sidevejene et selvstændigt vejnavn, med undtagelse af de tre boligøer længst mod nordvest. Indstilling Administrationen indstiller, at udvalget vælger et vejnavn, som foreslået på Facebook og/eller af Greve Museum og ejendomsselskabet. Sagsbeskrivelse Plan- og Tryghedsudvalget skal i forbindelse med udstykning af arealer til opførelse af boliger i Tværhøjgård etape tre, tildele et nyt vejnavn, som adgangsveje for ny bebyggelse (jf. bilag 1a og bilag 1b). Administrationen har derfor undersøgt områdets tidligere gårdnavne via ældre matrikelkort og Historisk Atlas, da denne etape ligger tættest på den gamle Tværhøjgård. Administrationen har indhentet forslag fra Greve Museum og bygherre. Forslagene er blevet delt med Greve borgere til afstemning og nedenstående viser, hvor mange stemmer de enkelte vejnavne har fået. Greve Museum og bygherre foreslår følgende mulige vejnavne: Tværhøjgårdsvej - 2 stemmer Tværhøjgårdsminde - 0 stemmer Tværhøjen - 36 stemmer Olsbæk vej - 0 stemmer Olsbæk Alle - 0 stemmer Greve Museum forslår, at vejen kommer til at hedde noget med Tværhøjgård. Fx Tværhøjgårdsvej eller Tværhøjgårdsminde, da denne etape ligger tættest på den gamle Tværhøjgård. På baggrund af Facebookopslaget er der kommet flere vejnavneforslag (jf. bilag 2). Skovbo Alle - 30 stemmer Skovbovej - 3 stemmer Tværhøjsminde - 3 stemmer Den nye private fællesvej får udkørsel til den eksisterende ”Skovbo Alle” og ligger et stykke fra etape et, som har adresse Skovbo Alle. Styrelsen for Dataforsyning og Infrastruktur anbefaler ikke, at gå videre med vejnavnet Skovbo Alle, da det vurderes at ville skabe \"vej-navne-forvirring\" i området. Vejnavnet Skovbovej er i området i forvejen og etapen ligger tættest på den gamle Tværhøjgård, som nævnt af Greve Museum. Udvalget kan vælge andre navne end de foreslåede. Inden endelig effektuering skal navnene reserveres og retskrivningsgodkendes i styrelsen for Dataforsyning og Infrastruktur. De ovenstående forslag er alle reserveret og retskrivningsgodkendt. Overblik kan ses jf. bilag 3. Lovgrundlag Bekendtgørelse nr. 271 om vejnavne og adresser. Økonomiske konsekvenser Der er ingen økonomiske konsekvenser for Greve Kommune. Kommunikation De foreslåede adresser er retskrivningsgodkendt i styrelse for dataforsyning og effektivisering (jf. bilag 3). Greve Museum og bygherrer er blevet hørt, og forslagene er blevet afstemt af Greve borgere på Facebook. Sagens forløb 15-08-2023 Plan- og Tryghedsudvalget Sagen sendes tilbage til administrationen for at undersøge, hvad nabo-bebyggelsen har af adresser, og for at få uddybet muligheden for at vejen kan hedde Skovbo Alle.", "source_path": "data/greve/raw_dagsordener/Plan- og Tryghedsudvalget_2023-10-10T16:00:00+02:00_684d0784-c439-4fbd-8d65-61f518c6ec54.json"}
{"document_id": "684d0784-c439-4fbd-8d65-61f518c6ec54", "committee": "Plan- og Tryghedsudvalget", "meeting_date": "2023-10-10T16:00:00+02:00", "section_type": "html_fragment", "section_title": "Budgetopfølgning 2 (2023) Plan- og Tryghedsudvalget", "case_number": "23-003100", "agenda_index": 3, "text": "Beslutning Orienteringen blev taget til efterretning. Fremstilling Sagsprocedure Plan- og Tryghedsudvalget. Resume I indeværende sag orienteres Plan- og Tryghedsudvalget om indholdet i budgetopfølgning 2 2023 inden for eget udvalgsområde. Budgetopfølgning 2 2023 blev behandlet af Byrådet den 2. oktober 2023. Indstilling Administrationen indstiller, at sagen tages til efterretning. Sagsbeskrivelse Sagen skal ses i sammenhæng med den samlede budgetopfølgning 2 2023, som er udarbejdet pr. 31. juli 2023 og blev behandlet af Byrådet den 2. oktober 2023 (pkt. 10). Afvigelser på udvalgets område gennemgås nedenfor. Områder under Plan- og Tryghedsudvalget Gennemgangen af udvalgets område viser en budgetudfordring på 0,3 mio. kr. som alene omhandler merudgifter til midlertidig beboelse for fordrevne fra Ukraine. Afvigelser inden for udvalgets område kan ses i bilag 1. Økonomiske konsekvenser Sagen har ingen selvstændig økonomiske konsekvenser, da det bevillingsmæssige er besluttet i budgetopfølgning 2 (2023) Bevillingssag, som blev behandlet af Byrådet den 2. oktober (pkt. 11).", "source_path": "data/greve/raw_dagsordener/Plan- og Tryghedsudvalget_2023-10-10T16:00:00+02:00_684d0784-c439-4fbd-8d65-61f518c6ec54.json"}
{"document_id": "684d0784-c439-4fbd-8d65-61f518c6ec54", "committee": "Plan- og Tryghedsudvalget", "meeting_date": "2023-10-10T16:00:00+02:00", "section_type": "html_fragment", "section_title": "Integrations- og Hjemsendelsespolitik 2023-2026 - orientering", "case_number": "23-010636", "agenda_index": 4, "text": "Beslutning Orienteringen blev taget til efterretning. Fremstilling Sagsprocedure Plan- og Tryghedsudvalget. Resume Administrationen orienterer om planer for arbejdet med Integrations- og Hjemsendelsespolitikken, i perioden fra 2023 til 2026. Arbejdet tager udgangspunkt i Greve Kommunes vision, politikkens temaer og de ønskede effekter, der er opstillet i politikken. Arbejdet bliver struktureret ud fra handleplaner, som ud over beskrivelse af relevante indsatser, beskriver indhold og frekvens af de opfølgninger, der fremlægges i fagudvalg og Byrådet. Indstilling Administrationen indstiller, at orienteringen tages til efterretning. Sagsbeskrivelse Byrådet vedtog den 23. maj 2022 vision for Greve Kommune 'Naturligvis Greve – gennem helhedssyn og fællesskaber'. Til visionen er der formuleret i alt otte politikker, som sammen med strategier på det planmæssige område, sætter retningen for Greve Kommunes planlægning, borgerettede indsatser og øvrige virke. Byrådet godkendte den 15. maj 2023(pkt. 25) Integrations- og Hjemsendelsespolitikken. Politikken tager udgangspunkt i Greve Kommunes vision og kobler mere specifikt til visionens temaer om bæredygtig kommune, aktivt foreningsliv og hverdag med indhold. I denne sag orienterer administrationen om arbejdet med Integrations- og Hjemsendelsespolitikken. Integrations- og Hjemsendelsespolitikken dækker flere fagområder i Greve Kommune, og administrationen vil på tværs arbejde med og følge op i forhold til de indsatser, der skal indfri politikkens ønskede effekter. Handleplansoversigt Arbejdet med politikkerne styres gennem handleplaner. Opfølgningen overfor fagudvalg og Byrådet fremlægges i handleplansoversigter, som giver overblik og status, på tværs af de handleplaner administrationen arbejder med. Den til sagen vedlagte handleplansoversigt (jf. bilag 1), omhandler Integrations- og Hjemsendelsespolitikkens temaer og ønskede effekter. I status-kolonnen fremgår de handlinger, som administrationen enten gennemfører eller planlægger at gennemføre for at arbejde med politikken. Status-kolonnen oplyser også, hvornår administrationen påtænker at orientere Plan- og Tryghedsudvalget om arbejdet. Økonomiske konsekvenser Sagen har ingen økonomiske konsekvenser for Greve Kommune. Opfølgningen på arbejdet med politikkerne, bliver koordineret med budgetprocessen, så eventuelle økonomiske prioriteringer til indfrielse af ønskede effekter med videre, kan fremsættes politisk. Tidsplan Administrationen udarbejder i løbet af andet halvår 2023 handleplaner for hver af de ønskede effekter, der har til formål at sikre en systematisk planlægning, gennemførelse og opfølgning. Opfølgningen på de ønskede effekter vil tilgå Plan- og Tryghedsudvalget, gennem løbende orienteringspunkter på udvalgsmøderne.", "source_path": "data/greve/raw_dagsordener/Plan- og Tryghedsudvalget_2023-10-10T16:00:00+02:00_684d0784-c439-4fbd-8d65-61f518c6ec54.json"}
{"document_id": "684d0784-c439-4fbd-8d65-61f518c6ec54", "committee": "Plan- og Tryghedsudvalget", "meeting_date": "2023-10-10T16:00:00+02:00", "section_type": "html_fragment", "section_title": "Orientering fra formanden/gensidig orientering", "case_number": "22-003659", "agenda_index": 5, "text": "Beslutning Orienteringen blev taget til efterretning. Fremstilling Sagsprocedure Plan- og Tryghedsudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller at eventuelle orienteringer tages til efterretning.", "source_path": "data/greve/raw_dagsordener/Plan- og Tryghedsudvalget_2023-10-10T16:00:00+02:00_684d0784-c439-4fbd-8d65-61f518c6ec54.json"}
{"document_id": "684d0784-c439-4fbd-8d65-61f518c6ec54", "committee": "Plan- og Tryghedsudvalget", "meeting_date": "2023-10-10T16:00:00+02:00", "section_type": "html_fragment", "section_title": "Huskeliste og orientering fra administrationen", "case_number": "22-003655", "agenda_index": 6, "text": "Beslutning Administrationen orienterede yderligere om regeringens udspil for vedvarende energianlæg. 19 kommuner har udpeget 32 steder til grønne energiparker. Der er ingen i Greve Kommune. Fremstilling Sagsprocedure Plan- og Tryghedsudvalget. Resume I sagen gives et kort overblik over administrationens orienteringspunkter. Indstilling Administrationen indstiller, at eventuelle orienteringer tages til efterretning. Sagsbeskrivelse Administrationen orienterer om følgende: Orientering om klage fra Tværhøjgård E3 ApS Administrationen har den 14. august 2023 modtaget en klage fra Tværhøjgård E3 ApS (klager) vedrørende indberetning af Kommuneplan 2021. Klager mener, at Tværhøjgård ’Etape 4’ skal ligge i første halvdel af planperioden i kommuneplanens rækkefølgeplan (2021-2027) og ikke i anden halvdel af planperioden (2028-2033), som er tilfældet. Klager mener, at kommuneplanen er indberettet forkert, fordi ’Lokalplan nr. 14.54 – Tværhøjgård etape 3’ med tilhørende ’Kommuneplantillæg nr. 9’ flyttede Tværhøjgård ’Etape 3’ fra anden halvdel af planperioden til første halvdel af planperioden i Kommuneplan 2017. I Kommuneplan 2017 omfattede Tværhøjgård Etape 3 hele den sidste del af Tværhøjgård. Administrationen er af den opfattelse, at det kun var den del af etape 3, der blev lokalplanlagt for med ’Lokalplan nr. 14.54 – Tværhøjgård etape 3’, der blev flyttet til første halvdel af planperioden. Fremrykningen til første halvdel af planperioden var bl.a. mulig grundet etablering af friarealer og et støjafskærmende bakkelandskab. Med kommuneplantillægget ønskede Greve Kommune ikke at fremme hele den daværende ’Etape 3’ grundet støj fra RC-centeret (klub for modelsport med biler, fly, både mm.), da det ville give en miljøkonflikt mellem RC-centeret og det nye boligområde (etape 3). Den del af den oprindelige ’Etape 3’, der med ’Lokalplan nr. 14.54’ ikke blev lokalplanlagt for, fik med Kommuneplan 2021 navnet ’Etape 4’. Klager har i kommuneplanens offentlige høring haft mulighed for at komme med høringssvar, hvilket klager ikke har gjort. Administrationen har svaret Planklagenævnet, at administrationen ikke finder der er hold i klagen jf. ovenstående. Sagen ligger i øjeblikket til behandling i Planklagenævnet.", "source_path": "data/greve/raw_dagsordener/Plan- og Tryghedsudvalget_2023-10-10T16:00:00+02:00_684d0784-c439-4fbd-8d65-61f518c6ec54.json"}
{"document_id": "684d0784-c439-4fbd-8d65-61f518c6ec54", "committee": "Plan- og Tryghedsudvalget", "meeting_date": "2023-10-10T16:00:00+02:00", "section_type": "html_fragment", "section_title": "Plan- og Tryghedsudvalgets mødekalender 2023", "case_number": "22-003652", "agenda_index": 7, "text": "Beslutning Orienteringen blev taget til efterretning. Fremstilling Sagsprocedure Plan- og Tryghedsudvalget. Resume I sagen gives et overblik over Plan- og Tryghedsudvalgets møder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Kalenderen er vedlagt som bilag.", "source_path": "data/greve/raw_dagsordener/Plan- og Tryghedsudvalget_2023-10-10T16:00:00+02:00_684d0784-c439-4fbd-8d65-61f518c6ec54.json"}
{"document_id": "684d0784-c439-4fbd-8d65-61f518c6ec54", "committee": "Plan- og Tryghedsudvalget", "meeting_date": "2023-10-10T16:00:00+02:00", "section_type": "html_fragment", "section_title": "Underskriftsark", "case_number": "22-003657", "agenda_index": 8, "text": "Fremstilling Sagsprocedure Plan- og Tryghedsudvalget. Resume Elektronisk underskriftsark.", "source_path": "data/greve/raw_dagsordener/Plan- og Tryghedsudvalget_2023-10-10T16:00:00+02:00_684d0784-c439-4fbd-8d65-61f518c6ec54.json"}
