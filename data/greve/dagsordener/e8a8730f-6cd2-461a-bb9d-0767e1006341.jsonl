{"document_id": "e8a8730f-6cd2-461a-bb9d-0767e1006341", "committee": "Økonomiudvalget", "meeting_date": "2024-08-28T08:00:00+02:00", "section_type": "html_fragment", "section_title": "Godkendelse af dagsorden", "case_number": "21-014439", "agenda_index": 0, "text": "Beslutning Godkendt. Afbud: Brigitte Klintskov Jerkel Fremstilling Sagsprocedure Økonomiudvalget. Resume Godkendelse af dagsorden for mødet den 28. august 2024. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Økonomiudvalget_2024-08-28T08:00:00+02:00_e8a8730f-6cd2-461a-bb9d-0767e1006341.json"}
{"document_id": "e8a8730f-6cd2-461a-bb9d-0767e1006341", "committee": "Økonomiudvalget", "meeting_date": "2024-08-28T08:00:00+02:00", "section_type": "html_fragment", "section_title": "Lukket: Skovrejsning", "case_number": "23-002510", "agenda_index": 1, "text": "Økonomiudvalget anbefaler, overfor Byrådet, at Klima-, Teknik- og Miljøudvalget indstilling godkendes. Økonomiudvalget anbefaler, overfor Byrådet, at Plan- og Tryghedsudvalgets indstilling godkendes. Afbud: Brigitte Klintskov Jerkel", "source_path": "data/greve/raw_dagsordener/Økonomiudvalget_2024-08-28T08:00:00+02:00_e8a8730f-6cd2-461a-bb9d-0767e1006341.json"}
{"document_id": "e8a8730f-6cd2-461a-bb9d-0767e1006341", "committee": "Økonomiudvalget", "meeting_date": "2024-08-28T08:00:00+02:00", "section_type": "html_fragment", "section_title": "Evaluering af Europa-Parlamentsvalg 2024", "case_number": "24-005856", "agenda_index": 2, "text": "Beslutning Økonomiudvalget anbefaler, overfor Byrådet, at tage evalueringen til efterretning med bemærkning om at beregning vedr. brevstemmer på Lanagergaard skal korrigeres frem mod Byrådsmøde. Afbud: Brigitte Klintskov Jerkel Fremstilling Sagsprocedure Økonomiudvalget og Byrådet Resume Der har været afholdt Europa-Parlamentsvalg den 9. juni 2024. I denne sag evalueres Greve Kommunes afholdelse af valget. Supplerende sagsfremstilling Administrationen gør opmærksom på, at den korrekte beregning for det nye brevstemmested, Langagergård, er 0,7 personaletime, svarende til cirka 204 lønkroner pr brevstemme, samlet 18.600 kroner for 91 afgivne stemmer. Indstilling Administrationen indstiller, at evalueringen tages til efterretning. Sagsbeskrivelse Mange forskellige afdelinger bidrager til opgaveløsningen og samlet er cirka 200 medarbejdere involveret i afviklingen af et valg. Stemmeprocenten i Greve var ved dette valg på 54,8. Stemmeprocenten på landsplan var på 58,3. Ved Europa-Parlamentsvalget i 2019 var stemmeprocenten i Greve på 66,35 og på landsplan var den på 66,1. Afviklingen af Europa-Parlamentsvalget 2024 forløb godt ud fra en samlet betragtning. I det følgende gennemgås elementer fra valgafviklingen, og der orienteres om to valgklager. Valgstyrere og valgtilforordnede Rekruttering af valgtilforordnede blandt alle vælgere i kommunen Ved evalueringen af Folketingsvalget i 2022, besluttede Byrådet i december 2022, punkt 25, at der ved næstkommende valg skulle gøres forsøg med at de politiske partier udpeger valgstyrere og administrationen rekrutterer valgtilforordnede blandt alle vælgere i kommunen. Baggrunden for beslutningen var, at det var vanskeligt at få nok valgtilforordnede via partierne til de to valg der blev afholdt i 2022: folkeafstemning og folketingsvalg. Rekrutteringen af valgtilforordnede blandt alle vælgere i kommunen indebar, at flere af valgstederne havde flere nye ansigter blandt de valgtilforordnede. De ledende valgsekretærer på valgstederne har alle meldt tilbage, at de kun har positive erfaringer med de nye valgtilforordnede, som var kompetente, positive og arbejdsomme hele valgdagen. På grund af tekniske udfordringer med rekrutteringssystemet, som medførte fejl i tilmeldingsproceduren, holdt administrationen møde med valgbestyrelsen undervejs i rekrutteringsforløbet. Valgbestyrelsen gav udtryk for, at der ved kommende valg igen skal rekrutteres valgtilforordnede blandt partierne og efterfølgende suppleres med vælgere for hele kommunen, hvis det viser sig nødvendigt. Administrationen kan samlet konkludere, at der er gode erfaringer med rekruttering af valgtilforordnede blandt alle vælgere i kommunen, men hvis Byrådet ønsker en anden model ved næstkommende valg, kan dette godt håndteres. Diæter til valgstyrere og valgtilforordnede Byrådet besluttede den 13. marts 2024, punkt 13, at der ved dette valg skulle udbetales højeste diæt til valgstyrere og valgtilforordnede. Der kan højst udbetales en diæt, som svarer til fem gange laveste sats. Beslutningen om at udbetale højeste diæt ved dette valg indebar, at alle valgstyrere og valgtilforordnede modtog en diæt på 4.500 kr. for deres deltagelse på valgdagen, og at valgstyrerne derudover modtog en diæt på 2.250 kr. for deres deltagelse i undervisningen før valgdagen. Samlet har kommunen haft følgende udgifter til diæter ved dette valg: Valgstyrerformænd og valgstyrere: 20 personer som fik hver 4.500 kr. for valgdagen + 2.250 kr. for undervisningen = 135.000 kr. Valgtilforordnede: 60 personer som fik hver 4.500 kr. for valgdagen = 270.000 kr. I alt: 405.000 kr. Ved tidligere valg har Byrådet besluttet den laveste diæt, som i 2024 ville have været 900 kr. for deltagelse på hele valgdagen og 450 kr. for deltagelse i undervisningen. Til sammenligning kan oplyses, at de ledende valgsekretærer, valgsekretærerne og stemmetællerne modtager et honorar, som er aftalt med de faglige organisationer. Honoraret til de ledende valgsekretærer og valgsekretærerne dækker deres forberedelser op mod valgdagen, deltagelse i undervisning, deltagelse på hele valgdagen indtil alle stemmer er talt op og indberettet samt deltagelse på fintællingsdagen. Stemmetællernes honorar dækker over optælling af stemmer på valgaftenen og ved fintællingen. Ved Europa-Parlamentsvalget, der fandt sted en søndag, modtog de ledende valgsekretærer et honorar på 6.800 kr., valgsekretærerne et honorar på 6.000 kr. og stemmetællerne modtog et honorar på 1.650 kr. Administrationen skønner, at den høje diæt til valgstyrerformænd, valgstyrere og valgtilforordnede ved dette valg har haft betydning for den store interesse for at melde sig som valgtilforordnet. Valgstyreres og valgtilforordnedes kompetencer På baggrund af konkrete erfaringer fra dette og tidligere valg, vil administrationen fremadrettet henstille til, at valgstyrere og valgtilforordnede har relevante kompetencer, som følger med opgaven. Det kan fx være ledelsesmæssige kompetencer for valgstyrere. For valgtilforordnede kan det være relevante it-kompetencer og fysisk form til at stå op og gå omkring i flere timer i løbet af en dag. Brevstemmer Vælgere, som er forhindret i at stemme på valgdagen, kunne ved dette valg stemme på Greve Rådhus, biblioteket i Hundige, biblioteket i Tune og på Langagergaard i Karlslunde, i brevstemmeperioden. Personer, som er forhindret i at tage til et brevstemmested, kan ved alle valg søge om at brevstemme i eget hjem eller på et af kommunens plejecentre. Der blev afgivet 1957 brevstemmer i Greve Kommune. Samlet blev der i Greve Kommune afgivet 19.907 stemmer til Europa-Parlamentsvalget. Det vil sige at 10 % af de afgivne stemmer, var brevstemmer. Byrådet besluttede den 13. marts 2024, punkt 13, at der, som noget nyt, skulle etableres et brevstemmested på Langagergaard i Karlslunde, at bibliotekerne skulle modtage brevstemmer indenfor almindelig bemandet åbningstid og at der i Borgerservice skulle holdes ekstraordinært åbent de sidste to lørdage af brevstemmeperioden. Administrationen var desuden ude og indhente brevstemmer hos vælgere på plejecentre og i eget hjem hen over tre dage i slutningen af maj. Nedenstående tabel viser, hvor mange brevstemmer der blev afgivet i brevstemmeperioden. På brevstemmesteder Borgerservice 715 Hovedbiblioteket 967 Tune Bibliotek 109 Langagergaard 91 Indhentede brevstemmer Øvrige plejecentre 46 Eget hjem 29 Total 1957 I lighed med tidligere år, blev halvdelen af brevstemmerne afgivet i løbet af de sidste 14 dage af brevstemmeperioden. På brevstemmestedet Langagergaard blev der afgivet 41 brevstemmer indtil de sidste to dage af brevstemmeperioden, hvor der blev afgivet 50 brevstemmer. På det nye brevstemmested Langagergaard var der to medarbejdere i hele brevstemmeperioden, tre dage om ugen i 2-3 timer ad gangen. Helligdage undtaget. Samlet var der medarbejdere på Langagergaard til at modtage brevstemmer i 31 timer, gange to personaler, svarende til 62 personaletimer. Det vil sige, at pr. brevstemme afgivet på Langagergaard er der brugt 1,5 personaletimer, svarende til cirka 450 lønkroner pr. brevstemme eller samlet 41.000 kr. for modtagelsen af 91 brevstemmer. Hertil kommer personaletimer til etablering af brevstemmestedet og logistik forbundet hermed. På bibliotekerne og i Borgerservice er det personalet, som i forvejen er til stede, der tager imod brevstemmer. Involvering af valgbestyrelsen undervejs Administrationen holdt to møder med valgbestyrelsen i forbindelse med forberedelserne til valgdagen. Valgbestyrelsen ønsker ved kommende valg at blive holdt orienteret om relevante processer i arbejdet med at planlægge afviklingen af et valg. Administrationen kan i lighed hermed konstatere, at en løbende involvering af valgbestyrelsen har skabt værdi, og frem mod næstkommende valg, vil administrationen invitere valgbestyrelsen til orienterende møder. Trafikken ved Greve Idrætscenter Ved tidligere valg har der været udfordringer med kødannelser ved ind- og udkørsel ved Greve Idrætscenter. Det var ikke en udfordring ved dette valg. Forklaringen er formentlig dels den lavere stemmeprocent og dels at valget blev afholdt på en søndag, hvor de fleste vælgere har fri og derfor har mulighed for at stemme hele dagen og ikke kun i ydertidspunkterne morgen eller aften. Valgklager To vælgere har klaget over Greve Kommunes afholdelse af valget. Valgklager ved Europa-Parlamentsvalg behandles af Folketingets Udvalg til Valgs Prøvelse. Klagerne og deres udfald fremgår af Betænkning om Europa-Parlamentsvalget. Administrationen har fået medhold i begge klager, men vil alligevel bruge klagerne til at se på om, der er procedurer, der kan forbedres. Valgbestyrelsen er blev orienteret om de to valgklager og borgerne har fået direkte besked om udfaldet af Indenrigsministeriet på vegne af Folketingets Udvalg til Valgs Prøvelse. Opsamling På baggrund af erfaringerne fra afviklingen af Europa-Parlamentsvalget 2024, vil administrationen op mod næstkommende valg forelægge model for rekruttering af valgstyrere og valgtilforordnede, hvor partierne først udpeger og derefter rekrutteres der bredt, forslag til størrelsen af diæter og valgstyreres og valgtilforordnedes kompetencer, involvere valgbestyrelsen om relevante forhold i arbejdsprocesserne op mod valgdagen, forelægge revideret model for brevstemmemodtagelse i Karlslunde. Økonomiske konsekvenser Evalueringssagen har ingen økonomiske konsekvenser for Greve Kommune.", "source_path": "data/greve/raw_dagsordener/Økonomiudvalget_2024-08-28T08:00:00+02:00_e8a8730f-6cd2-461a-bb9d-0767e1006341.json"}
{"document_id": "e8a8730f-6cd2-461a-bb9d-0767e1006341", "committee": "Økonomiudvalget", "meeting_date": "2024-08-28T08:00:00+02:00", "section_type": "html_fragment", "section_title": "Budget 2025-28 - 1. behandling", "case_number": "24-000963", "agenda_index": 3, "text": "Beslutning Økonomiudvalget førstebehandlede budgetforslag 2025-28 og anbefaler, overfor Byrådet, at model A indstilles som afstemningsprocedure ved 2. behandling af budget 2025-28. Afbud: Brigitte Klintskov Jerkel Fremstilling Sagsprocedure Økonomiudvalget og Byrådet. Resume Greve Kommunes budget danner grundlag for kommunens aktiviteter og service til borgerne. Direktionen har på baggrund af det samlede budgetmateriale udarbejdet direktionens budgetforslag for Budget 2025-28, som blev udsendt i høring den 22. august 2024. Byrådet skal behandle budgetforslag til Budget 2025-28 to gange med mindst tre ugers mellemrum. Førstebehandling finder sted den 4. september og andenbehandlingen finder sted den 2. oktober 2024. Med denne sag oversendes budgetforslaget til Byrådets behandling og afstemningsproceduren for Byrådets andenbehandling drøftes. Indstilling Administrationen indstiller, 1. at direktionens budgetforslag 2025-28 førstebehandles 2. at model A vælges til afstemningsprocedure ved 2. behandling af budget 2025-28 Sagsbeskrivelse Direktionens budgetforslag 2025-28 Direktionen har på baggrund af det samlede budgetmateriale udarbejdet direktionens budgetforslag 2025-28, som indstilles til førstebehandling. Direktionens budgetforslag fremgår af bilaget. Byrådet besluttede på mødet den 11. december 2023 proceduren for budgetlægningen 2025-28 - herunder at direktionen fremmer et forslag til budget 2025-28, der sikrer et budget inden for rammerne af Greve Kommunes økonomiske politik. Det blev besluttet, at basisbudgettet indeholder nedenstående og at der derudover udarbejdes katalog med tekniske rettelser, effektiviserings- og besparelseskatalog samt udvidelseskatalog (både drift og anlæg). Budgetårene 2025-28 opdateret med nyeste pris- og lønskøn baseret på KL ́s udmeldinger Konsekvenserne af eventuelle tillægsbevillinger, som Byrådet har besluttet i de løbende budgetopfølgninger eller i selvstændige sager Genberegning af kommunens indtægter (skatter, tilskud og udligning) opdateret med KL ́s model og med udgangspunkt i gradvist at hæve den kommunale indkomstskat svarende til den ramme, der blev givet som følge af tab på udligningsreformen Finansielle poster (renter, afdrag, lånoptag m.v.) Investeringsoversigten (oversigt over anlægsprojekter) baseret på det vedtagne budget 2024-27, korrigeret for politiske beslutninger truffet siden budgetvedtagelsen Konsekvenserne af Skønskatalog for udviklingen på arbejdsmarkedsområdet Konsekvenserne af DUT-katalog Konsekvenserne af Demografikatalog Verdenssituationen og konjunktur præger i stor grad økonomien, ligesom årets Økonomiaftale har stor betydning. Greve Kommunes statsgaranterede indtægter er reduceret med i alt 5,7 mio. kr. ift. forventningen til 2025. Reduktionen er en konsekvens af, at den tekniske nedjustering af kommunernes balancetilskud er højere end løftet i Økonomiaftalen og stigningen i Greve Kommunes skatteindtægter. I Greve Kommune skal budget 2025-28 bl.a. håndtere stigende udgifter på det specialiserede børneområde, udmøntning af Trepartsaftalen om løn- og arbejdsvilkår, stigende udgifter til specialundervisning, underfinansiering af kommunal medfinansiering, mellemkommunale betalinger i forhold til skoler og SFO og en længere række øvrige tekniske rettelser. Forud for arbejdet med budget 2025-28 har administrationen udarbejdet 4 budgetanalyser, som tidligere er offentliggjort som en del af budgetmaterialet (Botilbudsanalyse, Fortsættelse af administrative justeringer, Visiteret kørsel og befordring samt Foranalyse af service- og vedligeholdelsesopgaver i Teknisk Service) samt opdateret benchmark af kommunens serviceområder. De eventuelle økonomiske konsekvenser indgår i direktionens samlede budgetforslag. Direktionens budgetforslag indeholder i alt effektiviseringer og besparelser for 23,3 mio. kr. og udvidelsesforslag for 16,7 mio. kr. i 2025. På anlægsområdet indeholder budget 2025-28 en ændret periodisering af allerede besluttede anlægsprojekter, som udskyder projekter til senere budgetår. Der reperiodiseres udgifter for 43,7 mio. kr. mellem årene og beløb flyttes til 2029 og senere. Ændringerne følger dels af pres på anlægsrammen, dels af det aktuelle prisniveau i anlægssektoren og dels af at gøre plads til nye bruttoanlægsforslag. Direktionens budgetforslag indeholder den skattestigning, som Byrådet vedtog med budget 2021, som øger finansiering med 8 ,2 mio. kr. i 2025. Direktionens budgetforslag 2025-28 har følgende budgetoverblik for budget 2025-28: Resultatopgørelse (mio. kr.) 2025 2026 2027 2028 Indtægter – Skatter, tilskud og udligning -3.844,1 -4.056,0 -4.159,8 -4.375,4 Driftsudgifter 3.720,2 3.880,3 4.033,6 4.200,3 Renter og kursregulering 3,9 3,2 5,1 4,6 Ordinært driftsresultat -120,0 -172,6 -121,1 -170,6 Anlægsudgifter, netto 162,8 184,3 162,8 124,8 Køb og salg af grunde og ejendomme og fondsmidler -32,6 -17,6 -4,6 -4,6 Skattefinansieret området 10,2 -6,0 37,0 -50,4 Afdrag på lån samt lånoptag (netto) 30,3 42,1 44,9 47,7 Øvrige forskydninger 39,1 37,0 -4,3 -0,1 Ændring i likvide aktiver, i alt 79,5 73,2 77,6 -2,8 *Note: + = udgift og - = indtægt Direktionens budgetforslaget overholder Greve Kommunes Økonomiske Politik og den af KL udmeldte service- og anlægsramme. O verholdelse af den økonomiske politik Budget 2025 Ordinært driftsoverskud på 120 mio. kr. årligt -120,0 Teknisk serviceramme skal overholdes -2,9 Teknisk anlægsramme skal overholdes -1,2 Anlægsbudget på mindst 70 mio. kr. (obs på forudsætning om finansiering fra salg ved anlægsudgifter udover de 70 mio. kr.) 162,8 Gennemsnitlig likviditet på mindst 200 mio. kr. 390,2 Bilaget indeholder udover direktionens budgetforslag det samlede budgetmateriale inkl. beskrivelse af effektiviserings- og besparelsesforslag samt forslag til udvidelser og bruttoanlægsforslag, der ikke medgår i direktionens budgetforslag. Forslag, der medgår i direktionens budgetforslag, er markeret med ”x”. Afstemningsprocedure Forud for andenbehandlingen af budgettet fremsender forligspartierne deres ændringsforslag til direktionens budgetforslag (defineret som Budgetforliget). Hvis et eller flere partier står udenfor Budgetforliget kan disse partier enkeltvis eller i én eller flere grupper også fremsende ændringsforslag til budgetforslaget. Ved andenbehandlingen kan Byrådet beslutte at sætte alle enkeltpunkter i henholdsvis Budgetforliget og ændringsforslaget/ene til afstemning, dette kan give op til 300 afstemningspunkter, alternativt kan Byrådet beslutte at gennemføre afstemningen i blokke. Et mere vidtgående ændringsforslag sættes altid til afstemning før et mindre vidtgående. Herunder skitseres fire forskellige modeller for afstemning ved andenbehandlingen. Der stemmes om det samlede budgetforlig og om det/de samlede ændringsforslag fremsendt af øvrige partier. Afstemningen sker således, at der stemmes om det mest vidtgående forslag først. Der stemmes i blokke hvor punkter, der er indstillet af alle partier, sættes til afstemning som ét samlet afstemningspunkt for henholdsvis drift, anlæg og finansposter, og alle punkter med uenighed sættes til afstemning herefter. Punkter med uenighed samles i blokke ift. tilslutningen til punkterne fx samles drift foreslået af forligspartierne, og drift foreslået af andre partier/grupper af partier, og tilsvarende for anlæg og finansposter. Som alternativ til model B stemmes der i blokke hvor punkter, der er indstillet af alle partier sættes til afstemning som ét samlet afstemningspunkt for henholdsvis drift, anlæg og finansposter. Alle ændringsforslag med uenighed sættes til afstemning enkeltvist herefter. Der stemmes enkeltvis om alle punkter i de fremsendte ændringsforslag. Afstemningslisten sammensættes af punkter fra Budgetforliget og punkter fremsendt af andre partier/grupper af partier. Anvendelsen af model A, B og C forudsætter fuld enighed blandt alle Byrådets medlemmer om metoden. Såfremt der ikke er fuld enighed om en afstemningsprocedure, træder Styrelseslovens bestemmelser i kraft, hvorefter alle ændringsforslag sættes til afstemning enkeltvist (model D), med det mest vidtgående først. Til orientering følger nedenstående drejebog til 2. behandlingen. 1) Borgmesterens fremlæggelsestale 2) Partiernes gruppeformænd får ordet (rækkefølge efter partistørrelse) 3) Debat/replik om budgettet 4) Afstemning 5) Beslutning om øvrige indstillingspunkter til dagsordenspunktet Administrationen indstiller, at Byrådet godkender model A som afstemningsprocedure for andenbehandlingen af budgettet. I forbindelse med både forrige og sidste års budgetproces, blev model A også valgt. Lovgrundlag Styrelsesloven. Økonomiske konsekvenser Sagen har de beskrevne økonomiske konsekvenser, jf. bilag. Øvrige konsekvenser Sagen har de beskrevne øvrige konsekvenser, jf. bilag. Tidsplan Nedenfor fremgår den overordnede tidsplan i hovedtræk: Dato Aktivitet 22. august Høring - Direktionens budgetforslag + kataloger sendes i høring 28. august ØU - 1. Behandling af Budget 2025-28 4. september BY - 1. behandling af Budget 2025-28 6. september Budgetspørgsmål - Frist for modtagelse af budgetspørgsmål 8. september Høring - Frist for aflevering af høringssvar 9. september Høring - Offentliggørelse af høringssvar 12. september Budgetforhandlinger 13. september Budgetforhandlinger 19. september Frist for politiske ændringsforslag kl. 8.00 (hvis det skal medgå i det publicerede ØU-materiale) 25. september ØU – Forberedelse af Byrådet 2. behandling af Budget 2025-28 25. september Frist for politiske ændringsforslag kl. 8.00 (ikke i ØU, men direkte i BY) 26. september Frist for politiske underændringsforslag kl. 8.00 (hvis det skal medgå i det publicerede materiale) 2. oktober BY - 2. behandling af Budget 2025-28", "source_path": "data/greve/raw_dagsordener/Økonomiudvalget_2024-08-28T08:00:00+02:00_e8a8730f-6cd2-461a-bb9d-0767e1006341.json"}
{"document_id": "e8a8730f-6cd2-461a-bb9d-0767e1006341", "committee": "Økonomiudvalget", "meeting_date": "2024-08-28T08:00:00+02:00", "section_type": "html_fragment", "section_title": "Personalepolitisk redegørelse for 2023", "case_number": "22-007508", "agenda_index": 4, "text": "Beslutning Orienteringen blev taget til efterretning. Afbud: Brigitte Klintskov Jerkel Fremstilling Sagsprocedure Økonomiudvalget. Resume Administrationen har udarbejdet en personalepolitisk redegørelse for 2023, som har fokus på Greve Kommune som arbejdsplads og de ansatte i Greve Kommune. Sagen er relevant fordi redegørelsen giver anledning til at overveje personalepolitiske indsatser på udvalgte områder. Sagen bør derfor kobles med sagen om ledelseskompleksitet og indsatser under Program Vores Arbejdsplads, der tillige er på dagsordenen på Økonomiudvalgets møde. Indstilling Administrationen indstiller, at sagen drøftes og tages til efterretning. Sagsbeskrivelse Greve Kommune er en stor arbejdsplads med knap 2.700 ansatte (opgjort som antal fuldtids årsværk for både måneds- og timelønnede), og variationen af funktioner og opgaver er stor. Denne personalepolitiske redegørelse for 2023 giver et overblik over medarbejderne i Greve Kommune og udviklingen i personalesammensætningen. Formålet med redegørelsen er at etablere et ledelses- og styringsværktøj gennem systematisk indsamling af tværgående personalepolitiske nøgletal og initiativer. Det skal også fungere som et dialogværktøj, der kan bruges i kommunens MED-udvalg, samt skabe grundlag for at adressere lokale udfordringer på individuelle arbejdspladser og iværksætte nye tiltag for personalet og arbejdspladsens udvikling. Administrationen har tidligere fremlagt personalepolitisk redegørelser for 2021 og 2022. Redegørelserne er baseret på data fra KMD OPUS (Økonomi og Personalesystem) og Kommunernes og Regionernes Løndatakontor, KRL. I forhold til tidligere års personalepolitiske redegørelser er datagrundlaget i denne redegørelse ændret fra at være data fra december måned til at indeholde årsgrundlag. Dette giver et mere retvisende billede af personale- og lønoplysningerne. Derudover er antallet af timelønnede årsværk medtaget i opgørelsen modsat tidligere års redegørelser. Derudover er der data for sygefravær medtaget i den personalepolitiske redegørelse for 2023. Sygefravær er sammen med personaleomsætning væsentlige indikatorer på medarbejdernes trivsel og dermed kommunens evne til at tilknytte medarbejderne til arbejdspladsen. Nedenfor nævnes et overordnet uddrag af redegørelsens konklusioner, som fremgår samlet på redegørelsens side 3: Antallet af månedslønnede årsværk fra 2022 til 2023 er faldet med 8 fuldtidsårsværk til 2.577. Samtidig er der sket en stigning på 8 fuldtidsårsværk timelønnede årsværk til 117 årsværk fra 2022 til 2023. Redegørelsen viser en positiv udvikling med fald i både sygefravær og personaleomsætning i Greve Kommune og en flot placering i benchmark med andre kommuner. På nogle fagområder er der dog fortsat en personaleomsætning på mellem 20 og 30 pct. Redegørelsen viser endvidere en positiv udvikling i forhold til 2022 på ligestilling ift. køn, på antallet af ansættelser inden for det rummelige arbejdsmarked og på personalets beskæftigelsesgrad. På lønområdet viser en sammenligning med landsgennemsnit for kommuner og kommuner med samme stedtillægssats samt omegnskommuner, at Greve Kommune lønmæssigt er konkurrencedygtige på de fleste overenskomstområder. På en række områder ligger Greve Kommune lavere. Det drejer sig om lærerområdet, hvor Greve kommune ligger lavest i benchmark for samt social -og sundhedspersonale, hvor kommunen ligger lavere end kommuner med samme stedtillægssats og omegnskommunerne, men højere end landsgennemsnittet. Økonomiske konsekvenser Sagen har ingen økonomiske konsekvenser for Greve Kommune. Tidsplan Sagen blev drøftet i HovedMED den 26. juni 2024, og er herefter formidlet til Center- og LokalMED samt via ledelsesstrengen og i styregruppen for Program Vores Arbejdsplads.", "source_path": "data/greve/raw_dagsordener/Økonomiudvalget_2024-08-28T08:00:00+02:00_e8a8730f-6cd2-461a-bb9d-0767e1006341.json"}
{"document_id": "e8a8730f-6cd2-461a-bb9d-0767e1006341", "committee": "Økonomiudvalget", "meeting_date": "2024-08-28T08:00:00+02:00", "section_type": "html_fragment", "section_title": "Ledelseskompleksitet - fastholdelse, rekruttering og talentudvikling", "case_number": "24-004678", "agenda_index": 5, "text": "Beslutning Økonomiudvalget tog sagen til efterretning, og anbefaler i øvrigt, at HovedMED drøfter Byrådets rolle ift. understøttelse af fastholdelse og rekruttering. Afbud: Brigitte Klintskov Jerkel Fremstilling Sagsprocedure Økonomiudvalget Resume I forlængelse af Økonomiudvalgets og fagudvalgenes tidligere drøftelser om ledelseskompleksitet, har Økonomiudvalget bedt om en sag til drøftelse af fastholdelse, rekruttering og talentudvikling. Denne sag uddyber, hvordan administrationen bl.a. i regi af HR-programmet Vores Arbejdsplads arbejder med de tre områder med henblik på fortsat at kunne fastholde og rekruttere kompetente medarbejdere og ledere til Greve Kommunes arbejdspladser for at kunne servicere kommunens borgere og virksomheder og udvikle kommende ledere og specialistmedarbejdere. Indstilling Administrationen indstiller, at Økonomiudvalget tager orienteringen til efterretning og drøfter hvordan man politisk kan indtage en aktiv rolle i forhold til at understøtte fastholdelse og rekruttering til Greve Kommunes arbejdspladser Sagsbeskrivelse Økonomiudvalget har den 24. januar 2024 (pkt. 32), 10. april 2024 (pkt.2) og 12. juni 2024 (pkt. 8) drøftet ledelseskompleksitet. Som led i et samlet fokus på ledelseskompleksitet og på baggrund af input fra fagudvalgenes drøftelser i maj/juni 2024 har Økonomiudvalget bedt om en sag til drøftelse af emnerne fastholdelse, rekruttering og talentudvikling. En forudsætning for at kunne yde den politisk besluttede service til kommunens borgerne og virksomheder er en kommunal forvaltning og kommunale institutioner med kompetente og motiverede medarbejdere og ledere. På det aktuelle arbejdsmarked med høj beskæftigelse, og færre der uddanner sig i retning af velfærdsområderne, er der stor og stigende konkurrence om arbejdskraften. Vores Arbejdsplads - program for fastholdelse og rekruttering Fastholdelse og rekruttering er tæt forbundne – meningsfulde opgaver, dygtige ledere og engagerede medarbejdere fastholder og tiltrækker dygtige og engagerede ansatte. For at styrke evnen til at fastholde og rekruttere dygtige ledere og medarbejdere igangsatte direktionen i 2022 HR-programmet Vores Arbejdsplads, som sikrer en klar strategisk retning for administrationens, fastholdelses- og rekrutteringsindsatser. Programmet igangsætter nye initiativer, og udbreder allerede eksisterende indsatser, fra dele af organisationen til hele organisationen. Programmet understøtter desuden implementering af overenskomstmæssige aftaler som fx trepartsaftalen om Løn- og Arbejdsvilkår, hvorunder der bliver arbejdet med Fremtid på fuldtid , der har til formål at højne andelen af ansatte, der arbejder fuldtid, og Seniorindsats . Vores Arbejdsplads understøtter rekruttering og on-boarding samt fastholdelse ved at styrke arbejdsmiljøarbejdet. Eksempler på konkrete aktiviteter i programmet: Rekruttering Bedre on-boarding af nyansatte ledere Før-leder forløb Samarbejde med lokale ungdomsuddannelser Fastholdelse og arbejdsmiljø Ledernetværk Fortsat understøttelse af ledernes opfølgning på sygefravær Trio samarbejde Seniorindsats Flere på fuld tid Prøvehandlinger med mere effektiv opgaveløsning Talentudvikling – eksempel på indsats under fastholdelse I efteråret 2024 iværksættes et før-leder forløb. Dels for i højere grad at kunne rekruttere ledere internt og dels for at fastholde medarbejderne, men også fordi flere andre kommuner har tilsvarende talentudviklingsaktiviteter. Det er et væsentligt element i at blive opfattet som en attraktiv arbejdsplads, at organisationens matcher tilsvarende arbejdspladsers udviklingsmuligheder. Før-leder forløbet betyder, at ca. 20 potentielle ledere følges ad på diplomuddannelse, løser ledelsesopgaver i deres daglige virke og igennem det godt 11⁄2 års forløb bliver rustet til at søge lederjob – naturligvis helst i Greve Kommune. Dette er et eksempel på en indsats, som udbredes fra Sundheds-og ældreområdet til at gælde alle fagområder. Der er andre muligheder for at udvikle sig på arbejdspladserne i Greve Kommune. Når medarbejderne løser kompetencegivende opgaver, er det i sig selv en udviklingsaktivitet, som kan styrke fastholdelsen. Dybt kendskab til og stadig større erfaring med eget fagområde kan ligeledes skabe motivation og lyst til at forblive ansat i Greve Kommune. Uanset hvilken vej medarbejdere ønsker at bevæge sig, kræver det dygtige ledere, som evner at se medarbejderens udviklingsmuligheder og gribe dem. Sygefraværsindsatser - eksempel på indsats under fastholdelse og arbejdsmiljø Sideløbende med programmet har der gennem en årrække været arbejdet målrettet med sygefraværsindsatser. Det er både i form af konkrete indsatser, hvor personalekonsulenterne kvartalvis gennemgår sygefraværsstatistik og konkrete sager med den enkelte leder, og forebyggende indsatser, hvor de lokale samarbejdsfora kaldet TRIO ( leder, tillidsrepræsentant og arbejdsmiljørepræsentant) er blevet understøttet i at have sygefravær og arbejdsmiljø på dagsordenen for drøftelser samt efteruddannelse i psykisk arbejdsmiljø. Der har de seneste år 2 været differentierede måltal for sygefravær på arbejdspladserne. De differentierede måltal har medvirket til at understøtte fokus på sygefraværsindsatsen i organisationen, ligesom der er udviklet en sygefraværsdatarapport, der udsendes til alle ledere månedsvis. På baggrund af data udsendes adviseringer til lederne, når der skal afholdes sygefraværssamtaler ligesom der er udviklet værktøjer og skabeloner til at understøtte samtalerne og derved højne kvaliteten. Data for sygefravær i Greve Kommune viser, at der er sket et fald i sygefraværet i alle centre fra 2022 til 2023. Greve Kommune ligger også flot i benchmark med øvrige kommuner på sygefraværsområdet. Fx havde Greve Kommune sammen med Gladsaxe Kommune det laveste sygefravær i landet i 2023 på sosu -området. MED-organisationens betydning Udover kommunaldirektøren har fire centerchefer, HR-chefen samt en repræsentant for HovedMED plads i HR-programmets styregruppe, hvilket understreger vigtigheden af MED-organisationens rolle i at skabe attraktive arbejdspladser, hvor medarbejderne er motiverede i opgaverne og samarbejdet til gavn for kommunens borgere og virksomheder. Greve Kommune forhandlede sidste år en ny MED-aftale, som har til formål at skabe en endnu stærkere samarbejdsstruktur gennem medinddragelse. MED organisationen i Greve Kommune er kendetegnet ved tillidsfuldt og konstruktivt samarbejde mellem ledere og medarbejdere i anerkendelse af at begge parter spiller en aktiv rolle i at skabe gode arbejdspladser, hvilket er nødvendigt på et kommunalt arbejdsmarked med fastholdelses- og rekrutteringsudfordringer. Arbejdsmiljøet er et særligt fokus i MED-samarbejdet og afgørende for kommunens evne til at fastholde medarbejderne. HovedMED har netop besluttet en to-årig arbejdsmiljøhandleplan på baggrund af trivselsundersøgelsens resultater og input fra den underliggende MED-organisation. Der er i handleplanen for de næste to år særligt fokus på det psykiske arbejdsmiljø, herunder balancen mellem opgaver og tid samt forebyggelse af arbejdsskader. Roller og ansvar Som det fremgår af den personalepolitiske redegørelse for 2023 står Greve Kommune ikke i en alarmerende situation ift. fastholdelse og rekruttering. Men til trods for der bliver arbejdet målrettet med at skabe gode velfærdsarbejdspladser, som kompetent og effektivt løser opgaverne, kan der ikke ses bort fra, at det bliver tiltagende vanskeligere at rekruttere til fx det tekniske område, jurister, pædagogisk uddannet personale – og helt generelt ledere. Den øverste administrative ledelse løser de strategiske opgaver og vurderer, at der fortsat skal være fokus på både faglig ledelse og på ledelse af forandringer. Ny lovgivning og andre statslige beslutninger ift. kommunernes økonomiske rammer nødvendiggør konstant fokus på effektiviseringer, forenklinger og nye måder at samarbejde og løse opgaver. Mellemlederne skal skabe tidsmæssig og mentalt overskud til ledelse i en hverdag med højt tempo, mange og til tider modstridende krav og stort informations- og kommunikationsbehov internt til medarbejderne såvel som til borgere, virksomheder og andre interessenter. Lederne spiller en afgørende rolle i forhold til fastholdelse, kultur og trivsel på arbejdspladserne. Dette er nærmere beskrevet i sagen Ledelseskompleksitet fra 10. april 2024. MED-organisationen og de lokale TRIO'er , har ansvar for i det daglige at være et konstruktivt samarbejdsforum , som skaber basis for den gode arbejdsplads – jf. ovenstående citat fra MED-aftalen. Nye tiltag som fx prøvehandlinger, ny organisering af opgaverne og øget fleksibilitet som fx Kloge Kvadratmeter er alle eksempler på forandringer der implementeres effektivt, når MED-organisationen er i tæt og god dialog, som det oftest er tilfældet i Greve Kommunes administration. Hvis Økonomiudvalget ønsker en styrkelse af rekrutteringsindsatserne, kan administrationen iværksætte en mere offensiv rekrutteringsstrategi for at skabe opmærksomhed om kommunes arbejdspladser og ledige stillinger. Det kan fx være Videoklip med nuværende ledere eller medarbejdere, der fortæller om arbejdspladsen, opgaverne, samspil med borgerne og lignende Et mere levende jobsite på kommunens hjemmeside Målrettet employer branding indenfor udvalgte fagområder Små historier fra en medarbejders hverdag gerne med fokus på opgaver, trivsel og god ledelse På nuværende tidspunkt bliver kommunens ledige stillinger annonceret på hjemmesiden, på Jobindex og i nogle tilfælde delt på LinkedIn. På de vanskeligst rekrutteringsområder vil det være en fordel også at annoncere på platforme og i sammenhænge, hvor potentielle jobansøgere allerede befinder sig. På den måde kan jobbet møder kandidaten uden at vedkommende nødvendigvis leder efter et job. Her kan gode, anderledes, interessante, sjove vidnesbyrd være det, der får en dygtig ansøger til at søge jobbet. Økonomiske konsekvenser En mere offensiv rekrutteringsstrategi er ressourcekrævende, mens reduceret brug af traditionelle jobopslag kan medføre besparelser. Kommunikation Økonomiudvalget kan beslutte en mere offensiv kommunikation af Greve Kommune som attraktiv arbejdsplads.", "source_path": "data/greve/raw_dagsordener/Økonomiudvalget_2024-08-28T08:00:00+02:00_e8a8730f-6cd2-461a-bb9d-0767e1006341.json"}
{"document_id": "e8a8730f-6cd2-461a-bb9d-0767e1006341", "committee": "Økonomiudvalget", "meeting_date": "2024-08-28T08:00:00+02:00", "section_type": "html_fragment", "section_title": "APV- og Trivselsundersøgelsens resultater 2024", "case_number": "23-006980", "agenda_index": 6, "text": "Beslutning Økonomiudvalget tog orienteringen til efterretning, og ønsker at medarbejderne får en styrket viden om organisering, beslutningsprocesser og ledelse i kommunen. Afbud: Brigitte Klintskov Jerkel Fremstilling Sagsprocedure Økonomiudvalget Resume Trivselsundersøgelsen i Greve Kommune blev gennemført i april 2024. Resultaterne er fremlagt for Direktionen, Chefgruppen og HovedMED og præsenteres nu for Økonomiudvalget. Denne sag præsenterer de overordnede samlede resultater for Greve Kommune samt en sammenligning med resultaterne fra 2021. Indstilling Administrationen indstiller, at orienteringen om resultaterne tages til efterretning. Sagsbeskrivelse Undersøgelsens opbygning Spørgerammen indeholder i alt 65 spørgsmål delt op i tre dele, der handler om henholdsvis Det psykiske arbejdsmiljø, det fysiske arbejdsmiljø og krænkelser. Den psykiske del er den primære og udgør to tredjedele af spørgsmålene. Spørgerammen er en blanding af kvantitative spørgsmål på en fem-punkts enighedsskala med mulighed for at svare \"Ved ikke\" samt af en række åbne kvalitative spørgsmål. For at muliggøre sammenligning og sporing af udviklingen i svarene, er spørgsmålene identiske med spørgsmålene fra undersøgelsen i 2021. Den Psykiske del består af 6 underkategorier: Hvor tilfreds er du med dit job som helhed, alt taget i betragtning? Din arbejdssituation Din udvikling Din nærmeste leder Din enhed Vores organisation Den fysiske del består af 5 underkategorier: Fysiske forhold Ergonomi Oplæring, instruktion og uddannelse Arbejdsulykker Biologi og kemi Den sidste del vedr. krænkelser og sygefravær består af 5 spørgsmål: Har du inden for de seneste 12 måneder været udsat for mobning i forbindelse med dit arbejde Har du inden for de seneste 12 måneder været udsat for chikane eller anden verbal, krænkende adfærd end mobning i forbindelse med dit arbejde Har du inden for de seneste 12 måneder været udsat for uønsket seksuel opmærksomhed i forbindelse med dit arbejde Har du inden for de seneste 12 måneder været udsat for trusler om vold i forbindelse med dit arbejde Har du inden for de seneste 12 måneder været udsat for fysisk vold i forbindelse med dit arbejde Har du inden for de seneste 12 måneder haft sygefravær der skyldes forhold på arbejdspladsen? Hovedresultaterne af undersøgelsen Svarprocent 2.335 medarbejdere har deltaget i undersøgelsen, hvilket resulterer i en svarprocent på 86,1 pct. (84,7 pct. for den psykiske del og 84,3 pct. for krænkende adfærd). Overordnet tilfredshed 88 pct. af medarbejderne i Greve Kommune har angivet, at de er ”meget tilfredse” eller ”tilfredse” med arbejdet generelt, hvilket resulterer i et gennemsnit på 4 (i 2021 var gennemsnittet 4,2). Resultaterne for den fysiske og psykiske del er på niveau med resultaterne fra 2021, mens resultaterne for krænkende adfærd og sygefravær viser en mindre positiv tendens. Udviklingen i kategorierne Den psykiske del Overordnet er scoren for den psykiske del god og der er en mindre udvikling i positiv retning i forhold til undersøgelsen i 2021. \"Din arbejdssituation\", \"Din udvikling\" scorer højest med en score på 4,1. Det er en lille stigning på 0,1 i forhold til undersøgelsen i 2021. \"Din enhed\" scorer 4,0 og har ligeledes en stigning på 0,1. \"Vores organisation” har en uændret score på 3,6 og \"Din nærmeste leder\" har en uændret score på 4,0. Tendenserne er de samme som ved undersøgelsen 2021, hvor de kategorier som ligger tættest på medarbejdernes egen situation og direkte indflydelse på dagligdag og trivsel, scorer højere og kategorier som ligger mere fjernt og ikke har samme indflydelse scorer lavere. Den fysiske del Overordnet er scoren for Greve Kommune god, men har en mindre udvikling i negativ retning. Det generelle spørgsmål \"Jeg har generelt et godt fysisk arbejdsmiljø, er faldt med 0,1 fra sidste undersøgelse fra 3,9 til 3,8. Kategorierne \"Fysiske forhold\" med en score på 3,6, \"Ergonomi\" med scoren 3,9 og \"oplæring, instruktion og uddannelse\" med scoren 3,9 er uændret i forhold til undersøgelsen i 2021. \"Arbejdsulykker\" med scoren 3,9 og \"Biologi og kemi\" scorer højest af kategorierne med en score på 4,3, den er faldet med 0,1. I kategorien \"Fysiske forhold\" er der størst utilfredshed med indeklima som scorer 3,3 og rengøring der scorer 3,2. Krænkelser Undersøgelsen viser positivt, at Greve Kommune har oplevet et fald i andelen af medarbejdere, der har oplevet mobning, fra 6 pct. til 5 pct. sammenlignet med undersøgelsen i 2021. Andelen der har oplevet uønsket seksuel opmærksomhed, forbliver uændret på 2 pct. Der er sket en stigning i krænkende adfærd fra 9 pct. til 13 pct. og i vold og trusler om vold fra 6 pct. til 9 pct., hvoraf 97-98 pct. af tilfældene involverer vold og trusler fra borgere. Arbejdsrelateret sygefravær 14 pct. af medarbejderne svarer, at de har oplevet arbejdsrelateret sygefravær, hvilket er en stigning på 4 pct. fra den sidste undersøgelse. Antallet af sygefravær på grund af arbejdsulykker faldet med 5 pct. De største stigninger i årsagerne til sygefravær er: en stigning på 12 pct. i øget opgavebelastning og krav i arbejdet, samt en stigning på 13 pct. i chokerende oplevelser på arbejdspladsen Opfølgning på trivselsundersøgelsens resultater Resultaterne er blevet præsenteret for Direktionen, Chefgruppen og HovedMED . Undersøgelsens resultater har ført til, at der i den 2-årige handleplan for arbejdsmiljø for 2024-2026, er medtaget et særligt fokus på flere af de mindre tilfredsstillende resultater fra undersøgelsen, herunder: Balance mellem opgaver og tid, med særligt fokus på arbejdspres og forebyggelse af stress. Forebyggelse af arbejdsulykker, med fokus på at reducere antallet af skader og dermed nedsætte sygefraværet, især hvad angår psykiske skader. Indeklima, kulde og rengøring, med fokus på at fastsætte rengøringsstandarder og prioriteringer Ud over arbejdsmiljøhandlingsplanen har chefgruppen besluttet at drøfte det samlede overblik over indsatsområder i sensommeren, når arbejdspladsernes handleplaner er udarbejdede. Økonomiske konsekvenser Sagen har ingen økonomiske konsekvenser.", "source_path": "data/greve/raw_dagsordener/Økonomiudvalget_2024-08-28T08:00:00+02:00_e8a8730f-6cd2-461a-bb9d-0767e1006341.json"}
{"document_id": "e8a8730f-6cd2-461a-bb9d-0767e1006341", "committee": "Økonomiudvalget", "meeting_date": "2024-08-28T08:00:00+02:00", "section_type": "html_fragment", "section_title": "Lukkedage på rådhuset i julen 2024", "case_number": "24-006600", "agenda_index": 7, "text": "Beslutning Godkendt. Med den bemærkning, at sagen forelægges Byrådet, jævnfør delegationsplanen. Afbud: Brigitte Klintskov Jerkel Fremstilling Sagsprocedure Økonomiudvalget Resume Sagen omhandler mulighed for at lukke rådhuset mandag den 23. december 2024. Indstilling Administrationen indstiller, at Økonomiudvalget drøfter og beslutter at lukke rådhuset den 23. december 2024 at Økonomiudvalget beslutter at Borgerservice skal være åben med tidsbestilling fredag den 20. december 2024 fra kl. 9.00 og 12.00 Sagsbeskrivelse Greve Rådhus er hvert år lukket mellem jul og nytår. Dette betyder i år, at Rådhuset vil være lukket fra tirsdag den 24. december til torsdag den 2. januar. Dermed vil Rådhuset være åbent mandag den 23. december, hvilket betyder, at en del afdelinger vil skulle sikre, at der er tilstrækkelig bemanding den pågældende dag, ligesom hele driften af rådhuset vil skulle fungere. Da der i 2024 er tale om en indeklemt mandag, hvor det er forventningen, at mange medarbejdere gerne vil holde fri, bør det overvejes at holde rådhuset lukket den 23. december i år. Det samme skete i 2019, hvor den 23. december ligeledes faldt på en mandag. Ønsket om lukning af rådhuset kommer fra medarbejdersiden. Spørgsmålet om lukning er drøftet i HovedMED den 26. juni, hvor der var en generel enighed om, at der er flere fordele end ulemper ved en lukning den 23. december i år. Hvis rådhuset er lukket den pågældende dag, vil medarbejderne skulle afvikle dagen med ferie eller afspadsering. Fordele ved at holde lukket: De fleste medarbejdere forventes at have et ønske om at holde ferie i nærheden af julen. Hvis der holdes lukket den 23. december får alle mulighed for at holde ferie fra fredag den 20. december. Det sparrer ressourcer varmemæssigt, vagtmæssigt og i forhold til kantinedrift, at holde lukket. Normalt vil én indeklemt dag betyde, at der er en lav produktivitet på dagen. Fra et arbejdsgiversynspunkt kan det derfor være en fordel, at medarbejderne afvikler dagen som fridag. Ulemper ved at holde lukket: Borgerne har ikke mulighed for at komme i kontakt med rådhuset den pågældende dag. Medarbejderne bliver tvunget til at anvende ferie eller afspadsering. Der er i alt 3 arbejdsdage i forbindelse med julen (23., 27. og 30. december). Lukkedage begrænser medarbejdernes mulighed for selv at tilrettelægge ferieafvikling. I forhold til borgeraspektet har Center for Job og Socialservice samt Center for Politik, Organisation og Borgerbetjening vurderet, at det ikke skaber større udfordringer i forhold til borgerbetjening at holde rådhuset lukket den pågældende mandag. Det vil eventuelt være muligt i stedet at holde Borgerservice skal være åbent for tidsbestilling fredag den 20. december 2024 mellem kl. 9 og 12. I forhold til antallet af pålagte feriedage kan oplyses, at der var i december 2023, var 3 lukkedage, i 2022 4 lukkedage og i 2021 4 lukkedage. Lukningen vil derfor ikke føre til flere tvungne ferie/afspadseringsdage end normalt. På baggrund af ovenstående vurderer administrationen, at der er flest fordele ved at holde Rådhuset lukket den 23. december og anbefaler således dette. Der vil være enkelte opgaver, der fortsat vil skulle varetages den 23. december, herunder visitationsopgaver i relation til sygehustelefonen. Lovgrundlag I henhold til ferieloven skal restferie varsles med mindst en måned. Kommunikation Hvis det besluttes at lukke rådhuset den 23. december, vil det blive kommunikeret ud til organisationen via ledelsesstrengen og på Vores Greve, hvor der orienteres om, at medarbejderne på rådhuset skal reservere 3 feriedage til ferielukning i julen/nytåret. Økonomiske konsekvenser Lukningen vil medføre at kantine og varme kan slukkes tidligere. Øvrige konsekvenser Lukningen vil begrænse borgeradgangen til rådhuset den 23. december jf. ovenfor. Øvrige forhold Der er med sagen ikke taget stilling til, om der skal være lukket på bibliotek og museum mv. Det vil skulle drøftes i KFU.", "source_path": "data/greve/raw_dagsordener/Økonomiudvalget_2024-08-28T08:00:00+02:00_e8a8730f-6cd2-461a-bb9d-0767e1006341.json"}
{"document_id": "e8a8730f-6cd2-461a-bb9d-0767e1006341", "committee": "Økonomiudvalget", "meeting_date": "2024-08-28T08:00:00+02:00", "section_type": "html_fragment", "section_title": "Beredskab 4K - godkendelse af regnskab 2023", "case_number": "24-006457", "agenda_index": 8, "text": "Beslutning Økonomiudvalget anbefaler, overfor Byrådet, at administrationens indstilling godkendes. Afbud: Brigitte Klintskov Jerkel Fremstilling Sagsprocedure Økonomiudvalget og Byrådet. Resume Med denne sag aflægges regnskab 2023 for Beredskab 4K, som beredskabskommissionen godkendte på mødet den 10. april 2024. Ifølge vedtægterne for Beredskab 4K skal ejerkommunerne efterfølgende godkende regnskabet, som er revisionspåtegnet uden bemærkninger af revisionsfirmaet BDO. Indstilling Administrationen indstiller, at regnskab 2023 for Beredskab 4K godkendes. Sagsfremstilling Regnskabet for 2023 afspejler overordnet set, de prioriteringer som beredskabskommissionen aftalte i forbindelse med budget 2023. Der er ikke i regnskab 2023 ekstraordinære eller nævneværdige begivenheder, udover frikøbet af en autosprøjte hos kommuneleasing, som efterfølgende er solgt videre til et andet mellem-kommunalt beredskab på Sjælland. Tabel 1: Beredskab 4K’s regnskab 2023 sammenholdt med regnskab 2022 1.000 kr. (foreløbige 2025-priser) Budget 2022 Regnskab 2022 Budget 2023 Regnskab 2023 Indtægter (-) Kommunalt driftstilskud -30.352 -30.371 -31.173 -31.173 Indtægter, ABA (automatiske brandalarmeringsanlæg) -5.299 -6.605 -6.223 -7.879 Indtægter i alt -35.651 -36.977 -37.396 -39.052 Udgifter (+) Entreprise kontrakt med Falck 26.059 26.072 26.773 26.729 Køretøjer entreprise beredskab 1.214 1.105 1.245 1.886 Frivilligt beredskab inkl. køretøjer 157 489 193 495 Øvrigt operativt beredskab 1.780 2.627 1.857 1.623 Løn- og personaleomkostninger 4.463 4.520 5.319 4.868 Husleje inkl. forbrug og vedligehold 798 1.047 774 1.249 Administrationsudgifter 1.180 1.657 1.234 1.672 Udgifter i alt 35.651 37.517 37.395 38.522 Resultat (+=underskud, -=overskud) 0 540 0 -530 Regnskab 2023 viser et overskud på 0,5 mio. kr. For yderligere information om regnskabet henvises til ”Årsrapport 2023 – Beredskab 4K”, som er vedlagt som bilag. Revisionens gennemgang af regnskabet har ikke givet anledning til bemærkninger. Revisionens øvrige betragtninger fremgår af bilaget \"Revisorerklæring - Beredskab 4K 2023”. Lovgrundlag Beredskabsloven og vedtægterne for Beredskab 4K. Økonomiske konsekvenser Beredskab 4K’s regnskab 2023 viser et overskud på 0,53 kr., som skal ses i sammenhæng med, at selskabet i 2020 havde et overskud på 1,3 mio. kr., og i 2021 og 2022 et underskud på henholdsvis 0,7 mio. kr. og 0,54 mio. kr. Revisionen af beredskabet har ikke givet anledning til bemærkninger. Revisionens øvrige betragtninger fremgår af Årsrapport 2023 for Beredskab 4K. Øvrige konsekvenser Beredskab 4K's budget for 2025-28 behandles efterfølgende.", "source_path": "data/greve/raw_dagsordener/Økonomiudvalget_2024-08-28T08:00:00+02:00_e8a8730f-6cd2-461a-bb9d-0767e1006341.json"}
{"document_id": "e8a8730f-6cd2-461a-bb9d-0767e1006341", "committee": "Økonomiudvalget", "meeting_date": "2024-08-28T08:00:00+02:00", "section_type": "html_fragment", "section_title": "Beredskab 4K - godkendelse af budget 2025-28", "case_number": "24-006460", "agenda_index": 9, "text": "Beslutning Økonomiudvalget anbefaler, overfor Byrådet, at administrationens indstilling godkendes Afbud: Brigitte Klintskov Jerkel Fremstilling Sagsprocedure Økonomiudvalget og Byrådet. Resume Ifølge vedtægterne for Beredskab 4K skal ejerkommunerne godkende budget for det kommende regnskabsår. Beredskabskommissionen behandlede budgettet og ny betalingsmodel den 10. april 2024. Budget 2025-28 oversendes hermed til godkendelse i ejerkommunerne. Indstilling Administrationen indstiller, at budget 2025-28 for Beredskab 4K godkendes, at merudgiften på 0,188 mio. kr. indarbejdes som en teknisk rettelse i budget 2025-28, at ny fordelingsnøgle for driftsbidrag baseret på indbyggertal i Beredskab 4K’s ejerkommuner godkendes. Sagsbeskrivelse Beredskab 4K’s budget 2025 tager udgangspunkt i det eksisterende budget niveau, dog med en opjustering af anlægsbudgettet på 0,85 mio. kr. som følge af udløb af leasingkontrakter og behov for vedligeholdelse af maskinparken. Opjusteringen svarer til en stigning på 2 pct. ud over pris- og lønfremskrivningen. Siden oprettelsen af selskabet er befolkningen i de fire kommuner vokset med mere end 10.000 borgere, svarende til næsten 7 pct., mens budgettet er korrigeret med pris- og lønudviklingen. Det betyder, at der har været en løbende effektivisering og optimering af driften for at kunne servicere flere borgere for samme budget. Samtidig har flere af beredskabets opgaver ændret karakter siden oprettelsen af selskabet, hvilket kræver andet materiel, uddannelse mv., fx til slukning af brand i el-biler, assistance ved stormflod, ulykker på den kommende letbane. Dette indarbejdes i en ny risikobaseret dimensionering, som skal udarbejdes frem mod næste byrådsperiode, og er derfor på nuværende tidspunkt ikke indeholdt i budget 2025-28. Beredskab 4K’s budget 2025 fremgår nedenfor sammenholdt med budget 2024 i faste priser (2025), så det er direkte sammenligneligt. Tabel 1: Beredskab 4K’s budget 2025 sammenholdt med budget 2024 1.000 kr. (foreløbige 2025-priser) Budget 2024 Budget 2025 Indtægter (-) Kommunalt driftstilskud -33.976 -34.826 Indtægter, ABA (automatiske brandalarmeringsanlæg) -6.884 -6.882 Indtægter i alt -40.860 -41.709 Udgifter (+) Entreprise kontrakt med Falck 29.248 29.248 Køretøjer entreprise beredskab 1.635 2.481 Frivilligt beredskab inkl. køretøjer 211 262 Indsatsledelse inkl. køretøjer 1.183 689 Vagtcentral, systemer m.v. 752 923 Løn- og personaleomkostninger 5.606 5.681 Husleje inkl. forbrug og vedligehold 874 1.071 Administrationsudgifter 1.351 1.354 Udgifter i alt 40.960 41.709 Budgettet balancerer i 2025-28. Budgettallene er angivet i det foreløbige 2025 prisniveau, hvori pris- og lønudviklingen skønnes til 4,0 pct. Budgettet tilpasses det endelige skøn for pris- og lønudvikling til 2025 fra KL. Budgettet for overslagsårene 2026-28 er tilsvarende budgetår 2025. Ny betalingsmodel Af Beredskab 4K’s vedtægter fremgår det, at beredskabets årlige udgifter dækkes af interessentkommunerne efter en fordelingsnøgle, som fastsættes for 4 år ad gangen. Den nuværende fordelingsnøgle blev fastlåst på budget 2019 niveau. Den baserer sig på en fuldt indfaset bidragsmodel besluttet af Østsjællands Beredskab (ØSB) i 2018, på baggrund af oplæg fra revisions og rådgivningsfirmaet PwC. Modellen blev videreført i forbindelse med oprettelsen af Beredskab 4K. PwCs fordelingsnøgle er baseret på en række faktorer, blandt andet antal borgere, antal kilometer vej, antal brandsyn og antal udrykninger. For at reducere administrationen i det nye beredskab besluttede kommunerne at fastlåse fordelingsnøglen for 4 år ad gangen, og det er nu første gang, at den skal opdateres. En genberegning af fordelingsnøglen med de faktorer som PwC anvendte, vil kræve brug af eksterne konsulenter og forudsætter anvendelse af data, som beredskabet ikke umiddelbart har tilgængeligt. Samtidig var anvendelsen af den nuværende model, væsentlig mere anvendelig mens kommunerne fortsat var med i ØSB, hvor kommunernes forskellige træk på beredskabet var tydeligere, end de er i den nuværende konstellation. På denne baggrund indstiller Beredskabskommissionen, at byrådene godkender en mere enkel fordelingsnøgle baseret på indbyggertal, så beredskabet og administrationskommunen ikke skal bruge væsentlige administrative ressourcer eller ekstern bistand for at vedligeholde den og samtidig er fordelingsnøglen stabil for beredskabet og fastholder fokus på beredskabet som ét samlet driftsområde. Den indstillede fordelingsnøgle vil (efter det første år) give en relativ stabil fordeling iblandt ejerkommunerne mellem år, men tager samtidig højde for evt. uens befolkningsudvikling i kommunerne. Tabel 2: Konsekvens af ny fordelingsnøgle Indbyggertal* (1/1-2024) Gl. betalingsandel 2019-2024 (i procent) Ny betalingsandel 2025-2028 (i procent) Ændring i bidrag i 2025-priser (i 1000 kr.) Greve 52.157 34,9 34,5 -139 Høje-Taastrup 57.540 37,4 38,1 +244 Ishøj 23.663 16,8 15,6 -418 Vallensbæk 17.800 10,9 11,8 +313 * Kilde: Danmarks Statistik Lovgrundlag Beredskabsloven og vedtægter for Beredskab 4K. Økonomiske konsekvenser Udgiftsfordelingen mellem de fire ejerkommuner med den foreslåede betalingsnøgle fremgår af tabel 3. Tabel 3: Driftsbidrag 2025, fordelt på ejerkommuner 1.000 kr. (foreløbige 2025-priser) Driftsbidrag i 2025 Greve 12.015 Høje-Taastrup 13.269 Ishøj 5.433 Vallensbæk 4.109 Driftsbidrag til Beredskab 4K, i alt 34.826 Det bemærkes, at den foreslåede fordelingsnøgle imellem ejerkommunerne ikke tager højde for, at befolkningen samlet set er vokset med 10.607 borgere i Beredskab 4K’s område fra 2019 til 2024. Da befolkningsudviklingen har været størst i Høje-Taastrup og Vallensbæk kommuner, medfører den foreslåede ændring i betalingsnøglen, en stigning i bidraget herfra, mens bidraget fra Greve og Ishøj kommuner falder. I Greve Kommunes budgetforslag 2025-28 er der afsat 11,8 mio. kr. Forskellen mellem det afsatte budget og det reviderede budgetoplæg fra Beredskab 4K indarbejdes som en teknisk korrektion på 187,500 kr. i Budget 2025-28. Kommunikation Byrådets godkendelse meddeles 4K.", "source_path": "data/greve/raw_dagsordener/Økonomiudvalget_2024-08-28T08:00:00+02:00_e8a8730f-6cd2-461a-bb9d-0767e1006341.json"}
{"document_id": "e8a8730f-6cd2-461a-bb9d-0767e1006341", "committee": "Økonomiudvalget", "meeting_date": "2024-08-28T08:00:00+02:00", "section_type": "html_fragment", "section_title": "Status på kapitalforvaltning pr. 31. juli 2024 og godkendelse af nedjustering af kommunens aktie- og obligationsbeholdning", "case_number": "24-006224", "agenda_index": 10, "text": "Beslutning Økonomiudvalget anbefaler, overfor Byrådet, at administrationens indstilling godkendes Afbud: Brigitte Klintskov Jerkel Fremstilling Sagsprocedure Økonomiudvalget og Byrådet. Resume Administrationen fremlægger i denne sag orientering om kommunens kapitalforvaltning. Værdien af kommunens aktie- og obligationsbeholdning er pr. ultimo juli 2024 opgjort til 599,4 mio. kr., beholdningen forvaltes af to eksterne kapitalforvaltere. Budget 2024-27 indeholder en nedsparring i kommunens likviditet, og der indstilles derfor en nedjustering af kommunens aktie- og obligationsbeholdning. Indstilling Administrationen indstiller, at orienteringen tages til efterretning at administrationen nedjusterer aktie- og obligationsbeholdningen i takt med det budgetlagte fald i likviditeten. Sagsbeskrivelse Orientering om Greve Kommunes kapitalforvaltning forelægges årligt, i henhold til tidsplanen for budgetstyring godkendt på byrådsmødet d. 11. december 2023 (pk. 12). Sagen giver forud for budgetforhandlingerne, en status på kommunens kapitalforvaltning. Greve Kommune har to porteføljer, som samlet set ved udgangen af juli 2024 havde en værdi på 599,4 mio. kr. De likvide midler er investeret i obligationer (stats-, realkredit- og kreditobligationer) og aktier (investeringsforeninger) via to eksterne kapitalforvaltere: Sydbank og Nykredit. Årets foreløbige afkast på kommunens aktie- og obligationsbeholdning, kan ses i tabel 1, fordelt på de to porteføljer hos hhv. Nykredit og Sydbank. Tabel 1: Oversigt over afkast og beholdning i porteføljer fra januar-juli 2024 Mio. kr. Nykredit Sydbank I alt Kursværdi primo januar 2024 124,9 464,9 589,8 Renter, udbytter og realiseret kursafkast, omkostninger 0,7 7,8 8,5 Urealiseret kursgevinst 3,3 11,5 14,8 Formueafkast i alt 4,0 19,3 23,3 Formueafkast i % 3,2% 4,1% 3,9% Udlodninger/udtræk/renter der ikke er geninvesteret 0,0 -13,7 -13,7 Stigning i portefølje 4,0 5,6 9,6 Kursværdi ultimo juli 2024 128,9 470,5 599,4 + = Beholdning/kasseopbygning, - = Forbrug/kassetræk Der er et samlet afkast på 23,3 mio. kr. heraf er der en realiseret gevinst på netto 8,5 mio. kr. som omfatter renter, udbytter, realiseret kursafkast og omkostninger. Af det realiserede afkast i 2024, udgør størstedelen udbytter fra obligationer . Udover den realiserede gevinst, består afkastet af en urealiseret kursgevinst på 14,8 mio. kr., som først realiseres ved salg fra porteføljen. Af den urealiserede kursgevinst, er størstedelen fra aktier. Budget 2024-27 indeholder en nedsparring i kommunens likviditet. I konsekvens heraf er en del af årets udlodninger, udtræk og renter ikke geninvesteret, men udtrukket fra kommunens kapitalforvaltningsportefølje til kommunens bankbeholdning (flyttet fra aktier og obligationer til kontanter). Beløbet udgjorde pr. 31. juli 2024 til 13,7 mio. kr. Nærmere beskrivelse af behovet for udtræk fra kapitalforvaltningsporteføljen til kommunens bankbeholdning følger nedenfor. Investering og kassebeholdning De seneste år har kommunen haft en robust likviditet, hvilket har medført et begrænset behov for træk på kommunens kassekredit, dette i kombination med en længere periode med lave og negative renter, har gjort det fordelagtigt at have en stor aktie- og obligationens beholdning. Greve Kommunes gennemsnitlige likviditet var ultimo juli 2024 opgjort til 493,7 mio. kr. Omfattet heraf er: Bankbeholdning, kassebeholdning og aktier og obligationer. Da kommunes gennemsnitlige likviditet er lavere end den anbragte kapital, betyder det, at der hver måned trækkes på kommunens kassekredit til afholdelse af de løbende udgifter. Det vedtagne budget indeholder en nedsparring af kommunens likviditeten ned mod 200 mio. kr. og der vil dermed fremadrettet være et øget behov for træk på kommunens kassekredit, hvis niveauet for investering i aktier og obligationer fastholdes. Kapitalforvaltning omfatter investeringer, som kan være svære at sælge hurtigt uden at tage et tab. Administrationen anbefaler, at porteføljerne løbende nedjusteres, så kommunen kan finansiere sine udgifter og minimere realisere tab på investeringerne ved hurtige salg. Af nedenstående tabel fremgår kommunens realiserede gevinst ifm. investeret kapital. I tabellen er bankrenterne ifm. træk på kassekreditten sammenholdt med det realiserede afkast fra kapitalforvaltningen. Siden 2020 er der en samlet gevinst på 19,1 mio. kr. Tabel 2: Oversigt over bankrenter og realiseret afkast fra kapitalforvaltning År Renter af træk på kassekredit Realiseret afkast kapitalforvaltning Sum af renter og realiseret afkast 2020 0,0* -2,9 -2,9 2021 0,0* -12,6 -12,6 2022 0,5 12,5 13,0 2023 5,0 -14,6 -9,6 jan- jun 2024 0,4 -7,5 -7,1 I alt 5,9 -25,0 -19,1 - = indtægter, + = udgifter *I 2020 og 2021 var renten negativ, dette medførte at kommunen ikke skulle betale renteudgifter, i forbindelse med træk på kommunens kassekredit. I september 2022 medførte rentestigninger positive renter, så kommunen skulle betale renteudgifter af kommunens træk på kassekreditten. Frem mod efteråret 2023 har renterne været stødt stigende, og i juni 2024 har vi set den første rentenedsættelse. Med det budgetlagte fald i kommunens likviditet de kommende år, vil kommunen ikke have samme overskudslikviditet til investering, og med et fortsat højt renteniveau må det forventes, at renteudgifter ifm. træk på kassekreditten vil øges betydeligt, hvis ikke kapitalforvaltningsporteføljen nedjusteres. Dermed kan det forventes, at der de kommende år ikke kan realiseres gevinster på samme niveau som de foregående år, når renteudgifter ifm. træk på kassekreditten og realiseret afkast ses under et. Analyse fra Hemonto For at belyse mulighederne for nedsparring af aktie- og obligationsbeholdningen er der i juli 2024, udarbejdet en analyse af konsulentvirksomheden Hemonto , der beskæftiger sig med strategisk formuerådgivning. Analysen belyser bl.a. afkast og omkostninger hos kommunens kapitalforvaltere Nykredit og Sydbank, og analysen kan danne grundlag for en nedsparringsstrategi. Analysen er vedlagt som bilag 1. Udgangspunktet for Hemontos analyse er, at kommunen skal nedspare fra en kapitalforvaltningsportefølje på 595 mio. kr. opgjort ultimo maj 2024 til ca. 350 mio. kr. i 2028, dvs. en nedsparring på samlet ca. 245 mio. kr. Når beløbet opgøres ultimo juli 2024 vil der skulle nedsparres ca. 250 mio. kr., da porteføljen siden maj 2024 er steget med ca. 5 mio. kr. Konklusionerne i analysen beskrives herunder: Omkostninger Omkostningsmæssigt ligger både Sydbank og Nykredit på et markedskomfort niveau. Dog skal det bemærkes, at omkostningerne for hver kapitalforvalter næsten er forholdsmæssig identiske, på trods af at Sydbank administrerer en portefølje der er ca. 3,5 gang så stor som Nykredit administrerer. Performance og benchmark Ingen af forvalterne har slået deres egne opstillede benchmark i perioden 2022-2023. De har heller ikke formået at slå det opstillede Hemonto benchmark. Begge forvaltere har forholdsmæssigt leveret tæt på identiske afkast for perioden. Sydbank ligger umiddelbart med en lidt højere risiko sammenlignet med Nykredit, hvilket skyldes en lidt større andel allokeret mod high yield obligationer og emerging market obligationer. Begge forvaltere ligger dog med en lav risiko. På grund af deres sammenlignelige investeringsrammer, allokering og risikoprofil, forventes der ikke væsentlige forskelle i deres fremtidige afkast. Nedsparringsplan Da kommunens portefølje nu og også efter nedsparring indeholder obligationer og aktier for et trecifret millionbeløb, er det Hemontos anbefaling at fastholde mindst to kapitalforvaltere. Derudover anbefaler Hemonto at nedsparre over flere omgange fremfor ét stort frasalg, da dette minimerer risikoen for frasalg på tidspunkter, der ikke er gunstige. Hemonto anbefaler at tage en drøftelse med kommunens kapitalforvaltere ift. hvilke aktiver, der skal sælges ud ifm. nedsparringen. Hemonto beskriver én af nedenstående to nedsparringsplaner: Nedsparringsplan 1: En nedsparringsplan hvor begge forvaltere ultimo 2028 vil ende med samme mandatstørrelse på ca. 175 mio. kr. Dette vil medføre en nedsparring på samlet 300 mio. kr. ved Sydbank fordelt over 4 år, og en opjustering på samlet 56 mio. kr. hos Nykredit. Nedsparringsplan 2: En alternativ plan er, at hele nedsparringen foretages ved Sydbank, uden opjustering i Nykredit, hvilket vil medføre en nedsparring i Sydbank mandatet på samlet 240 mio. kr. Dette vil betyde, at Sydbank stadig har et mandat på ca. dobbeltstørrelse ift. Nykredit. Det vurderes at nedsparringsplan 2 vil være forbundet med færrest omkostninger. Administrationens anbefaling Administrationen anbefaler, at investerede midler skal følge kommunens budgetlagte kassebeholdning, hvilket medfører, at der vil skulle sælges ud af kommunens aktier og obligationer. Herudover at udlodning, udtræk og renter fra kommunens aktier og obligationer ikke geninvesteres, men i stedet tilgår kommunens bankbeholdning. Grundet usikkerhed i forbrugsmønstre anbefales det ikke at nedspare til ca. 200 mio. kr. men til ca. 350 mio. kr. frem mod 2028. Omlægningen besluttes af Byrådet jf. delegationsplanen og udmøntes af administrationen. Administrationen tilpasser nedsparringen i henhold til budgettets udvikling. Udvikling over år I nedenstående graf fremgår det, hvordan værdien på kommunens aktie- og obligationsbeholdning har udviklet sig over de seneste 5 år. Figur 1: Oversigt over udvikling i markedsværdi i løbende priser Porteføljens værdi er steget med 27,4 mio. kr. i den 5-årige periode fra 572,0 mio. kr. ultimo juli 2019 til 599,4 mio. kr. ultimo juli 2024. I opgørelsen skal der tages højde for, at der i 2024 er trukket 13,7 mio. kr. ud af kapitalforvaltningsporteføljen til kommunens bankbeholdning, pba. udlodninger, udtræk og renter, der ikke er geninvesteret. Som det fremgår, var værdien af porteføljen højest de sidste 2 kvartaler af 2021, hvor værdien var over 600,0 mio. kr. Værdien var lavest ultimo september 2022, hvor værdien af porteføljerne var opgjort til 541,2 mio. kr. Markeds- og porteføljekommentar fra kommunens kapitalforvaltere Verdens rentemarkeder er fortsat ramt af en for høj inflation (dog ikke så høj som tidligere), forventninger om aftagende økonomisk vækst og centralbanker, som tøver med at sænke renterne. Forventningen er dog, at rentesænkninger er nært forestående. Global høj beskæftigelse og Ruslands krig mod Ukraine er de primære kilder til usikkerhed omkring den fremtidige udvikling i inflationen og den globale økonomiske vækst. Klimaforandringer er stadig i fokus, efter at flere varmerekorder igen er slået i år. Udviklingen kan på sigt betyde et underliggende opadgående pres på prisudviklingen i fødevare. Risikovilligheden er blevet mindre, samtidig med at obligationer generelt er mere attraktive. Aktiemarkedet er i høj grad præget af meget få aktier indenfor teknologiaktier, herunder aktier indenfor kunstig intelligens. Understøttende penge- og finanspolitik er blevet mindre, hvilket øger forventningen om lavere økonomisk vækst i nær fremtid. Virksomhederne tjener stadig penge, beskæftigelsen er høj, og manglen på arbejdskraft er stadig udtalt. Den private forbrugsevne er udfordret, og lønpresset er derfor tiltaget. Geopolitiske risici bliver stadig mere eleveret med baggrund i Ruslands krig mod Ukraine, konflikten i Mellemøsten og i geopolitiske spændinger mellem USA og Kina. Det amerikanske præsidentvalg og konsekvenserne af resultatet er også stadig uafklaret. Der er derfor fortsat mange bevægelige dele i den globale økonomi, der kan betyde større usikkerhed i den økonomiske udvikling fremover. Den økonomiske udvikling er, med baggrund i ovenstående, stadig ualmindeligt usikker. Forventningen til Greve Kommunes porteføljer er for indeværende og kommende år positive afkast. Forvaltning af de to porteføljer Nykredit og Sydbank har til opgave at maksimere kommunens afkast af de investerede midler, indenfor rammen af den gældende økonomiske politik. Kommunens økonomiske politik er vedlagt som bilag 2. De to porteføljer har en fordeling på aktivklasser, som fremgår af tabellen nedenfor. Tabel 3: Oversigt over fordeling på aktivklasser Mio. kr. Nykredit Nykredit (%) Sydbank Sydbank (%) I alt Økonomisk politik Danske stats- og realkreditobligationer 102,5 80% 359,8 76% 462,3 0-100% Udenlandske stats- og realkreditobligationer 0,0 0% 0,0 0% 0,0 0-25% Aktier 13,3 10% 55,4 12% 68,7 0-20% Kreditobligationer 12,9 10% 55,3 12% 68,2 0-35% Kontanter 0,2 0% 0,0 0% 0,2 0-2% I alt 128,9 100% 470,5 100% 599,4 Varighed 3,0 2,5 0-5 år Kommunens porteføljer overholder rammerne i den økonomiske politik, på fordeling af typer af aktivklasser. Den økonomiske politik foreskriver f.eks., at kommunen må have op til 20 % aktier i porteføljen. I ovenstående tabel fremgår det, at porteføljen hos Nykredit indeholder 10 % aktier og porteføljen hos Sydbank indeholder 12 %. Greve Kommunes portefølje hos både Sydbank og Nykredit er konservativ placeret, hvilket i udgangspunktet betyder en forholdsvis lav risiko. Varigheden udtrykker kursfølsomheden ved renteændringer og løbetiden for porteføljes obligationer, dermed hvor lang tid Greve Kommune i gennemsnit skal beholde sin obligation, før investeringen er tilbagebetalt, hvorfor varigheden angives i år. Den optionskorrigerede varighed tager højde for, at nogle obligationer kan indfries inden udløb. Begge porteføljer hos kommunens forvaltere ligger inden for varighedsspændet angivet i den økonomiske politik, som er højst 5 år. Lovgrundlag Anbringelsesbekendtgørelsen. Økonomiske konsekvenser Aktier og obligationer indgår i kommunens kassebeholdning og i opgørelsen af den gennemsnitlige likviditet. Værdien af kommunens aktie- og obligationsportefølje er siden udgangen af 2023 steget med 9,6 mio. kr., herudover er der udtrukket 13,7 mio. kr. til kommunens bankbeholdning, pba. udlodninger, udtræk og renter, der ikke er geninvesteret. Den foreløbige økonomiske konsekvens, er en stigning af kommunens likviditet. De urealiserede kursreguleringer realiseres kun ved salg fra porteføljen, og indregnes kun en gang om året i ifm. årsregnskabet. Investering i kapitalmarkeder indebærer altid en økonomisk risiko, da investeringer i aktier og obligationer kan miste værdi. Hvis der sker en nedsparring af kommunens aktie- og obligationsbeholdning, vil det forventes at afkastet ligeledes vil falde. samtidig vil der være en mindreudgift til bankrenter ifm. reduceret træk på kommunens kassekredit og en mindreudgift for forvaltning af kapitalen. De økonomiske konsekvenser indarbejdes i budgetopfølgningerne og det kommende budget 2025-28.", "source_path": "data/greve/raw_dagsordener/Økonomiudvalget_2024-08-28T08:00:00+02:00_e8a8730f-6cd2-461a-bb9d-0767e1006341.json"}
{"document_id": "e8a8730f-6cd2-461a-bb9d-0767e1006341", "committee": "Økonomiudvalget", "meeting_date": "2024-08-28T08:00:00+02:00", "section_type": "html_fragment", "section_title": "Fælleskommunale principper på det specialiserede socialområde i Region Sjælland", "case_number": "24-007239", "agenda_index": 11, "text": "Beslutning Økonomiudvalget tager hørringsvaret fra Handicaprådet til efterretning og anbefaler, overfor Byrådet, at Sundheds- og Omsorgsudvalgets og Social- og Handicapudvalgets indstillinger godkendes. Afbud: Brigitte Klintskov Jerkel Fremstilling Sagsprocedure Sundheds- og Omsorgsudvalget, Social- og Handicapudvalget, Økonomiudvalget og Byrådet. Resume KKR Sjælland har på mødet den 19. juni 2024 besluttet at indstille tre fælleskommunale principper til beslutning i de 17 Byråd i Region Sjælland med anbefaling om godkendelse. I sagen skal Byrådet således træffe beslutning om, hvorvidt der er opbakning til et styrket tværkommunalt og regionalt samarbejde med afsæt i fælleskommunale forpligtende principper. Indstilling Administrationen indstiller, at; Byrådet godkender forslaget om de tre fælleskommunale principper for det specialiserede socialområde at tage den videre proces til efterretning. Sagsbeskrivelse Baggrund I de seneste år har der været store udgiftsstigninger på det specialiserede socialområde, som har udfordret kommunerne i forhold til at sikre den rette hjælp og støtte til alle, ligesom det har vanskeliggjort kommunernes udgiftsprioriteringer på de øvrige velfærdsområder. For at imødegå udfordringerne på det specialiserede socialområde besluttede KKR Sjælland på mødet den 26. april 2023 at iværksætte et arbejde med fokus på, at: styrke det kommunale samarbejde i forhold til køb hos private leverandører og styrke det kommunale og regionalt samarbejde om tilbud – f.eks. i forhold til små målgrupper. I forlængelse heraf blev nedsat en hurtigarbejdende udviklingsgruppe bestående af formanden for styregruppen for rammeaftalen (Greve Kommune), to direktører fra henholdsvis Køge og Vordingborg kommuner samt en handicap- og psykiatrichef fra Slagelse. Udviklingsgruppen fik tildelt ansvar for en udviklings- og forandringsproces, der skal forsøge at løse kommunernes udfordringer på det specialiserede socialområde. Siden december 2023 har udviklingsgruppen arbejdet på et ambitiøst udviklingsprogram, som har til formål at: Styrke konkurrence på døgn- og botilbudsmarkedet Øge kvaliteten af den borgerrettede indsats Knække den stigende udgiftskurve. Udviklingsprogrammet bygger på en hypotese om, at et styrket samarbejde mellem kommunerne og Region Sjælland er en forudsætning for at lykkes. Som en del af Aftale om kommunernes økonomi for 2022 blev Ekspertudvalget for socialområdet ( Tranæs -udvalget) nedsat. Ekspertudvalget skulle blandt andet give anbefalinger til, hvordan man kan sikre en bæredygtig faglig og økonomisk udvikling på socialområdet. Ekspertudvalget afrapporterede deres arbejde primo april måned 2024 med lancering af 19 anbefalinger til kommunerne i forhold til udvikling af driften på det specialiserede socialområde. Arbejdet i udviklingsgruppen har kørt parallelt med den afsluttede del af Ekspertudvalget for socialområdet. Udviklingsgruppen har vurderet, om der er sammenhæng mellem udviklingsarbejdet i Region Sjælland og de anbefalinger, som Ekspertudvalget har lanceret. Det er udviklingsgruppens vurdering, at der er et tydeligt sammenfald. Anbefalingerne fra Ekspertudvalget vil derfor blive inddraget i det videre arbejde i Region Sjælland, hvor det er relevant. Sagsfremstilling De tre fælleskommunale principper er udviklet på baggrund af en bred inddragelsesproces, som omfatter: Sagsfremstilling om råudkast til fælleskommunale principper udsendt til de 17 kommuners fagudvalg og direktioner med tilbagemelding den 8. maj 2024 To afholdte halvdagsseminarer om råudkast til principper for direktører og chefer – henholdsvis den 15. marts og den 26. april 2024 Et afholdt halvdagsseminar med de faglige netværk under Rammeaftale Sjælland den 3. maj 2024 Præsentation af råudkast til principper for direktører og chefer den 9. februar 2024 Præsentation af råudkast til principper for relevante faglige netværksgrupper under Rammeaftale Sjælland den 9. februar og den 27. februar 2024 Præsentation af råudkast til fælleskommunale principper på møde med de kommunale myndighedsledere den 7. februar 2024 Dialogmøder med centrale aktører – herunder Socialtilsyn Øst, LOS, OK-fonden, Selveje Danmark og Region Sjælland i perioden 4. januar- 7. maj. 2024. Inddragelsesprocessen har udmøntet sig i et omfattende materiale med tilbagemeldinger, som udviklingsgruppen efterfølgende har revideret principperne ud fra. Det nuværende forslag til tre fælleskommunale principper afviger derfor fra det råudkast, som fx blev forelagt de kommunale fagudvalg i maj 2024. Forslag til tre fælleskommunale principper De tre fælleskommunale principper er: 1. Fælles om kontrakter og takster Vi anvender kun Standardkontrakter. De er obligatoriske. (Formål: Styrke styringen af udgiftsudviklingen og øge gennemsigtighed i pris og vilkår) Vi har fokus på mindst mulig indgriben og progression i borgerens selvhjulpenhed og indgår derfor tidsbegrænsede standardkontrakter (Formål: Styrke styringen af udgiftsudviklingen og sammenhængen mellem pris og kvalitet) Vi afregner alene ud fra en takstoversigt, der er baseret på et åbent og gennemsigtigt beregningsgrundlag (Formål: Styrke styringen af pris- og udgiftsudviklingen samt markedskonkurrencen) Vi indberetter udgiftsstigninger i døgn- og botilbud til Socialtilsyn Øst, hvis de overstiger 5 pct. Indberetningerne drøftes i Styregruppen for Rammeaftalen to gange om året. (Formål: Styrke Socialtilsyn Øst ́s tilsyn med økonomien for derved at styrke styringen af pris- og udgiftsudviklingen og sammenhængen mellem pris og kvalitet). 2.Fælles om kvalitet Vi anvender fælles principper og faglige begreber for sagsbehandling (Formål: Styrke myndighed på tværs af kommuner, så de kan udøve indflydelse på såvel marked som kvalitet i den borgerrettede indsats) Vi afstemmer altid ledige bo- og døgntilbud i andre kommuner og i regionen før køb hos private (Formål: Bedre udnyttelse af kommunal og regional ledig kapacitet til styrket markedskonkurrence og kvalitet i den borgerrettede indsats) Vi sikrer en høj ensartet faglig kvalitet gennem et tæt samarbejde og dialog på tværs af kommunale myndigheder og leverandører (Formål: Styrke den faglige kvalitet i den borgerrettede indsats og i opfølgningen herpå) Vi følger en fælles sagsproces i myndighed, så den borgerrettede indsats kan sammenlignes på tværs af leverandører (Formål: Styrke myndighed på tværs af kommuner, så de kan udøve indflydelse på såvel marked som kvalitet i den borgerrettede indsats) Vi sikrer kvaliteten i de tilbud, vi driver gennem anvendelse af en fælles kvalitetsmodel (Formål: Styrke den faglige kvalitet i såvel kommunale som i Regionens tilbud). 3.Fælles om botilbud Vi drøfter lukning eller ommærkning af bo- og døgntilbud tværkommunalt, før der træffes lokalpolitisk beslutning (Formål: Styrke konkurrence på bo- og døgntilbudsmarked) Vi sikrer balance mellem udbud og efterspørgsel ved at gå sammen om etablering af døgn- og botilbud – fx ved brug af §60 selskaber, økonomisk underskuds-garanti eller bedre udnyttelse af eksisterende kapacitet (Formål: Styrke konkurrence på bo- og døgntilbudsmarked) Vi afsøger om andre kommuner kan være med i et botilbud, før vi opretter et enkeltmandstilbud (Formål: Styrke konkurrence på bo- og døgntilbudsmarked) Vi styrker samarbejdet og etablerer partnerskaber med aktører fra andre sektorer, herunder privat-offentlig (OPS, OPP), fonde og nonprofitorganisationer (Formål: Styrke konkurrence på bo- og døgntilbudsmarked). Alle principperne stemmer overens med Ekspertudvalgets arbejde og anbefalinger, og skal samlet medvirke til at løse udfordringerne på det specialiserede socialområdet i region Sjælland. F.eks. kan nævnes Ekspertudvalgets anbefaling vedrørende ”Nye rammer for kapacitetsstyring og etablering af botilbudspladser til borgere med særligt komplekse behov og udadreagerende adfærd”. For at imødegå monopoldannelse på botilbudsmarkedet har Udviklingsgruppen indgået en aftale med Region Sjælland om at stille ti pladser til rådighed for målgruppen med behov for de mest specialiserede indsatser (se principperne 2,2 og 3,3). Et andet eksempel er princip 1 ”Fælles om takster og kontrakter”, der har til formål at skabe gennemsigtighed i koblingen mellem indsats og pris, så der sikres viden om den konkrete indsats, der betales for. Princippet samsvarer med Ekspertudvalgets anbefaling vedrørende ” Udvikling af nyt takstsystem for socialområdet”. Herudover ligger de tre fælleskommunale principper i god tråd med KL’s delaftale med regeringen i maj 2024, hvor det fremgår, at der skal arbejdes videre med at realisere Ekspertudvalgets anbefalinger. Juridisk grundlag for andre organiseringsformer Udviklingsgruppen har fået udarbejdet to juridiske notater, der beskriver forskellige organiseringsformer på botilbudsområdet, herunder fælleskommunale, kommunale-regionale samt privat-offentlige samarbejder. Baggrunden herfor er at sikre et oplyst juridisk grundlag for forskellige organiseringsformer, og som et alternativ til enkeltkommuners oprettelse og drift af botilbud. Det juridiske overblik over organiseringsformer har til formål at skabe incitamenter til at styrke den kommunale og regionale andel af botilbud og samtidig skabe en større forpligtelse kommunerne imellem. Herudover er det intentionen at øge udbuddet af botilbud og dermed bidrage til at forstærke konkurrencebetingelser og markedsvilkår set ud fra et kommunalt perspektiv. De juridiske notater er vedlagt sagen som bilag, se ”Rammer for offentligt-privat samarbejde om botilbud” og ”Notat om organisering af botilbud”. Den videre proces Efter behandling af de fælleskommunale principper meldes Byrådets beslutning tilbage til KKR Sjælland. Ved Byrådenes evt. godkendelse af de fælleskommunale principper udarbejdes en implementeringsplan, som vil blive forelagt relevante chefer og direktører på det specialiserede socialområde samt K17og KKR Sjælland i efteråret 2024. Økonomiske konsekvenser Sagen har ingen økonomiske konsekvenser i sig selv. Det er administrationens vurdering at et øget tværkommunalt og regionalt samarbejde vil bidrage til kvalitetsudvikling og kan medvirke til at bremse udgiftsvæksten på området. Kommunikation Administrationen orienterer Sekretariatet under Rammeaftale Sjælland om Byrådets beslutning. Sagens forløb 12/08/2024 Sundheds- og Omsorgsudvalget Ad 1. anbefales med bemærkning om, at Dansk Handicapråd Greve's høringssvar blev taget til efterretning. Ad 2. blev taget til efterretning. 12/08/2024 Social- og Handicapudvalget 1. Anbefales 2. Taget til efterretning Udvalget tager Danske Handicaporganisationer, Greves høringssvar til efterretning.", "source_path": "data/greve/raw_dagsordener/Økonomiudvalget_2024-08-28T08:00:00+02:00_e8a8730f-6cd2-461a-bb9d-0767e1006341.json"}
{"document_id": "e8a8730f-6cd2-461a-bb9d-0767e1006341", "committee": "Økonomiudvalget", "meeting_date": "2024-08-28T08:00:00+02:00", "section_type": "html_fragment", "section_title": "Fastsættelse af sagsbehandlingsfrist ved henvisning til VISO", "case_number": "24-005956", "agenda_index": 12, "text": "Beslutning Økonomiudvalget anbefaler, overfor Byrådet, at Social- og Handicapudvalgets og Skole-, Børne- og Ungeudvalgets indstillinger godkendes. Afbud: Brigitte Klintskov Jerkel Fremstilling Sagsprocedure Social- og Handicapudvalget, Skole-, Børne- og Ungeudvalget, Økonomiudvalget og Byrådet. Resume Byrådet skal på de enkelte sagsområder inden for retssikkerhedslovens anvendelse, fastsætte og offentliggøre frister for, hvor lang tid der må gå fra modtagelsen af en ansøgning til afgørelsen, er truffet. Byrådet skal i denne sag fastsætte en sagsbehandlingsfrist for ansøgninger om henvisning til udredning hos Den nationale videns- og specialrådgivningsorganisation (VISO). Indstilling Administrationen indstiller, at der godkendes en sagsbehandlingsfrist på 4 uger på ansøgninger om udredning hos VISO. Sagsbeskrivelse Sagen fremlægges med afsæt i dialog i Handicaprådet, hvor Handicaprådet har udtrykt ønske om, at der fastsattes en sagsbehandlingsfrist for borgeres anmodning om, at kommunen henvender sig til VISO. VISO er en national videns- og specialrådgivningsorganisation, der er forankret i Social- og Boligstyrelsen. Det er fastsat i Serviceloven §13 og Barnets Lov §§165 og 166, at: VISO bistår kommuner og borgere med gratis vejledende specialrådgivning i de mest specialiserede og komplicerede enkeltsager (rådgivningsforløb) VISO yder gratis vejledende udredning til kommuner og borgere i de få mest sjældent forekommende specielle og komplicerede enkeltsager (udredningsforløb) Opstart af VISO-forløb sker ved at kommunen retter henvendelse til VISO, hvorefter VISO træffer afgørelse om, hvorvidt de opstarter et forløb. VISO's afgørelse kan ikke indbringes for Ankestyrelsen. Det betyder, at VISO ikke er bundet af kommunens henvisning, men selv træffer afgørelse om hvorvidt de vil opstarte et forløb, som de også selv bestemmer indholdet af. Borger kan også selv kontakte VISO og modtage råd- og vejledning om forhold i hjemmet. I Greve Kommune bruges inddragelse af VISO som et vigtigt og anvendt fagligt greb, når der er voksne borgere eller børn og unge i særligt komplicerede problemstillinger, hvor der kan være behov for specialrådgivning eller supplerende udredning med henblik på at tilbyde rette indsats. Henvendelser til VISO sker som udgangspunkt altid i dialog med borger/partsrepræsentant/forældre. Hvornår skal Greve Kommune træffe afgørelse? Når det drejer sig om rådgivningsforløb, foregår henvendelsen dialogbaseret og der skal ikke træffes afgørelse om hvorvidt kommunen henviser til VISO. Når en borger anmoder om at blive henvist til udredning i VISO, skal kommunen derimod træffe afgørelse om der henvises til VISO. Der skal både træffes afgørelse hvis kommunen vælger at henvise til udredning i VISO eller vælger at afslå en ansøgning om udredning hos VISO. Det er i forbindelse med afgørelse om henvisning til udredning i VISO, der skal besluttes en sagsbehandlingsfrist. Udredning betyder, at der er et ønske om test, interview og/eller observationer der udmunder i en udredningsrapport. Kommunen skal i deres afgørelse tage højde for, at VISO kun bør inddrages i ”de få mest sjældent forekommende specielle og komplicerede enkeltsager, hvor den fornødne ekspertise ikke kan forventes at være til stede i den enkelte kommune eller i regionens tilbud”. Det er fortsat VISO der i sidste ende beslutter, hvorvidt de vil indgå i et forløb. Forslag til sagsbehandlingsfrist Administrationen vurderer, at der årligt er meget få ansøgninger om udredning i VISO. Hvis der anmodes om udredning i VISO, så vil der typisk være tale om voksne borgere eller børn/unge, som kommunen har et indgående kendskab til i forvejen. Det vurderes derfor, at der i de fleste tilfælde ikke vil være behov for en betydelig forudgående sagsbehandling, førend der kan træffes afgørelse. Det vurderes, at en sagsbehandlingsfrist på 4 uger er rimelig under hensyn til øvrig sagsbehandling. Lovgrundlag Servicelovens §13, stk. 2 og barnets lov §166. Økonomiske konsekvenser Sagen har ingen økonomiske konsekvenser for Greve Kommune. Kommunikation Kommunens sagsbehandlingsfrister offentliggøres og fremgår af hjemmesiden, www.greve.dk, således den enkelte borger kan orientere sig herom. Sagens forløb 12/08/2024 Social- og Handicapudvalget Anbefales. Udvalget ønsker på et kommende møde mere indsigt i VISO's arbejde, gerne understøttet ved et par konkrete eksempler. 13/08/2024 Skole-, Børne- og Ungeudvalget Anbefales.", "source_path": "data/greve/raw_dagsordener/Økonomiudvalget_2024-08-28T08:00:00+02:00_e8a8730f-6cd2-461a-bb9d-0767e1006341.json"}
{"document_id": "e8a8730f-6cd2-461a-bb9d-0767e1006341", "committee": "Økonomiudvalget", "meeting_date": "2024-08-28T08:00:00+02:00", "section_type": "html_fragment", "section_title": "Fælles emner for skolerne til skoleudviklingssamtaler i 2024/25", "case_number": "23-013928", "agenda_index": 13, "text": "Beslutning Økonomiudvalget anbefaler, overfor Byrådet, at Skole-, Børne- og Ungeudvalgets indstilling godkendes Afbud: Brigitte Klintskov Jerkel Fremstilling Sagsprocedure Skole-, Børne- og Ungeudvalget, Økonomiudvalget og Byrådet. Resume Sagen baserer sig på skoleudviklingssamtaler mellem administrationen og kommunens ni almenskoler samt tre specialklasserækker. Skoleudviklingssamtalerne er lovbestemt, og er gennemført for tredje år i træk. Ved samtalen har skolens ledelse initiativretten til at udpege temaer, og det politiske niveau kan supplere med ønskede fælles kommunale temaer. Med sagen skal udvalget beslutte hvilke fælles kommunale temaer, der skal indgå i kommende skoleårs samtaler 2024/25. Skolelederne deltager i efteråret 2024 i et temamøde med Skole-, Børne- og Ungeudvalget om de gennemførte skoleudviklingssamtaler. Tidspunktet for mødet følger. Indstilling Administrationen indstiller, at temaer til drøftelse ved skoleudviklingssamtaler i skoleåret 2024/25 vedtages. Sagsbeskrivelse Udvalget beslutter, hvilke temaer for det fælles skolevæsen, der indgår i næste års skoleudviklingssamtaler. Administrationen foreslår en fortsættelse af de fælles temaer fra seneste skoleår. Det giver skolerne mulighed for at arbejde kontinuerligt med centrale områder, ligesom det fortsat tager udgangspunkt i Børne- og Ungepolitikkens ønskede effekter. Desuden er punkterne i god sammenhæng med den specialpædagogiske analyses anbefalinger, og det arbejde, som er i gang i den sammenhæng. Følgende tre temaer foreslås: Overgang til ungdomsuddannelse, herunder skolernes arbejde med elevernes valgkompetence og samarbejde med vejledere fra Ungecenteret Faglig og social trivsel Inkluderende læringsmiljøer Ad. 1: Arbejdet med elevernes valgkompetence handler om, at eleverne stifter bekendtskab med forskellige typer af uddannelsesveje og jobmuligheder. Det foregår som aktiviteter, fx brobygning, som skolevejlederne fra Ungecenteret står for og forløb i undervisningen, som hænger sammen med det. Eleverne efterbehandler erfaringer fx om, hvad der motiverer den enkelte i skolen, om det er praksisfaglige opgaver i håndværk og design, naturfag eller noget helt tredje.. Temaet er vigtigt, da erfaring og forskning viser, at det er betydende for eleverne, at træne i at træffe et reflekteret valg baseret på konkrete og egne erfaringer. Ad. 2: Temaet faglig og social trivsel bygger på, at elevernes trivsel og faglighed hænger sammen. Trivsel er afgørende for, at eleverne lærer noget, og når eleverne opnår erfaringer med at kunne det faglige, såkaldte mestringserfaringer, trives de bedre. Det favner både den enkelte elev og undervisningens tilrettelæggelse i forhold til den samlede elevgruppe. Ad. 3: Skolernes fortsatte udvikling af varierede og inkluderende læringsmiljøer handler om at skabe deltagelsesmuligheder for alle børn. Som en del af både Børne- og Ungepolitikken og analysen af det specialpædagogiske område er det centralt at arbejde med inkluderende læringsmiljøer. Der er således en tæt sammenhæng mellem temaet og hvordan skolerne omsætter Greve Kommunes fælles børne- og ungesyn i praksis, anbefalingen om et mere praksisnært PPR og anbefalingen om at arbejde med mellemformer. Til oplysning er Børne- og Ungepolitikkens ønskede effekter: Flere børn og unge opnår øget læring og trivsel Flere børn og unge med særlige behov modtager relevant støtte og opnår deltagelsesmuligheder enten i almenmiljøet eller tættere koblet til almen I lighed med sidste år, ligger aftaler fra hver skoles udviklingssamtaler 2023/24 på greve.dk. Link: Generel information om skolen i Greve Kommune | Greve Kommune Lovgrundlag Folkeskoleloven, § 40 a. Økonomiske konsekvenser Sagen har ingen økonomiske konsekvenser for Greve Kommune. Sagens forløb 13/08/2024 Skole-, Børne- og Ungeudvalget Anbefales med bemærkning om, at udvalget på kommende dialogmøde med skolerne ønsker den enkelte skoles udfordringer og potentialer udfoldet. Udvalget ønsker endvidere, at der ved kommende års forslag til fælleskommunale temaer suppleres med, hvad den enkelte skole har peget på af udfordringer og potentialer.", "source_path": "data/greve/raw_dagsordener/Økonomiudvalget_2024-08-28T08:00:00+02:00_e8a8730f-6cd2-461a-bb9d-0767e1006341.json"}
{"document_id": "e8a8730f-6cd2-461a-bb9d-0767e1006341", "committee": "Økonomiudvalget", "meeting_date": "2024-08-28T08:00:00+02:00", "section_type": "html_fragment", "section_title": "Kommuneplanrevision - Boliger til hele livet", "case_number": "24-004043", "agenda_index": 14, "text": "Beslutning Økonomiudvalget anbefaler, overfor Byrådet, at Plan- og Tryghedsudvalgets indstillinger godkendes. Mehmet Zeki Dogru (Ø) stemte imod pkt. 2.a. Afbud: Brigitte Klintskov Jerkel Fremstilling Sagsprocedure Plan- og Tryghedsudvalget, Økonomiudvalget og Byrådet. Resume Sagen beskriver forslag til revision af kommuneplanen omfattende emnet om ’Boliger til hele livet’. Udvalget skal tage stilling til, hvilke emner revisionen skal omhandle. Indstilling Administrationen indstiller: at det besluttes, om rækkefølgeplanen i Kommuneplan 2021 skal revideres. at det besluttes, om der skal arbejdes videre med forslag til retningslinjer, der kan understøtte ’Boliger til hele livet’, omfattende: Mindre boliger i eksisterende bebyggede områder Maksimal boligstørrelse Fællesfaciliteter ved etage- og tæt-lav bebyggelse Varierede boligstørrelser Revision af retningslinje om mulighed for mindre grundstørrelser ved tæt-lav bebyggelse ved udlæg af fælles friareal Sagsbeskrivelse Byrådet igangsatte den 17. april 2024 (pkt. 28) arbejdet med kommuneplanrevisionen, der bygger på Planstrategi 2023, der blev vedtaget af Byrådet den 29. januar 2024 (pkt. 29). Jf. igangsættelsessagen revideres kommuneplanen delvist og i de tre emner, som planstrategien omhandler, i følgende rækkefølge: Boliger til hele livet Rig natur og vedvarende energi Trygge og sammenhængende lokalområder. I Planstrategi 2023 beskrives det, at der i forhold til emnet om ’Boliger til hele livet’ i kommuneplanrevisionen vil blive arbejdet med at: Fremme centralt placerede senior- og ældrevenlige boliger. Undersøge mulighederne for at fremme fremtidens boformer i byudviklingsområderne samt ved større omdannelse i eksisterende bebyggede områder. Revidere kommuneplanens rækkefølgeplan, så den er tilpasset fremtidens behov og muligheder. Der fremgår af vedlagte notat (jf. bilag 1) en beskrivelse af, hvilke muligheder der er for at revidere rækkefølgeplanen, herunder fremgår der forslag til retningslinjer, der kan fremme fremtidens boligformer, herunder senior- og ældrevenlige og bevæggrunden herfor. Revision af kommuneplanens rækkefølgeplan Kommuneplanen kan ledsages af en rækkefølgebestemmelse, der angiver, i hvilken rækkefølge udbygningen af kommunen skal ske. Greve Kommunes rækkefølgebestemmelse er inddelt i første (2021-2027) og anden (2028-2033) halvdel af planperioden, der angiver, hvornår et område kan udvikles. Byrådet kan dermed med rækkefølgebestemmelsen til en vis grad styre udbygningstakten af nye områder, omdannelse af eksisterende byområder og prioriteringen mellem disse. Fordelen ved rækkefølgeplanlægningen er, at kommunen kan sikre, at byudvikling sker hensigtsmæssigt dvs. under hensyn til de kommunale investeringer, som ofte følger af byudvikling som f.eks. kommunale services og infrastruktur. Administrationen har spurgt Plan- og Landdistriktsstyrelsen ang. mulighederne for at revidere rækkefølgeplanen. Plan- og Landdistriktsstyrelsen vurderer; at det er muligt at flytte områder fra første halvdel af perioden til anden halvdel af planperioden, uden at området ændrer anvendelse, og hvis der er en planfaglig begrundelse herfor. at det er muligt at beholde områder i anden halvdel af planperioden, uden at området ændrer anvendelse, og hvis der er en planfaglig begrundelse herfor. at det er muligt at tage områder ud af kommuneplanen til f.eks. rekreativt område eller landbrugsareal, hvis der er en planfaglig begrundelse herfor. Dette går på områder, der i den eksisterende kommuneplan er udlagt til byudvikling til f.eks. bolig eller erhverv. Ved udlæg af områder til offentlige formål kan ejeren kræve ejendomme overtaget af kommunen mod erstatning. Hvis et byudviklingsområde, som ligger uden for fingerplanens “ fingerby ”, tages ud af kommuneplanen (overgår til rekreativt område eller landbrugsareal), vil det kræve dialog med Plan- og Landdistriktsstyrelsen, hvis området senere ønskes byudviklet . Det skyldes, at byrådet kun kan udlægge nye arealer til byudvikling: der dækker det forventede behov i den 12-årige periode, kommuneplanen ser frem, og at byudvikling uden for ”fingerbyen” skal være af lokal karakter, hvilket vil sige, at byudviklingen skal kunne begrundes i et lokalt behov og skal ske som afrunding af den eksisterende by. Det er administrationens erfaring, at det kan være udfordrende at få nye områder til byudvikling uden for “fingerbyen”. Kommuneplan 2021 har tre områder, som er udlagt til byudvikling, og som ligger i landzone og uden for fingerplanens “ fingerby ” omfattende: Hovedgaden i Karlslunde Landsby (rammeområde 3B50) Syd for Tune (rammeområde 4B68) Området nord for Rendebjergvej i Tune (rammeområde 4B55) Områder, der ligger i rækkefølgeplanens første halvdel i Kommuneplan 2021, er alle under udvikling med undtagelse af en mindre del af Industrilunden i Tune. Den eksisterende rækkefølgeplan fremgår (jf. bilag 1, bilag A) Der findes nyere afgørelser fra Planklagenævnet, der påpeger, at muligheden for at fastsætte rækkefølgebestemmelser for områder, der allerede er planlagt til byudvikling i kommuneplanens rækkefølgeplan, forudsætter, at der planlægges for en omdannelse af området fra f.eks. erhvervsområde til boligområde. Derfor bør der udvises en vis forsigtighed med at ændre rækkefølgebestemmelse for arealer, der ligger i første halvdel af planperioden. Administrationen har (jf. bilag 1) beskrevet de planmæssige begrundelser for at have eksisterende byudviklingsområder, der ikke er under udvikling, i anden halvdel af planperioden. De områder, som ikke er begrænset af faktorer som f.eks. støj, er også vurderet ift., hvilken påvirkning udviklingen af området vil have for kapaciteten af de kommunale services, omfattende: Rammeområde 3B50: Hovedgaden i Karlslunde Landsby Rammeområde 2B20: Tværhøjgård (etape 4) Rammeområde 4B68: Syd for Tune Ramme område 4B61: Industrilunden (mindre del i første halvdel af planperioden) Forslag til retningslinjer som kan fremme fremtidens boligformer Nedenfor fremgår bud på mulige nye retningslinjer, der kan understøtte fremtidens boligformer. Udvalget skal beslutte, hvilke retningslinjer administrationen skal arbejde videre med, forud for forslag til kommuneplantillæg om ’Boliger til hele livet’, der forventes forelagt politisk i november og december 2024. Baggrunden og konsekvens for oplægget til mulige nye retningslinjer er uddybet (jf. bilag 1). Mindre boliger i eksisterende, bebyggede områder Greve Kommune kan jf. planloven ikke stille krav om eller forbeholde enkelte ejendomme til seniorboliger eller på anden måde sikre sådanne boliger i kommunen (jf. bilag 2). På baggrund heraf er det administrationens vurdering, at der heller ikke i kommuneplanregi kan stilles krav om at fremme ældre- og seniorvenlige boliger. Greve Kommune kan dog ved dialog og vejledning og ved gode rammer i kommune- og lokalplanlægning understøtte, at der skabes bedre mulighed for boligformer til ældre og seniorer, som f.eks. mindre boliger i ét plan med en mindre have. Nedenstående retningslinje er et eksempel på, hvordan en ny retningslinje i kommuneplanen om mindre boliger i eksisterende, bebyggede områder kunne lyde: Inden for områder forbeholdt åben-lav bebyggelse gives der ud fra en konkret vurdering mulighed for omdannelse i form af dobbelthuse. Omdannelsen skal ske med respekt for naboer samt områders særegenhed. Maksimal boligstørrelse Boligstørrelser ved byudvikling på barmark er det forhold, der har den største betydning ift. CO 2 -udledningen ved byudviklingen. Den gennemsnitlige boligstørrelse for åben-lav (parcelhus) bebyggelse i Greve Kommune er i dag 150 m 2 . Yderligere kan et krav om maks. husstørrelse også være med til at understøtte opførelsen af mindre boliger og behovet for varierende boligstørrelser. Kommuneplan 2021 indeholder ingen retningslinjer om maksimal husstørrelse. En ny retningslinje, der kan understøtte mindre boliger til unge, seniorer og ældre, kunne lyde: I forbindelse med lokalplanlægning for boliger stilles der krav om et maksimalt boligareal på 170 m 2 (ekskl. mindre bygninger). Fællesfaciliteter ved etage- og tæt-lav bebyggelse Ønsket om at fremme fællesskaber er tydelig både i planstrategien og af kommunens overordnet vision ’Naturligvis Greve – gennem helhedssyn og fællesskaber’. Fællesfaciliteter kan være med til at styrke følelsen af tryghed og øge livskvalitet. Kommuneplan 2021 indeholder ingen retningslinjer om fællesfaciliteter, kun fælles friarealer ved etagebebyggelse. En ny retningslinje, der understøtter fællesfaciliteter, kunne lyde: Ved tæt-lav bebyggelse på over ti boligenheder og etageboligbebyggelser på over 20 boligenheder skal der etableres både udendørs og indendørs mødesteder henvendt til områdets beboere, som fx fælleshus, legepladser og værksteder. Varierede boligstørrelser Administrationen har af flere omgange oplevet, at bygherre fremsender forslag til boligudbygning, hvor alle boligstørrelser er de samme. En variation i boligstørrelser har potentiale for at øge sammenhængskraften og fællesskaber på tværs af generationer og folk med forskellige behov, hvilket også betyder, at boligerne ikke kun henvender sig til den samme befolkningsgruppe, der også kan efterspørge de samme kommunale services. En ny retningslinje, der sikrer variation i boligstørrelser/beboere i et område, kunne lyde: Det skal tilstræbes, at der ved nybyggeri eller omdannelse til boliger er et spænd i boligstørrelserne, så der både bliver små og store boliger. Revision af retningslinje om mulighed for mindre grundstørrelser ved tæt-lav bebyggelse ved udlæg af fælles friareal Kommuneplan 2021 indeholder retningslinje 1.5.3, der lyder ” For tæt-lav bebyggelse skal den enkelte boligs grund være på mindst 250 m 2 , forudsat at der er et fælles friareal på minimum 150 m 2 pr. bolig, (eksklusive vejareal) ”. Administrationen oplever, at retningslinjen giver en uhensigtsmæssig disponering, da grundene bliver lange, og de fælles friarealer placeres der, hvor der er plads i stedet for centrale placeringer, hvor de kan blive anvendt bedre. Tæt-lave boliger med mindre grundstørrelser vurderes også at være mere senior- og ældrevenlige. Administrationen foreslår derfor, at fordelingen af areal byttes rundt: For tæt-lav bebyggelse skal den enkelte boligs grund være på mindst 150 m 2 , forudsat at der er et fælles friareal på minimum 250 m 2 pr. bolig, (eksklusive vejareal). Dette vil ikke betyde, at der kommer mere byggeri, men at grundene bliver mindre og det fælles friareal større. Lovgrundlag Planloven. Økonomiske konsekvenser Kommuneplanrevisionen har i sig selv ikke nogen økonomiske konsekvenser, men revisionen af rækkefølgeplanen kan have afledte, økonomiske konsekvenser som f.eks. kommunale investeringer i infrastruktur og kommunale services (jf. bilag 1 og bilag 3). Disse afledte økonomiske konsekvenser har været en del af administrationens vurdering ved forslag til revision af rækkefølgeplanen. Kommunikation Bystrategisk Råd har haft præsentationen til temamødet til kommentering i perioden fra den 4. juli til og med den 5. august 2024. Kommentarer fra Bystrategisk Råd er vedlagt (jf. bilag 4). Øvrige konsekvenser En ændring af kommuneplanens rækkefølgeplan vil betyde, at områder, der flyttes frem i første halvdel af planperioden, skal prioriteres i lokalplanlægningen. Tidsplan Tidsplan for kommuneplantillæg om ’Boliger til hele livet’: 2. kvartal til 4. kvartal. 2024: Administrationen reviderer jf. temaet om ’Boliger til hele livet’. 4. kvartal 2024: Politisk behandling af forslag til kommuneplantillæg om ’Boliger til hele livet’ 4. kvartal 2024 til 1. kvartal 2025: Otte ugers offentlig høring. 2. kvartal 2025: Politisk godkendelse af kommuneplantillæg om ’Boliger til hele livet’. Yderligere afholdes der ifm. revision af temaet om ‘Rig natur og vedvarende energi’ jf. igangsættelsessagen om kommuneplanrevisionen, der blev behandlet på Byrådet den 17. april 2024 (pkt. 28) temamøde om natur i byen på Plan- og Tryghedsudvalgets møde den 19. november 2024 og temamøde om arealanvendelserne i det åbne land på Plan- og Tryghedsudvalgets møde i januar 2025. Øvrige forhold Enhedschef for Plan, Vej og Trafik Maja Bagge Lillelund og projektleder på kommuneplanrevisionen Mathilde Lo Sørensen deltager på mødet. Sagens forløb 13/08/2024 Plan- og Tryghedsudvalget 1. Udvalget anbefaler, at det, der ligger i anden planperiode, forbliver i anden planperiode 2. a. Kan ikke anbefales 2. b. Kan ikke anbefales 2. c. Kan ikke anbefales (Ø) stemte imod, da de ønsker retningslinje for fællesfaciliteter ved etage- og tæt-lav bebyggelse. (A) og (C) undlod at stemme ved pkt. 2. c. 2. d. Kan ikke anbefales 2. e. Anbefales Udvalget ønsker desuden en sag om at bebygge mindre og få mere grønt, når det handler om boligområder. Fx ved at sætte bebyggelsesprocenten ned.", "source_path": "data/greve/raw_dagsordener/Økonomiudvalget_2024-08-28T08:00:00+02:00_e8a8730f-6cd2-461a-bb9d-0767e1006341.json"}
{"document_id": "e8a8730f-6cd2-461a-bb9d-0767e1006341", "committee": "Økonomiudvalget", "meeting_date": "2024-08-28T08:00:00+02:00", "section_type": "html_fragment", "section_title": "Plan22+ projekt, indtægts- og udgiftsbevilling samt øget borgerinddragelse", "case_number": "24-005453", "agenda_index": 15, "text": "Beslutning Økonomiudvalget anbefaler, overfor Byrådet, at godkende Plan- og Tryghedsudvalgets indstillinger. Afbud: Brigitte Klintskov Jerkel Fraværende: Bjarke Abel Fremstilling Sagsprocedure Plan- og Tryghedsudvalget, Økonomiudvalget og Byrådet. Resume Greve Kommune har fået tildelt midler fra Plan22+ til at arbejde med kommuneplanen som værktøj til at nedbringe CO 2 -udledningen. Der beskrives hvor mange midler, der er givet til projektet, hvad midlerne skal bruges til, samt hvad Greve Kommunens egenbetaling udgør. Økonomiudvalget kan med sagen beslutte at igangsætte Plan22+ projektet i kommuneplanrevisionen via en indtægts- og udgiftsbevilling. Plan- og Tryghedsudvalget kan med sagen beslutte, at forslag til øget borgerinddragelse godkendes. Indstilling Administrationen indstiller, at Plan 22+ projektet igangsættes som en del af kommuneplanrevisionen, herunder at der gives en indtægtsbevilling på 0,2 mio. kr. og en tilsvarende udgiftsbevilling finansieret af Plan22+. at yderligere borgerinddragelse i forbindelse med Plan22+ projektet godkendes, herunder at der gives en indtægtsbevilling på 35.000 kr. og en tilsvarende udgiftsbevilling finansieret af Plan 22+ at der gives en udgiftsbevilling på 0,141 mio. kr., hvoraf 41.100 kr. udgør fondsmoms på 17,5 %. Udgiften finansieres af Plan- og Tryghedsudvalgets driftskonto. Sagsbeskrivelse Byrådet igangsatte den 17. april 2024 (pkt. 28) arbejdet med kommuneplanrevisionen, der bygger på Planstrategi 2023, der blev vedtaget af Byrådet den 29. januar 2024 (pkt. 29). Jf. igangsættelsessagen revideres kommuneplanen delvist og i de tre emner, som planstrategien omhandler, i følgende rækkefølge: Boliger til hele livet Rig natur og vedvarende energi Trygge og sammenhængende lokalområder Plan- og Tryghedsudvalget godkendte den 6. februar 2024 (pkt. 5), at administrationen søgte Plan22+ midler. Plan22+ er et partnerskab mellem Realdania og Plan- og Landdistriktsstyrelsen, som over en femårig periode ønsker at samle kommuner og eksperter for at skabe ny viden og værktøjer til at arbejde med at indfri klimamålsætninger gennem den fysiske planlægning. Administrationen modtog den 22. maj 2024 besked om, at Plan22+ Sekretariatet har valgt Greve Kommunes projekt. Projektet Det skal i projektet undersøges, hvordan kommuneplanen kan bruges som strategisk værktøj til at forbedre forbindelserne for bløde trafikanter ved at styrke de grønne strukturer i byen. Afsættet er, at en styrket natur og tilgængelighed i kommunens byområder kan øge lysten til at bevæge sig til fods og på cykel og derved øge CO 2 -optaget og nedsætte CO 2 -udledningen. Støtten skal gå til analyser, evt. inddragelse, hvilket der også skal tages stilling til i denne sag, og forslag til implementering i kommuneplanen. Projektet bidrager til arbejdet med kommuneplanrevisionen om ‘Rig natur og vedvarende energi’ samt ‘Trygge og sammenhængende lokalområder’. Yderligere borgerinddragelse og historiefortælling Plan22+ har tilkendegivet, at de ønsker at styrke borgerinddragelsen i projektet med det formål at skabe en bedre forankring af projektet og derved understøtte en adfærdsændring, hvor folk cykler og går mere. Forslaget til den yderligere borgerinddragelse er beskrevet (jf. bilag 1). Lovgrundlag Lov om merafgift (momsloven) og budgetloven. Økonomiske konsekvenser Støtten fra Plan22+ kan maksimum udgøre 50 % af projektets samlede budget, og kommunens økonomiske bidrag skal minimum udgøre 25 % af det samlede projekt. Administrationen har søgt og fået bevilliget 0,2 mio. kr., hvortil kommunen selv finansierer 0,1 mio. kr. til rådgivning og 0,1 mio. kr. i medarbejdertimer. Det betyder, at der vil være 0,3 mio. kr. til analyse og kortlægning. Der skal betales fondsmoms af støttebeløbet svarende til 35.000 kr. I alt skal kommunen derfor afsætte 0,135 mio. kr. til projektet. Plan22+ har tilkendegivet, at de ønsker at give yderligere 35.000 kr. til at styrke borgerinddragelse. Greve Kommune skal betale fondsmoms af de 35.000 kr. svarende til ca. 6.100 kr., hvilket betyder, at den kommunale udgift vil stige fra 0,135 mio. kr. til 0,141 mio. kr. Det yderligere beløb anbefales i givet fald også finansieret via Plan- og Tryghedsudvalgets driftskonto til planarbejdet. Der er afsat midler til kommuneplanrevisionen inden for Plan- og Tryghedsudvalgets driftskonto, og administrationen skal i forvejen arbejde med kommuneplanen. Der vil derfor ikke være ekstraudgifter for kommunen i forbindelse med projektet. Kommunikation Der lægges op til yderligere borgerinddragelse (jf. bilag 1). Borgerinddragelsens konkrete form er ikke endeligt afgrænset, da Plan22+ projektet og kommuneplanrevisionen “Rig natur og vedvarende energi” først opstartes efter sommerferien 2024. Borgerinddragelsen vil umiddelbart primært bestå af inddragelse igennem kommunens klimanyhedsbrev samt via Facebook. Yderligere forventes det, at udvalgte borgere og/eller foreninger f.eks. bolig- og grundejerforeninger vil blive inddraget f.eks. via workshops. Tidsplan August 2024: Udbud og valg af rådgiver. September til december 2024: Rådgiver arbejder på projekt og borgerinddragelse. 19. november 2024: Temamøde på Plan- og Tryghedsudvalget om Rig natur og vedvarende energi, herunder Plan22+ projektet. December 2024 til februar 2025: Indarbejdelse af resultater fra Plan22+ projekt i kommuneplanen. Marts 2025: Forslag til kommuneplantillæg om ’Rig natur og vedvarende energi’ forelægges politisk. Maj til juni 2025: Offentlig høring af kommuneplantillæg om ’Rig natur og vedvarende energi’. Maj til juni 2025: Afrapportering af Plan22+ projekt til Plan22+. August til september 2025: Endelig vedtagelse af kommuneplantillæg om ’Rig natur og vedvarende energi’. Sagens forløb 13/08/2024 Plan- og Tryghedsudvalget 1.-3. Anbefales. Fraværende: Hans-Jørgen Kirstein", "source_path": "data/greve/raw_dagsordener/Økonomiudvalget_2024-08-28T08:00:00+02:00_e8a8730f-6cd2-461a-bb9d-0767e1006341.json"}
{"document_id": "e8a8730f-6cd2-461a-bb9d-0767e1006341", "committee": "Økonomiudvalget", "meeting_date": "2024-08-28T08:00:00+02:00", "section_type": "html_fragment", "section_title": "Konkurrenceudsættelse af biblioteksområdet", "case_number": "24-002235", "agenda_index": 16, "text": "Beslutning Økonomiudvalget anbefaler, overfor Byrådet, at Kultur- og Fritidsudvalgets indstilling om, at der indledes markedsdialog med henblik på at afsøge mulighederne inden for etablering af lov 548-selskab og udbud af flere støttefunktioner godkendes. Det præciseres, at der ikke ønskes en fuld konkurrenceudsættelse af området. Mehmet Zeki Dogru (Ø) stemte imod. Afbud: Brigitte Klintskov Jerkel Fraværende: Bjarke Abel Fremstilling Sagsprocedure Kultur- og Fritidsudvalget, Økonomiudvalget og Byrådet Resume I forligsteksten for budget 2024-2027 ønsker forligsgruppen at det undersøges om der kan skabes et marked for en udlicitering af biblioteksområdet. Sagen indeholder mulige scenarier for konkurrenceudsættelse og forudsætter, at der godkendes og indledes en markedsdialog om udbudsformer med henblik på kvalificering af eventuel udbud af biblioteksområdet. Indstilling Administrationen indstiller, at der træffes beslutning om, hvorvidt der skal indledes markedsdialog i relation til de i sagen nævnte udbudsformer og dermed kvalificere en kommende beslutning om eventuelt udbud af biblioteksområdet. Sagsbeskrivelse Baggrund for sagen I forligsteksten for budget 2024-2027 ønsker forligsgruppen at undersøge, om der kan skabes et marked for udlicitering af biblioteksområdet. Forligsgruppen er enige om, at det er vigtigt at bevare et godt og varieret biblioteksområde. Greve Bibliotek består af et hovedbibliotek i Hundige og et lokalbibliotek i Tune. Der er 26 medarbejdere, fordelt på 20,95 årsværk. Greve Kommunes biblioteksudgifter er i 2024 kr. 343,20 pr. borger og sammenlignet med andre kommuner på samme størrelse ligger Greve Kommune lavt i udgiften pr. borger. Folkebibliotekets samlede budget for 2024 er på 17.900.583 kr. Lov om biblioteksvirksomhed fastlægger rammerne for biblioteksvirksomhed i Danmark og omfatter regler om blandt andet bibliotekets formål, opgaver og drift. Bibliotekets formål ligger inden for kulturel formidling, oplysning og uddannelse. Kommunalbestyrelsen er forpligtiget til at drive (ikke drifte) et folkebibliotek. Biblioteksloven angiver at Kommunalbestyrelsen er forpligtet til, eventuelt i samarbejde med andre kommunalbestyrelser, at drive et folkebibliotek med afdelinger for børn og voksne Der er ikke noget i Lov om biblioteksvirksomhed som gør, at biblioteksdriften ikke kan konkurrenceudsættes. Administrationen har identificeret 3 muligheder for konkurrenceudsættelser En fuld konkurrenceudsættelse af biblioteksdriften Etablering af lov 548-selskab Udbud af flere støttefunktioner Mulige former for konkurrenceudsættelse 1.En fuldstændig konkurrenceudsættelse af biblioteksdriften En budgetanalyse (2019) udarbejdet af administrationen og Udbudsportalen påpegede, at der umiddelbart var et potentiale i at konkurrenceudsætte bibliotekerne. Siden budgetanalysen er udarbejdet, er biblioteksdriften i Karlslunde ophørt. Budgetrapporten påpegede desuden, at der ikke eksisterede et marked der kunne varetage opgaven. Ringsted Kommune forsøgte i 2008 at konkurrenceudsætte deres biblioteker hvilket ikke blev realiseret. Det har ikke været muligt for administrationen at finde andre kommuner der har konkurrenceudsat hele biblioteksdriften. 2. Etablering af lov 548-selskab Det vil være muligt at konkurrenceudsætte området på samme vis som Park og Vej blev, da PV Greve blev oprettet. Det årlige budget på Park og Vej var ca. dobbelt så højt som det nuværende budget for bibliotekerne. Ved oprettelse af et lov 548-selskab vil dette medføre, at der oprettes et offentlig-privat selskab, hvor kommunen maksimalt ejer 50% af selskabet mens en eller flere private aktører ejer den resterende del. Kommunen beslutter at stifte et offentligt-privat selskab, der skal udføre driftsopgaven på biblioteksområdet. Kommunen udarbejder en rammeaftale for den ydelse, selskabet skal levere til kommunen. Herudover udarbejder kommunen vedtægter og ejeraftale for selskabet. Kommunen gennemfører et udbud af den private ejerandel af selskabet. Det vil sige, at de private aktører byder på medejerskabet af selskabet. Før et selskab kan oprettes skal det afklares; om der findes virksomheder, som kunne være interesseret i at indgå i en konstellation. hvilken virksomhedsform, der er relevant udarbejdes snitflader for et samarbejde med en privat aktør udarbejdes kontraktmateriale beskrive medarbejderforhold, så disse kan virksomhedsoverdrages. udføres et udbud, da opgaven i fremtiden vil udføres af en privat aktør 3. Udbud af flere støttefunktioner Greve Bibliotek er en del af det samarbejdende biblioteksvæsen i Danmark. Dette indbefatter, at biblioteket automatisk er en del af de nationale ordninger, der findes på området og dermed også er en del af de fælles udbud, bl.a.: Biblioteket-appen Bibliotekernes fælles hjemmesideløsning E-Reolen og e-Reolen GO FAKTOR - Bibliotekernes fælles statistikløsning Udvikling af en fælles digital filial til børn Forhandling og administration af tekstlicenser, e-bøger og net-lydbøger Opgaver relateret hertil, herunder GDPR og juridisk rådgivning i relation til brugen af løsningerne samt vedligeholdelse af understøttende systemer Fælles Bibliotekssystem Kørselsordningen: en landsdækkende transportordning, der sikrer, at biblioteksmaterialer kan fragtes hurtigt og sikkert på tværs af landet. SKI aftale på materialer (Bøger, spil, musik etc.) Mange andre kommuner benytter sig ligeledes af disse eller lignende løsninger. Dog har administrationen identificeret, at Herning Kommune tidligere har konkurrenceudsat kørslen mellem deres biblioteker samt pladspåsætning af materiale. Herning Bibliotek har status som centralbibliotek og derfor flere og større forpligtigelser ift. distribution af materialer på tværs af landet ved Nationale kørselsordning. Greve Bibliotek har ikke samme forpligtigelser og opgaveomfanget vil være tilsvarende mindre. Opgaven ved pladspåsætning løses i dag med hjælp fra fleksjobbere og virksomhedspraktikanter. Lovgrundlag Lov om Biblioteksvirksomhed Udbudsloven Lov om kommuners og regioners udførelse af opgaver for andre offentlige myndigheder og kommuners og regioners deltagelse i selskaber Økonomiske konsekvenser Sagen har ingen økonomiske konsekvenser for Greve Kommune. Sagens forløb 14/08/2024 Kultur- og Fritidsudvalget Det anbefales, at der indledes markedsdialog med henblik på at afsøge mulighederne inden for etablering af lov 548-selskab og udbud af flere støttefunktioner. Udvalget ønsker ikke fuld konkurrenceudsættelse af området.", "source_path": "data/greve/raw_dagsordener/Økonomiudvalget_2024-08-28T08:00:00+02:00_e8a8730f-6cd2-461a-bb9d-0767e1006341.json"}
{"document_id": "e8a8730f-6cd2-461a-bb9d-0767e1006341", "committee": "Økonomiudvalget", "meeting_date": "2024-08-28T08:00:00+02:00", "section_type": "html_fragment", "section_title": "Handlemuligheder for lokaletilskud til Greve Golfklub", "case_number": "24-006253", "agenda_index": 17, "text": "Beslutning Økonomiudvalget anbefaler, overfor Byrådet, at godkende pkt. 5 idet Pernille Beckmann (V) og Marc Genning (V) undlod, og Hans-Jørgen Kirstein (M), Liselott Blixt (UP) og Mehmet Zeki Dogru (Ø) stemte imod pkt. 1-4 og stemmer for pkt. 5. Afbud: Brigitte Klintskov Jerkel Fraværende: Bjarke Abel Fremstilling Sagsprocedure Kultur- og Fritidsudvalget, Økonomiudvalget og Byrådet Resume I denne sag skal Kultur- og Fritidsudvalget beslutte hvilke mulige handlinger de ønsker i forhold Greve Golf klubs ansøgning om lokaletilskud. Indstilling Administrationen indstiller, at der træffes beslutning om at ubrugte midler fra partnerskabspuljen og/eller Handicappuljen anvendes til at efterkomme Greve Golf Klubs ansøgning. Greve Golf Klubs ansøgning om lokaletilskud for 2024 ikke efterkommes, men at der prioriteres midler i 2025 til deres ansøgning. ved at nedskrive de øvrige eksisterende ansøgninger tilsvarende beløbet at de ubrugte midler fra partnerskabspuljen og/eller Handicappuljen anvendes til at efterkomme Greve Golf Klubs ansøgning om lokaletilskud. I 2025 findes midlerne til Greve Golf Klubs ansøgning ved at nedskrive de øvrige eksisterende ansøgninger tilsvarende beløbet at finansieringen oversendes til budgetforhandlingerne at ansøgning fra Greve Golf Klub ikke imødekommes Sagsbeskrivelse Kultur- og Fritidsudvalget ønskede på mødet den 29. maj 2024 at få forelagt en sag om handlemulighederne for at efterkomme Greve Golf Klubs ansøgning om lokaletilskud. Godkendte foreninger kan i henhold til Greveordningen ansøge om lokaletilskud. Lokaletilskuddet er jf. greveordningen på op til 80 procent af driftsudgifterne, dog fratrukket andelen af de deltagere, der er over 25 år samt justeret for de reelle aktivitetstimer. Greve Golf Klub har i 2024 ansøgt om lokaletilskud for driftsudgifter på 30.000 kr., hvilket ville give et tilskud på ca. 8.888 kr. Når der er justeret for deltager over 25 år og deres reelle aktivitetstimer. Lokaletilskud 2024 I 2024 har administrationen modtaget ansøgninger fra 11 foreninger. Heraf var to nye ansøgninger fra henholdsvis Greve Golf Klub og Sydkystens Karate. På mødet den 29. maj 2024 besluttede Kultur- og Fritidsudvalget at efterkomme Sydkystens Karateklubs ansøgning på 87.500 kr. I 2024 er budgettet på 1,093 mio. kr. til lokaletilskud, og med godkendelsen af Sydkystens Karateklub er det fulde budget for 2024 brugt. Administrationen har gennemgået mulighederne for at efterkomme Greve Golf Klubs ansøgning. Hvis Kultur- og Fritidsudvalget ønsker at imødekomme ansøgningen, er foreningen fremadrettet også berettiget til at modtage lokaletilskud. Derfor kan det blive nødvendigt at godkende flere løsninger. De mulige løsninger er: De ubrugte midler fra partnerskabspuljen og/eller Handicappuljen anvendes til at efterkomme Greve Golf Klubs ansøgning. I Partnerskabspuljen er det resterende budget på 125.227 kr., og i Handicappuljen er det resterende budget på 98.200 kr. Greve Golf Klubs ansøgning for 2024 efterkommes ikke, men der findes i 2025 midler til deres ansøgning. Antaget at budgettet for 2024 er det samme i 2025 gøres det ved at nedskrive alle eksisterende ansøgninger tilsvarende beløbet. Kultur- og Fritidsudvalget indstiller overfor byrådet, at de ubrugte midler fra Partnerskabspuljen og/eller Handicappuljen anvendes til at efterkomme Greve Golf Klubs ansøgning. I Partnerskabspuljen er det resterende budget 125.227 kr., og i Handicappuljen er det resterende budget 98.200 kr. For 2025 findes midlerne til Greve Golf Klubs ansøgning ved at nedskrive de øvrige eksisterende ansøgninger. Kultur- og Fritidsudvalget oversender lokaletilskudsbudgettet til budgetforhandlinger. Ansøgning fra Greve Golf Klub imødekommes ikke. Lovgrundlag Folkeoplysningsloven §25. Økonomiske konsekvenser Såfremt ansøgning fra Greve Golf Klub imødekommes, vil det betyde en årlig merudgift på 8.888 kr. antaget at lokaletilskudsbudgettet har samme ramme som i 2024. Øvrige konsekvenser Såfremt at Greve Golf Klub ansøgere godkendes, vil det betyde, at de også fremadrettet vil være berettiget til lokaletilskud. Sagens forløb 14/08/2024 Kultur- og Fritidsudvalget Det anbefales, at ansøgningen fra Greve Golf imødekommes og finansieres af midler fra handicappuljen fra 2024 og fremadrettet.", "source_path": "data/greve/raw_dagsordener/Økonomiudvalget_2024-08-28T08:00:00+02:00_e8a8730f-6cd2-461a-bb9d-0767e1006341.json"}
{"document_id": "e8a8730f-6cd2-461a-bb9d-0767e1006341", "committee": "Økonomiudvalget", "meeting_date": "2024-08-28T08:00:00+02:00", "section_type": "html_fragment", "section_title": "Husholdnings- og erhvervsaffald, gebyrer 2025", "case_number": "24-005961", "agenda_index": 18, "text": "Beslutning Økonomiudvalget anbefaler, overfor Byrådet, at Klima-, Teknik- og Miljøudvalgets indstillinger godkendes. Afbud: Brigitte Klintskov Jerkel Fraværende: Bjarke Abel Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Husholdninger og erhvervsvirksomheder i kommunen betaler gebyrer for ordningerne for henholdsvis husholdningsaffald, erhvervsbenyttelse af husholdningsindsamlingen samt erhvervsbenyttelse af MiljøCenter Greve. Der er udarbejdet et budget for 2025 med tilhørende gebyrer for håndtering af husholdnings- og erhvervsaffald. Bestyrelsen i Greve Renovation A/S har behandlet gebyrer og budget den 4. juni 2024 og indstiller det til Byrådets godkendelse. Administrationen indstiller på den baggrund, at gebyrer og budget godkendes. Indstilling Administrationen indstiller, at de vedlagte gebyrblade (jf. bilag 1 og 2) for 2025 for husholdninger og erhverv godkendes. at budget 2025 (jf. bilag 3) for Greve Renovation A/S godkendes. Sagsbeskrivelse Det er Greve Renovation A/S i KLAR Forsyning A/S, der varetager driften af affaldsordningerne i Greve Kommune. Husholdninger og erhvervsvirksomheder i kommunen betaler gebyrer for de benyttede affaldsordninger. Gebyrerne dækker samtlige ordninger for indsamling af affald fra borgere, f.eks. mad- og restaffald, genanvendelige affaldstyper, storskrald og MiljøCenter Greve, samt for erhvervs vedkommende for benyttelse af husholdningsindsamlingen og MiljøCenter Greve. Gebyrbladene og budgettet for ordningerne for 2025 er behandlet af bestyrelsen i Greve Renovation A/S på deres møde den 4. juni 2024, og det indstilles af bestyrelsen til godkendelse i Greve Byråd inkl. bilag 1 til 7, der belyser gebyrer, budget mv. Det samlede, årlige gebyr for et enfamiliehus stiger med 222 kr. inklusive moms fra 2024 til 2025, hvilket svarer til en stigning på 5 % i forhold til gebyrerne i 2024. Gebyrerne for boliger med fællesløsninger kan have en anden udvikling end for enfamilieshusene, da gebyrerne afhænger af de faktiske, fælles affaldsløsninger. Gebyret for dagrenovationsordningen stiger isoleret set 3 %, hvilket skyldes, at behandlingen af restaffald er blevet dyrere. Gebyret for genanvendeligt affald er på niveau med 2024. Gebyret for storskraldsordningen stiger isoleret set med 3 % i forhold til 2024, hvilket skyldes almindelig prisfremskrivning samt en mindre stigning i udgifterne til behandling. Gebyret for MiljøCenter Greve stiger isoleret set 9 % som konsekvens af beslutningen om direkte genbrug på Byrådsmødet den 4. september 2023 (pkt. 21), hvilket ved en fejl ikke blev indregnet i gebyret i 2024. Byrådet anbefalede ved behandlingen den 4. september 2023 (pkt. 21), at KLAR Forsyning A/S/Greve Renovation A/S fremadrettet arbejder med at holde gebyrerne i ro ved at arbejde med at effektivisere opgaverne. På den baggrund er der i budget 2025 budgetteret med ét årsværk i forhold til to anvendte årsværk i 2024 på opgaven med direkte genbrug på MiljøCenter Greve Der blev i 2023 gennemført en ny lovpligtig brugerundersøgelse på MiljøCenter Greve, som ligger til grund for udregningen af gebyrerne for erhvervsvirksomheders benyttelse af genbrugspladsen. Denne fordeling medfører, at gebyret for håndværkere og anlægsgartnere på årsabonnement falder 2.560 kr. årligt ekskl. moms, årsabonnementet for øvrige virksomheder falder med 316 kr. pr. år ekskl. moms, mens klippekort falder 8,40 kr. pr. klip ekskl. moms. Der er tale om et fald på hhv. 24 %, 10 % og 6 %. Faldet i gebyrerne skyldes en større tilslutning til ordningen. Administrationsgebyret stiger isoleret set med 74 kr. pr. husstand. Stigningen skyldes primært, at der i 2025 er afsat budget til gennemførelse af udbud af indsamlingsordningerne og driften af MiljøCenter Greve. De nye aftaler skal træde i kraft i 2027. Derudover er området tilført yderligere ledelsesressourcer, og der er afsat budget til ekstra omkostninger i forbindelse med hjemtagning af opkrævningsopgaven og tab på debitorer. I gebyrbladet for erhverv er der tilføjet gebyrer for rest/madaffald for kommunale institutioner, da de skal sidestilles som erhverv. Ved udgangen af 2025 forventes der en samlet underdækning på 11,2 mio. kr. primært på grund af indkøb af nye affaldsbeholdere i 2020. Underdækningen forventes udlignet ved udgang af 2031. Der er i 2025 budgetteret med 620 t.kr. til løbende investeringer i nye affaldsbeholdere og containere til nybyggeri og til udskiftning af eksisterende, der går i stykker. Herudover er budgetteret 700 t.kr. til investeringer på MiljøCenter Greve. Der er til orientering udarbejdet et langtidsbudget (jf. bilag 6). Det forventes, at der kommer ny lovgivning angående producentansvar for emballager, som skal træde i kraft 1. juli 2025, hvorved en stor andel af udgiften til indsamlingen af papir, pap, plast, mad- og drikkevareemballager samt metalemballager skal dækkes af producentansvaret. Da lovgivningen endnu ikke er kendt og kan blive forsinket, vil dette tidligst blive indregnet i budgettet for 2026. Der er lovkrav om, at forbrændingsegnet affald skal have været i udbud senest 1. juli 2025. Dette kan ændre på omkostningerne til behandling af forbrændingsegnet affald. Evt. afvigelser indregnes i budgettet for 2026. Lovgrundlag Bekendtgørelse om affald; Bekendtgørelse om affaldsregulativer, -gebyrer og -aktører m.v. samt Miljøbeskyttelsesloven. Økonomiske konsekvenser Opgaven varetages af kommunens forsyningsselskab Greve Renovation A/S, der drives af KLAR Forsyning A/S. Økonomien i de forskellige affaldsordninger skal hvile-i-sig-selv, og påvirker ikke Greve Kommunes økonomi. Der ses dog en stigning på rest- og madaffald for de kommunale institutioner på mellem 11 og 13 %. Den økonomiske betydning for Greve Kommune afhænger af, hvor mange institutioner der benytter sig af ordningerne, hvilken størrelse beholder (og tømningsfrekvens) de benytter samt den allerede indregnede pris- og lønfremskrivningen for året. Da der i øjeblikket indføres øget sortering på kommunens institutioner, kan den økonomiske konsekvens ikke anslås på nuværende tidspunkt. Den økonomiske konsekvens vil blive taget med i budgetopfølgningerne for 2025 og som en teknisk rettelse for budget 2026-29, når den er kendt. Kommunikation Gebyrerne bliver offentliggjort på www.greve.dk . Tidsplan De nye gebyrer træder i kraft pr. 1. januar 2025 Sagens forløb 15/08/2024 Klima-, Teknik- og Miljøudvalget 1.-2. Anbefales.", "source_path": "data/greve/raw_dagsordener/Økonomiudvalget_2024-08-28T08:00:00+02:00_e8a8730f-6cd2-461a-bb9d-0767e1006341.json"}
{"document_id": "e8a8730f-6cd2-461a-bb9d-0767e1006341", "committee": "Økonomiudvalget", "meeting_date": "2024-08-28T08:00:00+02:00", "section_type": "html_fragment", "section_title": "Udbud af forbrændingsegnet affald - valg af selskab til opgaven", "case_number": "24-005260", "agenda_index": 19, "text": "Beslutning Økonomiudvalget anbefaler, overfor Byrådet, at Klima-, Teknik- og Miljøudvalgets indstillinger godkendes. Afbud: Brigitte Klintskov Jerkel Fraværende: Bjarke Abel Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Alle affaldsenergianlæg skal være aktieselskabsgjort senest den 1. januar 2025. Med vedtagelse af loven følger også, at forbrænding af affald skal konkurrenceudsættes. Kommunerne skal udbyde opgaven om behandling af forbrændingsegnet affald, så kommunerne senest fra den 1. juli 2025 har indgået kontrakt om behandlingen. Det skal besluttes om enten KLAR Forsyning A/S eller ARGO I/S skal stå for udbuddet. Indstilling Administrationen indstiller, at KLAR Forsyning A/S vælges til at stå for Greve Kommunes udbud af forbrændingsegnet affald i 2025. Sagsbeskrivelse Kommunens forbrændingsegnede affald er hidtil blevet afleveret til forbrænding på ARGO I/S' affaldsenergianlæg i Roskilde. Den 3. juni 2023 vedtog Folketinget ny lovgivning, der stiller krav om, at affaldsenergianlæg skal være aktieselskabsgjort senest den 1. januar 2025. Med vedtagelse af loven følger også, at forbrænding af affald skal konkurrenceudsættes. Det følger af loven, at kommuner skal udbyde opgaver om behandling af forbrændingsegnet affald, der ikke er farligt affald, og som er omfattet af en kommunal indsamlingsordning, så kommunerne senest fra den 1. juli 2025 har indgået kontrakt om behandlingen. Opgaven med at stå for udbudsprocessen kan varetages af KLAR Forsyning A/S eller ARGO I/S. Det skal besluttes, hvilket af de to selskaber der skal stå for udbuddet. Kommunen kan også selv stå for udbuddet, men administrationen anbefaler, at et af de to affaldsselskaber vælges til opgaven, da de har den faglige ekspertise inden for området, og kommunen vil skulle indkøbe ekstern rådgivning. KLAR Forsyning A/S - argumenter KLAR Forsyning A/S vil kunne løse opgaven med udbud af det forbrændingsegnede affald for Greve Kommune, da KLAR Forsyning A/S både har praktisk erfaring med gennemførelse af udbud på behandling af affald og erfaring fra drift af indsamlingsordninger. Ved et udbud hos KLAR Forsyning A/S vil opgaven være en naturlig forlængelse af de opgaver, som KLAR Forsyning A/S allerede løser for Greve Kommune. KLAR Forsyning A/S foretager allerede i dag udbuddet af behandling af alle fraktioner fra genbrugspladsen MiljøCenter Greve, udbud af husstandsindsamling af affald, samt driften af MiljøCenter Greve. KLAR Forsyning A/S kan desuden foretage den nødvendige koordinering af udbuddet af det forbrændingsegnede affald med de udbud, KLAR Forsyning A/S gennemfører for husstandsindsamling af affald. KLAR Forsyning A/S er ved at forberede nye udbud af hustandsindsamling af affald i Greve Kommune. Udbuddene forventes gennemført i maj 2025. Der skal foretages en koordinering mellem disse udbud og udbuddet af det forbrændingsegnede affald pga. gensidige afhængigheder. Kommunernes valg af serviceniveau for husstandsindsamlingerne og valg af drivmiddel til skraldebilerne skal samtænkes med placeringen af det vindende forbrændingsanlæg. Anvendes f.eks. eldrevne skraldebiler skal deres rækkevidde inddrages i beslutningen, og der kan evt. være behov for omlastning af affaldet, hvilket er omkostninger, som skal tillægges forbrændingsomkostningen. KLAR Forsyning A/S har vedlagt et notat med deres argumenter (jf. bilag 1). ARGO I/S - argumenter Forbrænding af kommunernes forbrændingsegnede affald har hidtil været en grundydelse hos ARGO I/S, men bliver med aktieselskabsgørelsen og tillægget til vedtægterne en tilvalgsydelse. I punkt 3.5 i tillæg til vedtægter for ARGO I/S fastlægges, at ARGO I/S kan varetage udbud af behandlingen af det forbrændingsegnede affald. Opgaven skal i givet fald kompetenceoverdrages fra kommunerne til ARGO I/S. ARGO I/S' bestyrelse har den 28. maj 2024 godkendt kompetenceoverdragelsesaftale, der gør det muligt for ARGO I/S at foretage udbuddet for kommunerne. ARGO I/S har lang erfaring med at udbyde affaldsfraktioner til behandling, både når det drejer sig om grundydelserne og de ydelser, der er kompetenceoverdraget fra kommunerne. ARGO I/S afsætter således alle fraktioner fra de genbrugspladser ARGO I/S driver, madaffald for alle kommuner og tekstilaffald for syv kommuner. Der er fra statslig side stor opmærksomhed på, at der skal være størst mulig konkurrence om det forbrændingsegnede affald. Forsyningstilsynet har udarbejdet en vejledning: ”Vejledning om brug af de konkurrencefremmende tiltag i udbudsprocessen”, og en del af vejledningen indeholder princippet ”følg eller forklar”. Det vil sige, at hvis udbuddet afviger fra vejledningen, skal det forklares og indberettes. Vejledningen er detaljeret og omhandler fire faser: Forberedelse af udbudsprocessen. I denne fase er der fokus på at identificere, forebygge og afhjælpe interessekonflikter. Markedsdialog. Det anbefales i vejledningen, at der både afholdes markedsscreening og markedsdialog med det formål at afdække, hvorledes udbuddet kan udformes, så der bliver størst mulig konkurrence. Udarbejdelse af udbudsmateriale. Ifølge vejledningen skal udbuddet deles op i delkontrakter på maksimalt 20.000 t/år og en varighed på højst fire år. Der er desuden udarbejdet en positivliste over krav, som kan stilles i udbuddet. Evalueringen af tilbud. Ved evalueringen er transporten afgørende, og vejledningen indeholder anbefalinger til en omkostningsægte prissætning. ARGO I/S har tilkendegivet, at det ved udarbejdelsen af udbuddet vil blive sikret, at vejledningen bliver overholdt i alle forhold. Der er særligt fokus på at forhindre interessekonflikter i forbindelse med udbuddet. ARGO I/S vil derfor sikre en fuldstændig organisatorisk adskillelse af udbuddet af kommunernes forbrændingsegnede affald og ARGO I/S' øvrige organisation. Denne organisatoriske adskillelse er nødvendig for at sikre, at ARGO I/S' affaldsforbrændingsanlæg kan byde på forbrænding af affaldet fra kommunerne. Kontraktudkast fra ARGO I/S er vedlagt (jf. bilag 2). Anbefalingen Administrationen anbefaler, at KLAR Forsyning A/S står for udbudsopgaven, da KLAR Forsyning A/S i forvejen har drift og administration af en række affaldsopgaver i Greve Kommune. Greve Kommune har desuden en samarbejdsaftale med Greve Forsyning (KLAR Forsyning A/S), hvor det er skrevet ind, at Greve Forsyning er ansvarlig for udbud (jf. bilag 3). Lovgrundlag Lov nr. 745 af 13-06-2023. Lov om ændring af lov om miljøbeskyttelse, lov om varmeforsyning, lov om elforsyning og selskabsskatteloven – Ny organisering af affaldsforbrændingssektoren og konkurrenceudsættelse af forbrændingsegnet affald. Vejledning nr. 9295 af 15/05/2024. Vejledning om brug af konkurrencefremmende tiltag ved udbud af affaldsforbrænding. Økonomiske konsekvenser De økonomiske udgifter til et udbud af det forbrændingsegnede affald kan gebyrfinansieres, og der vil derfor ikke være en udgift for Greve Kommune. Kommunikation Der vil være kommunikation imellem Greve Kommune og det selskab, der skal stå for udbuddet i forhold til ønsker og krav til udbuddet i 3. kvartal 2024 og frem. Tidsplan August/September 2024: Politisk beslutning i Greve Kommune om, hvem der udarbejder udbuddet af det forbrændingsegnede affald. 3. kvartal 2024: Evt. markedsdialog med relevante forbrændingsanlæg og andre markedsaktører, samt dialog med kommunen omkring ønsker og krav til udbud. 4. kvartal 2024: Forberedelse af udbud. 1. og 2. kvartal 2025: EU-udbud og indgåelse af kontrakt. 1. juli 2025: Forbrændingsegnet affald skal være udbudt. Sagens forløb 15/08/2024 Klima-, Teknik- og Miljøudvalget Anbefales.", "source_path": "data/greve/raw_dagsordener/Økonomiudvalget_2024-08-28T08:00:00+02:00_e8a8730f-6cd2-461a-bb9d-0767e1006341.json"}
{"document_id": "e8a8730f-6cd2-461a-bb9d-0767e1006341", "committee": "Økonomiudvalget", "meeting_date": "2024-08-28T08:00:00+02:00", "section_type": "html_fragment", "section_title": "Genopretningspuljen - midler til daginstitutionskapacitet og Greve Svømmehal", "case_number": "23-013546", "agenda_index": 20, "text": "Beslutning Økonomiudvalget anbefaler, overfor Byrådet, at Klima-, Teknik- og Miljøudvalgets indstilling til pkt. 1 og 3 godkendes. Ift. pkt. 2 anbefaler Økonomiudvalget, at administrationen går i dialog med rådgiver om omprojektering af indgangspartiet. Økonomiudvalget ønsker endvidere, at personalet i Greve Svømmehal indgår i dialogen om, at det samlede projekt etableres indenfor rammen. Afbud: Brigitte Klintskov Jerkel Fraværende: Bjarke Abel Fremstilling Sagsprocedure Klima-, Teknik- og Miljøudvalget, Økonomiudvalget og Byrådet Resume Byrådet godkendte den 3. oktober 2022, at der blev afsat 1 mio. kr. til håndtering af kapacitetsudfordringer på dagtilbudsområdet ved forskellige tiltag, og den 30. januar 2023 at der blev afsat yderligere 1 mio. kr. til at etablere daginstitutionspladser på Damagerskolen . Der skal tages stilling til ændret anvendelse af midlerne, da der ikke længere er behov for at udvide daginstitutionskapaciteten på Damagerskolen . Det anbefales derfor at bruge midler på at øge kapaciteten på daginstitutionen Dammen og at give en bevilling til den nye indgang til Greve Svømmehal. Supplerende sagsfremstilling fra Klima-, Teknik- og Miljøudvalget den 15. aug. 2024 (pkt. 5) Klima-, Teknik- og Miljøudvalget undlod den 15. aug. 2024 (pkt. 5) at tage stilling til indstillingspunkt 2 med bemærkning om, at det frem mod Økonomiudvalgets behandling skal belyses, hvad det vil betyde for tidsplan, udbud og økonomi, hvis projektet i stedet tilpasses til budgettet på 2,1 mio. kr. Betydningen er belyst i vedlagte notat (jf. bilag 2). Indstilling Administrationen indstiller, at anlægsbevilling på 1,0 mio. kr. afsat i 2024 til at udvide daginstitutionskapacitet på Damagerskolen annulleres og tilbageføres til ”Pulje til genopretning o.l.” der afsættes et rådighedsbeløb og gives en anlægsbevilling på 0,8 mio. kr. i 2024 til \"Indgangsparti på Greve Svømmehal\" finansieret af ”Pulje til genopretning o.l.” der afsættes et rådighedsbeløb og gives en anlægsbevilling på 0,159 mio. kr. i 2024 til etablering af grupperum på daginstitutionen Dammen finansieret af ”Håndtering af kapacitet Dagtilbud 2022” . Sagsbeskrivelse Som beskrevet i sagen om prognose for dagtilbuds-, sfo og klubområdet, som blev behandlet på Skole-, Børne- og Ungeudvalget den 4. juni 2024 (pkt. 6), er der mindre pres på daginstitutionskapaciteten. Den nye befolkningsprognose nedjusterer de forventede fødselstal med 10-20 børn per årgang for årgangene 2024-2027 sammenlignet med den tidligere befolkningsprognose. Det betyder et forventet mindre pres på kapaciteten. Der er derfor ikke behov at foretage yderligere tiltag for at udvide daginstitutionskapaciteten frem mod, at der er nye pladser klar i 2026 på den nye daginstitution ved Greve Borgerhus og med udvidelsen af Lunas Ark. Byrådet godkendte den 30. januar 2023 (pkt. 19), at der blev afsat 1 mio. kr. til etablering af daginstitutionspladser på Damagerskolen , som ikke blev iværksat i 2023. Dette skyldes, at der ikke var behov for pladserne på grund af de øvrige tiltag, der blev gjort på daginstitutionerne. Administrationen har afventet den nye prognose for 2024 for at vurdere, om der ville komme behov for flere pladser i 2024-25. Med den nye prognose er det administrationens anbefaling, at der ikke etableres daginstitutionspladser på Damagerskolen , hvorfor midlerne kan tilbageføres til Genopretningspuljen, hvor midlerne oprindeligt blev finansieret fra. Midlerne overføres til Pulje til genopretning o.l , som forventes udmøntet i januar 2025. Byrådet godkendte den 3. oktober 2022 (pkt. 18), at der blev afsat en pulje på 1 mio. kr. til forskellige tiltag på daginstitutionerne til at udvide kapaciteten, herunder midlertidig omlægning af børnehavepladser til vuggestuepladser, oprettelse af vuggestueenhed på Dagplejehuset og udvidelse af Lundebo . Byrådet besluttede den 30. januar 2023 (pkt. 19) at udvide puljen med 0,2 mio. kr. til ekstraudgifter på Lundebo . Der er et mindreforbrug på puljen på 0,159 mio. kr. Administrationen anbefaler, at midlerne anvendes til udvidelse af et grupperum på daginstitutionen Dammen, som vil medføre, at der kan være yderligere ni børn i institutionen. Midlerne anvendes til håndværkerudgifter i forbindelse med udvidelse af rummet, tilretning af ventilation og lys, flytning og opsætning af garderober, samt brandrådgivning i forbindelse med ombygningen. Dette vil fremtidssikre kapaciteten på institutionen samtidig med, at der på institutionen vil være lidt ekstra kapacitet, hvis der alligevel bliver behov for det med de usikkerheder, der ligger i prognosen. Indgang ved Greve Svømmehal Der er afsat 2,1 mio. kr. til et nyt indgangsparti ved Greve Svømmehal. Projektet er skitseret i bilag 1. Indgangspartiet er nedslidt og kan ikke længere renoveres. Kuglelejerne i bunden af dørene er ødelagt, og indgangspartiet er gennemtæret af rust. En af dørene og rammen den sidder i er i så dårlig stand, at døren kan falde af. Projektet har været i udbud, og det laveste bud ligger 0,9 mio. kr. over budget, og det højeste bud ligger på 1,8 mio. kr. over budget. Administrationen er gået i dialog med den laveste bydende, om der kan ske optimeringer i projektet, der kan reducere omkostningerne. Administrationen vurderer dog ikke, at projektet kan gennemføres i år, hvis ikke der tilføres et ekstra budget til projektet. Det foreslås derfor, at der tilføres de 0,8 mio. kr. til projektet, dog med en forventning om, at det samlede budgetbehov bliver mindre. Alternativt vil der skulle ske en omprojektering af indgangen og et genudbud, så projektet først kan gennemføres i 2025. Der vil være øgede driftsomkostninger på at holde indgangspartiet i drift, indtil det bliver udskiftet. Der kan reduceres i projektet ved at gå tilbage til en opvarmning af indgangspartiet fra 21 grader til 18 grader, som ligeledes er det, som der er udstedt i byggetilladelse. Herved kan der fjernes krav til øget isolering, der kan ændres fra 3-lags glas til 2-lags glas samt fjernes gulvvarme, og opvarmning kan ske med varmetæppe. Administrationen vil ligeledes gå i dialog med entreprenøren og rådgiver for at se, om der er andre løsningsmetoder, som kan være besparende i projektet, uden der kommer krav om en større omprojektering . Lovgrundlag Loven om dagtilbud og bygningsreglementet. Økonomiske konsekvenser Anlægsprojektet ” Dagtilbudskapacitet Damagerskolen ” annulleres og 1,0 mio. kr. tilbageføres til ” Pulje til genopretning o.l. ”. Der gives et tillæg til rådighedsbeløbet på 0,8 mio. kr. og et tilsvarende tillæg til anlægsbevillingen til \"Indgangsparti ved Greve Svømmehal\". Bevilling på 0,8 mio. kr. i 2024 finansieres af ”Pulje til genopretning o.l.”. Den samlede anlægsbevilling til indgangspartiet er herefter 2,9 mio. kr. Der afsættes et rådighedsbeløb og gives en anlægsbevilling på 0,159 mio. kr. i 2024 til etablering af grupperum på daginstitutionen Dammen finansieret af det resterende rådighedsbeløb på projektet ” Håndtering af kapacitet Dagtilbud 2022 ”. Kommunikation Ombygningen af Dammen sker i samarbejde med dagtilbudsledelsen, som kommunikerer til medarbejdere og forældre. Ny indgang på Greve Svømmehal sker i samarbejde med ledelsen af svømmehallen, som kommunikerer ud til brugerne i forbindelse med de gener, det vil skabe for dem. Der vil blive meldt ud til Damagerskolens ledelse og medarbejdere, at planer om midlertidigt dagtilbud i skolens lokaler ikke bliver relevant. Tidsplan Arbejdet på Dammen og Greve Svømmehal udføres i efteråret 2024. Sagens forløb 15/08/2024 Klima-, Teknik- og Miljøudvalget 1. Anbefales. 2. Udvalget undlader, idet det frem mod Økonomiudvalgets behandling skal belyses, hvad det vil betyde for tidsplan, udbud og økonomi, hvis projektet i stedet tilpasses til budgettet på 2,1 mio. kr. 3. Anbefales.", "source_path": "data/greve/raw_dagsordener/Økonomiudvalget_2024-08-28T08:00:00+02:00_e8a8730f-6cd2-461a-bb9d-0767e1006341.json"}
{"document_id": "e8a8730f-6cd2-461a-bb9d-0767e1006341", "committee": "Økonomiudvalget", "meeting_date": "2024-08-28T08:00:00+02:00", "section_type": "html_fragment", "section_title": "Tune Skole – proces for renovering og udbygning i etaper", "case_number": "22-012933", "agenda_index": 21, "text": "Beslutning Økonomiudvalget anbefaler, overfor Byrådet, at Klima-, Teknik- og Miljøudvalgets indstillinger godkendes. Afbud: Brigitte Klintskov Jerkel Fraværende: Bjarke Abel Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Der fremlægges hermed opfølgning på Byrådets beslutning om at samle Tune Skole på én matrikel fra skoleåret 2024/25. Byrådet skal tage den videre proces for renovering og udbygning af Tune Skole, som indgår som bruttoanlægsforslag til budget 2025-28 til efterretning. Indstilling Administrationen indstiller, at det tages til efterretning, at følgende plan for gennemførsel af samling af Tune Skole indarbejdes i bruttoanlægsforslag for 10-årsplanen for bygningsoptimering af skoler og dagtilbud: at der i perioden 2026-27 igangsættes en første deletape med et budget på ca. 30-40 mio. kr. med hovedfokus på renovering af det område, der fremover skal anvendes til Tunegrupperne og klubben. at der i perioden 2028-30 afsættes midler til en anden deletape, der omfatter ombygning og udvidelse af Tune Skole til indskolingen, som fra skoleåret 2024/25 er placeret i midlertidige bygninger. Den estimerede udgift til dette projekt er ca. 70-90 mio. kr. Sagsbeskrivelse Fra skoleåret 2024/25 flytter Tune Skoles indskoling og SFO til midlertidige bygninger på Højen, hvor de skal være, indtil Tune Skole er færdigrenoveret og udbygget. Projektet strækker sig over en længere periode og vil berøre både elever og personale. Det anbefales derfor at opdele projektet i to etaper for at mindske generne for de involverede. Bygningsfløjen Palæet og de ældre, murede sidefløje til hovedfløjen nedslidte og vedligeholdelsesmæssigt i ringe stand. En renovering af lofter, belysning, lydabsorbering og ventilation vurderes ikke at kunne afvente, at skolen udvides med den permanente tilbygning. Byrådet har den 17. april 2024 (pkt. 17) godkendt, at der udarbejdes et bruttoanlægsforslag til budget 2025-28 om restfinansiering af samling af Tune Skole som en del af 10-årsplanen for bygningsoptimering af skoler og dagtilbud. Administrationen anbefaler, at det videre arbejde med renovering og udbygning opdeles i to etaper, og at dette indarbejdes i bruttoanlægsforslaget. Etaperne beskrives nærmere nedenfor. Etape 1 (2026-27): Renovering af området, der skal bruges til Tunegrupperne og klubben (Palæet og dele af Trekløveren samt de ældre, murede sidefløje). Renovering af Trekløveren var oprindeligt indeholdt i projektet for renovering af hovedfløjen og Firkløveren, der blev færdigt i 2022, men blev taget ud af renoveringsprojektet, da arbejdet skulle afvente en beslutning om en eventuel samling af Tune Skole. Af samme årsag blev de 13,41 mio. kr. der blev afsat til renoveringen med budget 2023-27 taget ud som selvstændigt projekt i investeringsoversigten, og beløbet er indtænkt i 10-årsplanen for renovering af skoler og dagtilbud, som en del af de midler, der blev afsat til 10-årsplanen. Den forventede renovering omfatter opgradering af de nuværende faciliteter (jf. bilag 1) herunder forbedring af indeklimaet, opdatering af klasseværelser og renovering af fællesarealer, så de opfylder moderne standarder for læringsmiljøer. Der vil blive lagt vægt på energieffektivisering for at reducere skolens samlede energiforbrug. Budget: ca. 30-40 mio. kr. Der er afsat 22,2 mio. kr. i budget til samlingen af Tune Skole, så der udestår en finansiering på 8,8-18,8 mio. kr. som der er udarbejdet bruttoanlægsforslag på til budget 2025-28. Etape 2 (2028-31): Ombygning og udvidelse af Tune Skole til indskolingen og SFO samt renovering af den resterende del af Trekløveren til samme formål. Dette afventer yderligere finansiering, som foreslås finansieret i budget 2028-31 . I denne fase vil der være en væsentlig udvidelse af skolens kapacitet inklusiv opførelse af nye bygninger til indskolingen og SFO. Disse nye bygninger vil blive designet med fokus på fleksibilitet og bæredygtighed og vil inkludere moderne undervisningsfaciliteter, legepladser og grønne områder for at støtte en helhedsorienteret læringsoplevelse. Der vil også blive foretaget en omfattende renovering af eksisterende strukturer for at sikre, at de nye og gamle dele af skolen integreres. Budget: 70-90 mio. kr. Hele beløbet er ikke finansieret antaget at det afsatte budget på 22,2 mio. kr. til samling af Tune Skole tilgår etape 1. Der er udarbejdet et bruttoanlægsforslag på finansieringen til budget 2025-28, men finansiering vil først kunne afsættes i budget 2028-31. Byggeudvalget, der er tilknyttet projektet Samling af Tune Skole, er enige i, at det er vigtigt at sikre gode undervisnings- og arbejdsforhold, mens renovering og udbygning af skolen pågår . Byggeudvalget anbefaler derfor, at projektet opdeles i etaper, og at ledelse, personale og forældre inddrages i hele forløbet. Følgegruppen, der er tilknyttet projektet samling af Tune Skole, er blevet orienteret om administrationens og byggeudvalgets anbefalinger. Byggeudvalget og følgegruppen vil fortsætte arbejdet med at give input og feedback til både etape 1 og etape 2. Ved igangsættelse af etape 1 vil der til byggeudvalg blive tilknyttet lærere, pædagoger, elever, skoleledelse og klubledelse m.fl., der skal anvende disse specifikke bygninger og lokaler. I dag er der i byggeudvalget udover repræsentanter for skolebestyrelsen, repræsenteret ledere, lærere og pædagoger for indskolingen, da det har været den primære opgave at indrette de midlertidige pavilloner til dem. Når etape 2 med den permanente udvidelse af Tune Skole igangsættes, vil arbejdet med byggeudvalget fortsætte med deltagelse af interessenter, herunder lærere, pædagoger, elever, forældre m.fl. Dette vil være en forlængelse af det arbejde og de beslutninger, der er truffet i forbindelse med etableringen af de midlertidige bygninger, der skal stå klar til skoleåret 2024/2025. Lovgrundlag Bygningsreglement og udbudsloven Økonomiske konsekvenser I bruttoanlægsforslag til budget 2025-28 foreslår administrationen, at der afsættes 100 mio. kr. yderligere til renovering og udbygning af Tune Skole. Der blev i budget 2024-2027 afsat 32 mio. kr. til samlingen ud af en samlet estimeret udgift på 120 mio. kr. Af de 32 mio. kr. har Byrådet den 13. marts 2024 (pkt. 16), 17. april 2024 (pkt. 21) og 26. juni 2024 (pkt. 17) truffet beslutning om at anvende 16,85 mio. kr. til udgifter til henholdsvis midlertidige bygninger, trafikale forhold og legeplads, som ikke oprindeligt var indtænkt i økonomien. Se i øvrigt tabel 1 nedenfor. Tabel 1. Frigivede anlægsbevillinger til samling af Tune Skole Beløb i t. kr. 2024 2025 2026 2027 I alt Afsat budget Budgetaftale 2023-27 (midlertidige bygninger) 7.050 7.050 Budgetaftale 2024-27 (samlet ud- og ombygning inklusiv trafikale forhold) 1.000 1.000 10.000 20.000 32.000 Afsat budget i alt 8.050 1.000 10.000 20.000 39.050 Frigivet anlægsbevillinger Midlertidige bygninger (Byrådet den 13.marts 2024 (pkt. 16)) 12.000 12.000 Trafikale forhold (Byrådet den 17. april 2024 (pkt. 21)) 2.000 2.100 4.100 Legeplads og inventar (Byrådet den 26.juni 2024 (pkt. 17)) 750 750 Anlægsbevilling i alt 14.750 2.100 0 0 16.850 Resterende budget -6.700 -1.100 10.000 20.000 22.200 Det vurderes derfor, at der skal afsættes 100 mio. kr. udover de afsatte 22,2 mio. kr. i budgettet jf. nedenstående tabel 2. Tabel 2. Manglende budget til samling af Tune Skole Beløb i t. kr. 2025 2026 2027 2028 Øvrige budgetår I alt Estimerede udgifter til samling af Tune Skole 1.000 10.000 20.000 31.200 60.000 122.200 Resterende budget jf. sum i tabel 1 (beløb i 2025-28 er reperiodiseret så de passer med budgetbehov) -1.000 -21.200 -22.200 Budgetbehov i bruttoanlægsforslag 10.000 20.000 10.000 60.000 100.000 Dette er eksklusive udgifter til trafikale forhold, som der er udarbejdet separat bruttoanlægsforslag omkring som besluttet af Byrådet den 17. april 2024 (pkt. 21). Tidsplanerne er afhængige af, hvornår og hvor mange midler der afsættes. Kommunikation Beslutningen vil blive kommunikeret til skolebestyrelse, medarbejdere, forældre samt følgegruppen for samling af Tune Skole. Tidsplan Tune Skole, Højen, - renovering/udbygning af (2024-2030) 2024 Indskolingen på Tune Skole flytter til midlertidige bygninger til skolestart. 2026 og 2027 Første etape: Renovering af området ved Palæet, del af Trekløveren og de murede sidefløje på Tune Skole. 2028-2031 Anden etape: Ombygning og udvidelse af Tune Skole Højen inkl. renovering af den resterende del af Trekløveren til indskoling og SFO. Administrationen vender tilbage med sag om første etape, når det er truffet politisk aftale om budget 2025-28. Sagens forløb 15/08/2024 Klima-, Teknik- og Miljøudvalget 1.-2. Anbefales.", "source_path": "data/greve/raw_dagsordener/Økonomiudvalget_2024-08-28T08:00:00+02:00_e8a8730f-6cd2-461a-bb9d-0767e1006341.json"}
{"document_id": "e8a8730f-6cd2-461a-bb9d-0767e1006341", "committee": "Økonomiudvalget", "meeting_date": "2024-08-28T08:00:00+02:00", "section_type": "html_fragment", "section_title": "Stibro i Mosede Mose, renovering - tillæg til anlægsbevilling", "case_number": "24-002379", "agenda_index": 22, "text": "Beslutning Økonomiudvalget anbefaler, overfor Byrådet, at Klima-, Teknik- og Miljøudvalgets indstilling med bemærkning godkendes. Afbud: Brigitte Klintskov Jerkel Fraværende: Bjarke Abel Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Broen i Mosede Mose mellem Svanestien og Nældebjergstien skal renoveres, da standen er meget kritisk. I forbindelse med forberedelserne til renoveringen har det vist sig, at ramperne til broen skal tilpasses, da broen skal hæves til et højere niveau over vandspejlet i mosen. Byrådet skal træffe beslutning om at tilføre yderligere midler til projektet, så broen kan udskiftes og fremtidssikres ift. oversvømmelser og vandets negative påvirkning af bygværket. Indstilling Administrationen indstiller, at der afsættes et tillæg til rådighedsbeløbet og gives en anlægsbevilling på 1,303 mio. kr. i 2024 til broen i Mosede Mose, finansieret af 0,553 mio. kr. fra puljen ”Vej og landskab - nye anlæg til fordeling” i 2024 og 0,750 mio. kr. fra \"Vej- og landskab - nye anlæg til fordeling\" i 2025, hvorved 0,750 mio. kr. fremrykkes fra 2025 til 2024. Sagsbeskrivelse Klima-, Teknik- og Miljøudvalget godkendte på udvalgsmødet den 15. januar 2024 (pkt. 4) fordeling af vej- og landskabspuljen for 2024. I den forbindelse blev der afsat 1 mio. til renovering af broer. Administrationen har valgt broen i Mosede Mose (bilag 1) til renovering på grund af broens kritiske tilstand. Broen er meget central for stiforbindelsen i Mosede. Desuden er Svanestien og Nældebjergstien central i tilknytning til Mosedeskolen og er forbindelsen mellem nordlige og sydlige boligområder i Mosede. Mosen er et velbesøgt, rekreativt område, og stiforbindelsen benyttes året rundt af mange borgere. Broens tilstand er tiltagende blevet dårligere gennem de seneste år. I efterårs- og vinterperioderne er broen jævnligt oversvømmet, og det våde miljø medvirker til hurtigere nedbrydning. Vandspejlet i mosen er generelt blevet højere de seneste år. Der har været flere falduheld på grund af broens tiltagende ringere tilstand. Efter denne vinter er brodækket i så ringe stand, at passage nu kun er tilladt for fodgængere og cyklister. Det betyder, at der er opsat forbudstavler med undertavler, der forbyder al motorkørsel over broen, og at færdsel skal foregå med forsigtighed. Normalt må knallerter også passere broen. I vinterperioden bliver broen også krydset af en traktor i forbindelse med vintervedligeholdelse. På grund af de indberettede uheld og borgernes praj om broens tilstand, blev der i februar måned 2024 foretaget et særeftersyn af broen. Eftersynet viste, at broen skal udskiftes, da renovering ikke er mulig på grund af træværkets tilstand. Særeftersynet viste også, at broen ved udskiftning, skal hæves for at sikre den mod længerevarende oversvømmelser og vandets negative påvirkning af bygværket. I forbindelse med udbud af renoveringsarbejdet viser det laveste tilbud, at den nødvendige tilpasning af ramper til den nye brohøjde over vandspejlet sammen med den nye bro kommer til at koste ca. kr. 2,3 mio. kr. (inkl. rådgiver og 10% til uforudsete udgifter). Beløbet overskrider dermed den ramme på 1 mio. kr., som er afsat med 1,3 mio. kr. Projektet er blevet væsentligt dyrere, da det efter boreprøver har vist sig nødvendigt at fundere broen langt bedre end tidligere i moseområdet. Administrationen anbefaler derfor, at der gives en yderligere anlægsbevilling på ca. 1,3 mio. kr. til renovering af broen, og at bevillingen finansieres dels af tidligere tilbageførte midler til Vej- og landskabspuljen i 2024 på 0,533 mio. kr. (overskydende midler tilbageføres, når de kommer fra en samlet pulje), dels ved at fremrykke 0,75 mio. kr. fra Vej- og landskabspuljen i 2025 til 2024. Hvis renoveringen udskydes, vil det være nødvendigt at spærre broen af. For at mindske udgifter i projektet kan broen renoveres uden, at man hæver den og etablerer ramper. Herved vil den samlede renovering komme til at koste ca. 1,8 mio. kr. Ulemperne ved denne løsning er, at der er stor risiko for sætninger i forbindelse med den planlagte nye belægning op til den nye bro. De ringe jordforhold udgør en væsentlig udfordring, der kan medføre uønskede konsekvenser for projektets holdbarhed og stabilitet, da man ikke har noget til at holde på jorden/stien ved skråninger. Desuden er der en betydelig risiko for, at de bærende konstruktioner vil stå under vandet i løbet af vinteren, hvilket øger risikoen for råd og forringer broens levetid. Lovgrundlag Vejloven. Økonomiske konsekvenser Der er behov for at øge bevillingen til renovering af broen mellem Svanestien og Nældebjergstien med ca. 1,3 mio. kr., dette af hensyn til brokonstruktionen og for at få en klimasikker og holdbar stiforbindelse i lokalområdet. Byrådet bevilgede den 29. januar 2024 (pkt. 16) 1 mio. til renovering af broer i 2024, finansieret af \" Vej og landskab - nye anlæg til fordeling \" (projektnr. 38). Bevillingen er afsat til projektet \" Broer 2024 \" (projektnr. 569). I 2023 blev der tilbageført et uudnyttet anlægsbeløb fra projekt \" Renovering af broen over Karlstrup Møllebæk \" på i alt 0,553 mio. kr. til puljen \" Vej og landskab - nye anlæg til fordeling \", og beløbet blev sidenhen overført til 2024 via overførselssagen behandlet af Byrådet den 13. marts 2024 (pkt. 11). Budgettet anbefales hermed udmøntet til \" Broer 2024 \". Med indstillingen fremrykkes desuden 0,75 mio. kr. fra ” Vej og landskab - nye anlæg til fordeling” i 2025 til 2024, som også frigives til \" Broer 2024 \". Dette betyder en nedskrivning af puljen ” Vej- og Landskab – nye anlæg til fordeling” i 2025 til 12,2 mio. kr. Det samlede budget til \" Broer 202 4\" vil herefter være på 2,303 mio. kr. Kommunikation Det bliver offentliggjort på sociale medier og lokalpresse, når stien og broen helt afspærres i arbejdsperioden. Tidsplan De indledende forberedelser er igangsat. Primo september 2024: Arbejdet skal senest være påbegyndt. Primo september - Ultimo oktober 2024: Broen og stien afspærres i fire uger i arbejdsperioden. Ultimo oktober 2024: Arbejdet forventes afsluttet. Sagens forløb 15/08/2024 Klima-, Teknik- og Miljøudvalget 1. Anbefales med bemærkning om, at administrationen skal sikre, at de alternative ruter i området er farbare.", "source_path": "data/greve/raw_dagsordener/Økonomiudvalget_2024-08-28T08:00:00+02:00_e8a8730f-6cd2-461a-bb9d-0767e1006341.json"}
{"document_id": "e8a8730f-6cd2-461a-bb9d-0767e1006341", "committee": "Økonomiudvalget", "meeting_date": "2024-08-28T08:00:00+02:00", "section_type": "html_fragment", "section_title": "Udlodning fra PV Greve A/S", "case_number": "24-004433", "agenda_index": 23, "text": "Beslutning Økonomiudvalget anbefaler, overfor Byrådet, at Klima-, Teknik- og Miljøudvalgets indstillinger godkendes med bemærkning om, at foranalysen af 2-1-vej skal prioriteres først under kommende analyseopgaver i Vej- og Landskab under Klima- Teknik- og Miljøudvalget. Afbud: Brigitte Klintskov Jerkel Fraværende: Bjarke Abel Fremstilling Sagsprocedure Klima, -Teknik- og Miljøudvalget, Økonomiudvalget, Byrådet Resume PV Greve A/S er under likvidation og der udloddes 6,0 mio. kr. til hver af de to ejere, Arkil A/S og Greve Kommune. Byrådet besluttede den 26. juni 2024, at anvende Greve Kommunes midler til etablering af fortov og enkeltrettede cykelstier i begge sider af vejen ved Greve Centervej fra Greve Landevej til Skovbo Allé, samt at de resterende midler anvendes til foranalyse for 2 i 1-vej på Karlslunde Centervej fra Karlslunde Landevej til Tune. Der gives hermed indtægtsbevilling til udlodning fra likvidationen af PV Greve A/S og anlægsbevilling til ovennævnte fortov, cykelsti og forundersøgelse af 2 i 1-vej. Indstilling Administrationen indstiller, at der gives en indtægtsbevilling på 6,0 mio. kr. vedr. udlodning fra PV Greve A/S. der afsættes et rådighedsbeløb og gives en anlægsbevilling på 4,8 mio. kr. til anlæggelse af cykelsti og fortov ved Greve Centervej fra Greve Landevej til Skovbo Allé finansieret af udlodning fra PV Greve A/S der afsættes et rådighedsbeløb og gives en anlægsbevilling på 0,350 mio. kr. til foranalyse for 2 i 1-vej på Karlslunde Centervej fra Karlslunde Landevej til Tune finansieret af udlodning fra PV Greve A/S den resterende indtægt på 0,850 mio. kr. tilgår kassen Sagsbeskrivelse Greve Kommune ejer PV Greve A/S sammen med Arkil A/S med 50 pct. til hver. Byrådet godkendte den 6. november 2023 (pkt. 12), at give formanden for Klima-, Teknik- og Miljøudvalget mandat til at stemme for iværksættelse af en likvidation af PV Greve A/S på en ekstraordinære generalforsamling. Byrådet besluttede endvidere, at midler fra afviklingen af PV Greve A/S skulle anvendes til cykelsti/fortov på Greve Centervej på strækningen fra Greve Landevej til rundkørslen ved Skovbo Allé/Ventrupvej. Den ekstraordinære generalforsamling i PV Greve A/S blev afholdt den 4. december 2023, og her blev selskabet PV Greve A/S meldt under frivillig likvidation. Advokat Søren Stig Langløkke Hansen er udpeget som likvidator for virksomheden, og er således ansvarlig for at lukke selskabet PV Greve A/S ned. Byrådet bevilgede den 29. januar 2024 (pkt. 16) 0,5 mio. kr. til udarbejdelse af udbudsmateriale vedr. etablering af cykelsti og fortov langs Greve Centervej. Byrådet besluttede den 26. juni (pkt. 23) etablering af fortov og enkeltrettede cykelstier i begge sider af vejen ved Greve Centervej fra Greve Landevej til Skovbo Allé til en samlet anlægssum på 4,8 mio. kr. Byrådet besluttede endvidere, at restoverskud fra udlodning af PV Greve A/S afsættes til foranalyse for 2 i 1-vej på Karlslunde Centervej fra Karlslunde Landevej til Tune. Med denne indstilling foretages der i foranalysen vurderinger af projektet, ideskitser og overslag på prisen til efterfølgende politisk behandling. Arkil A/S har udarbejdet årsregnskab for 2023, som er underskrevet af PwC og likvidator for PV Greve A/S, Advokat Søren Stig Landløkke Hansen. Af årsrapporten fremgår, at der forsvarligt kan udloddes 12,0 mio. kr. til deling mellem de to ejere (6,0 mio. kr. til hver). Senere følger det endelige likvidationsregnskab, hvor ejerne får det sidste udbytte udbetalt. Størrelsen kendes pt. ikke. Udgifter til likvidator og revisor, som har bistået med likvidationen, afregnes ifm. udbetaling af det endelige udbytte. I disse midler indgår også ”købesummen” for fordringen mod Campen Auktioner A/S, hvor Arkil A/S og Greve Kommune køber hver halvdelen af fordringen på samme vilkår jr. Byrådets beslutning den 26. juni (pkt. 46). Administrationen fremlægger sag om endelige indtægtsbevilling, når det endelige likvidationsregnskab foreligger. Lovgrundlag § 217 i selskabsloven om frivillig likvidation. Økonomiske konsekvenser Med denne sag gives der en indtægtsbevilling fra udlodning på 6,0 mio. kr. ifm. likvidationen af PV Greve A/S. Den endelige udlodning følger når det endelige likvidationsregnskab foreligger. Byrådet besluttede den 26. juni 2024 (pkt. 23) at anvende udlodningen til cykelsti og fortov ved Greve Centervej fra Greve Landevej til Skovbo Allé samt til foranalyse for 2 i 1-vej på Karlslunde Centervej fra Karlslunde Landevej til Tune. Med denne sag afsættes der rådighedsbeløb og gives anlægsbevilling på henholdsvis 4,8 mio. kr. og 0,350 mio. kr. hertil. De resterende 0,850 mio. kr. tilføres kassen. Sagens forløb 15/08/2024 Klima-, Teknik- og Miljøudvalget 1.-3. Anbefales. 4. Anbefales ikke, idet hele beløbet skal indgå i finansieringen af projektet i pkt. 3.", "source_path": "data/greve/raw_dagsordener/Økonomiudvalget_2024-08-28T08:00:00+02:00_e8a8730f-6cd2-461a-bb9d-0767e1006341.json"}
{"document_id": "e8a8730f-6cd2-461a-bb9d-0767e1006341", "committee": "Økonomiudvalget", "meeting_date": "2024-08-28T08:00:00+02:00", "section_type": "html_fragment", "section_title": "Etablering af sansehave ved Greve Borgerhus", "case_number": "24-006131", "agenda_index": 24, "text": "Beslutning Økonomiudvalget anbefaler, overfor Byrådet, at Kultur- og Fritidsudvalgets indstillinger godkendes. Økonomiudvalget understreger, at udgifter til afledt drift påhviler FrivilligCenter Greve, og såfremt driften af sansehaven opfører, skal arealet tilbageføres til det oprindelige udtryk. Afbud: Brigitte Klintskov Jerkel Fremstilling Sagsprocedure Kultur- og Fritidsudvalget, Klima-, Teknik- og Miljøudvalget, Økonomiudvalget og Byrådet. Resume Byrådet besluttede den 22. maj 2024 at indgå i en positiv dialog med FrivilligCenter Greve om etablering af en såkaldt ”sansehave” i haven ved Greve Borgerhus. FrivilligCenter Greve har på denne baggrund ansøgt Nordea-fonden og modtaget bevilling på i alt 981.900 kr. til at realisere sansehaven. Greve Kommune skal på denne baggrund tage stilling til, hvorvidt sansehaven ønskes etableret ved Greve Borgerhus. Indstilling Administrationen indstiller overfor Kultur og Fritidsudvalget 1. at det godkendes, at der etableres en sansehave ved Greve Borgerhus 2. at såfremt punkt 1 godkendes, gives administrationen mandat til at indgå en aftale med FrivilligCenter Greve om brug af arealet til placering af sansehaven ved Greve Borgerhus, jf. bilag 3 Administrationen indstiller overfor Klima-, Teknik- og Miljøudvalget, 3. at sagen tages til efterretning Sagsbeskrivelse Byrådet besluttede den 22. maj 2024 (pkt. 19) \" Henvendelse fra FrivilligCenter Greve om etablering af sansehave ved Greve Borgerhus\" at indgå i en positiv dialog med FrivilligCenter Greve om en sansehave, og at der skulle fremlægges en ny sag om realisering af projektet, hvis projektet opnåede bevilling fra Nordea-fonden. Klima-, Teknik- og Miljøudvalget besluttede den 25. april 2024 (pkt. 11) \"Henvendelse fra FrivilligCenter Greve om etablering af sansehave ved Greve Borgerhus\" at det anbefales, idet udvalget ønsker, at der plantes hjemmehørende arter. FrivilligCenter Greve er indforstået med at der udelukkende plantes hjemmehørende arter i sansehaven og vil følge dette i projektet. FrivilligCenter Greve har på denne baggrund ansøgt Nordea-fonden og modtaget bevilling på i alt. 981.900 kr. til projektet. FrivilligCenter Greve beskriver, at ideen med projektet er - i samarbejde med borgere, frivillige og foreninger - at anlægge en fælles sansehave tilgængelig for alle borgere i Greve Kommune. Med projektet ønskes der at skabes et grønt område centralt i Greve Kommune, der indbyder til fællesskab og samvær i naturen. FrivilligCenter Greve ønsker med projektet at: Bidrage til den grønne omstilling samt grønnere og smukkere byrum Øge læring om natur og biodiversitet Skabe nye fællesskaber med natur som omdrejningspunkt. Bl.a. havevandringer, dyrke sammen i højbede, samle urter, udveksle erfaringer, nyde de forskellige opholdssteder i haven, mødes om bålfad mm. Øge trivsel, mindske stress og ensomhed, gennem fællesskab, aktiviteter og ophold i naturen Projektet ønskes forankret lokalt gennem foreninger, frivillige og borgere, der inviteres bredt ind til at blive en del af sansehaven og dens udvikling. Målgruppen er alle Greve Kommunes borgere, og haven bliver offentligt tilgængelig. FrivilligCenter Greve forventer, at omkring 5.000 borgere årligt vil besøge haven til arrangementer eller på egen hånd. Projektperiode for etablering af sansehaven vil være fra september 2024 – august 2026. I haven ved Greve Borgerhus etablerer Greve Kommune en ny daginstitution, som skal være opført i 2026, hvilket betyder, at petanquebane skal flyttes fra den nuværende placering til en ny placering (jf. bilag 4). Ligeledes spilles der også krolf på græsarealet i haven. FrivilligCenter Greve har oplyst, at såvel petanquebanen som krolfbanen vil blive indtænkt i udformningen af sansehaven, således begge aktiviteter fortsat kan dyrkes i haven ved Greve Borgerhus. Økonomiske konsekvenser Der forventes ingen kommunal medfinansiering til projektet. Det er FrivilligCenter Greve som står for vedligeholdelse af sansehaven. Greve Kommune vil fortsat være ansvarlig for den øvrige vedligeholdelse af haven ved Greve Borgerhus. FrivilligCenter Greve har modtaget 981.900 kr. fra Nordea-fonden til projektet. I dette beløb går ca. 245.475 kr. til lønmidler til en projektleder, som skal etablere en frivilliggruppe, holde havedage samt borgerinddragelse ift. hvordan haven skal se ud. Det resterende beløb på 736.425 går til selve etableringen af sansehaven. Projektet har ingen økonomiske konsekvenser for anlægsloftet i Greve Kommune, da det er foreningen FrivilligCenter Greve som vil modtage evt. fondsmidler fra Nordea-fonden til projektet. Ligeledes vil Greve Kommune hellere ikke skulle betale fondsmoms, da det er foreningen, som modtager bevillingen. Tidsplan Projektperiode for etablering af sansehaven vil være fra 15. september 2024 – 14. august 2026. Øvrige forhold Det skal bemærkes, at KLAR Forsyning har overvejelser om at etablere et regnvandsbassin på en del af arealet, hvor sansehaven ønskes etableret. FrivilligCenter Greve vil ansatte en projektleder, som har til opgave at indgå i dialog med KLAR Forsyning omkring den endelig udformning af sansehaven, således det er muligt at fremtidssikre en etablering af regnvandsbassinet ved Greve Borgerhus. Hvis projektet opnår politisk godkendelse fra Greve Kommune skal der indgås en aftale med FrivilligCenter Greve omkring sansehaven. Denne aftale vil blive udformet som lignende aftaler på området, hvori f.eks. opsigelsesvarsel, vedligeholdelsesomkostninger, aftaleperiode og ansvarsområder er præciseret. Der er til sagen vedhæftet følgende fire bilag: Bilag 1. En beskrivelse fra FrivilligCenter Greve om projektet Bilag 2. Et oversigtskort, hvor den ønskede placering af sansehaven ved Greve Borgerhus fremgår Bilag 3. En illustration af hvordan sansehaven kunne etableres ved Greve Borgerhus. Dette vil blive justeret efter den nye placering af petanquebanen. Bilag 4. Et oversigtskort, som viser den nuværende og den nye placering af petanquebane ved Greve Borgerhus. Det kan oplyses at Brugerrådet i Greve Borgerhus har tilkendegivet, at de støtter op om projektet. Der er ifølge administrationen ikke krav om nabohøring i forbindelse med etablering af Sansehaven. Sagens forløb 14/08/2024 Kultur- og Fritidsudvalget 1.-2. Godkendt. Kultur- og Fritidsudvalget anerkender FrivilligCenter Greves arbejde. 15/08/2024 Klima-, Teknik- og Miljøudvalget 3. Orienteringen blev taget til efterretning.", "source_path": "data/greve/raw_dagsordener/Økonomiudvalget_2024-08-28T08:00:00+02:00_e8a8730f-6cd2-461a-bb9d-0767e1006341.json"}
{"document_id": "e8a8730f-6cd2-461a-bb9d-0767e1006341", "committee": "Økonomiudvalget", "meeting_date": "2024-08-28T08:00:00+02:00", "section_type": "html_fragment", "section_title": "Støjhandlingsplan for Greve Kommune, status", "case_number": "23-011251", "agenda_index": 25, "text": "Beslutning Økonomiudvalget anbefaler, overfor Byrådet, at Plan- og Tryghedsudvalgets og Klima-, Teknik- og Miljøudvalgets indstillinger godkendes. Afbud: Brigitte Klintskov Jerkel Fremstilling Sagsprocedure Plan- og Tryghedsudvalget, Klima-, Teknik- og Miljøudvalget, Økonomiudvalget og Byrådet Resume Byrådet vedtog den 11. december 2023 Greve Kommunes Støjhandlingsplan. Der orienteres om status på arbejdet med støjhandlingsplanen, samt Greve Kommunens tilbagemelding til Støjrådets medlemmer om arbejdet og høringssvar til Vejdirektoratets forslag til støjhandlingsplan for statens veje. Indstilling Administrationen indstiller, overfor Plan- og Tryghedsudvalget 1. at orienteringen om status for opfølgning på Greve Kommunes støjhandlingsplan og kommunens høringssvar på Vejdirektoratets Støjhandleplan (jf. bilag 1) tages til efterretning. 2. at tilbagemeldingen til Støjrådets medlemmer (jf. bilag 2) godkendes. Administrationen indstiller overfor Klima-, Teknik- og Miljøudvalget 3. at orienteringen om status for opfølgning på Greve Kommunes støjhandlingsplan og kommunens høringssvar på Vejdirektoratets Støjhandleplan (jf. bilag 1) tages til efterretning. Sagsbeskrivelse I forbindelse med Byrådets vedtagelse af Greve Kommunes Støjhandlingsplan den 11. december 2023 (pkt. 23) godkendte Byrådet, at Greve Kommune meldte sig ind i Silent City under Gate 21, samt at administrationen indledte en dialog med Vejdirektoratet om realisering af støjhandlingsplanen. Silent City Den 24. januar 2024 underskrev borgmesteren indmeldelsen i Silent City, der er en sammenslutning af 16 kommuner og Region Hovedstaden. Med Greve Kommunes medlemskab er alle kommuner langs Køge Bugt motorvejen repræsenteret. Silent City arbejder blandt andet for nedsat hastighed på motorvejene i Hovedstadsområdet, og for at de sundhedsmæssige konsekvenser af støj vægtes højere i de samfundsøkonomiske beregninger af konsekvenserne af at nedbringe trafikstøjen. Samarbejde med Vejdirektoratet I april 2024 mødtes administrationen med Vejdirektoratet for at drøfte mulighederne for samarbejde omkring de synergier, som Greve Kommunes Støjhandlingsplan peger på. De eksisterende støjskærme er generelt for lave og af ældre dato. Der var enighed om, at der er behov for at se samlet på hele strækningen og vurdere mulighederne for at optimere støjvolde og støjskærme. Udgangspunktet vil være de støjvolde, som Greve Kommunes støjhandlingsplan peger på. På et efterfølgende møde den 26.juni 2024 blev indholdet af en formaliseret aftale drøftet. Administrationen forventer, at der indgås en formel aftale i dette efterår. Forundersøgelser for støjvolde er igangsat Den 25. april 2024 (pkt. 6) godkendte Klima-, Teknik- og Miljøudvalget, at de afsatte anlægsmidler til støjindsats i budgettet for 2024 anvendes til forundersøgelser om etablering af støjvolde, som også indgår i Greve Kommunes Støjhandlingsplan. Anvendelsen af de afsatte 250.000 kr. for 2024 afventer pt. udviklingen i samarbejdet med Vejdirektoratet. Vejdirektoratets støjhandlingsplan I maj 2024 offentliggjorde Vejdirektoratet et forslag til Støjhandlingsplan for statens veje. Planen peger på tre støjskærmsprojekter i Greve Kommune, der indgår i de videre undersøgelser af eventuelle fremtidige midler til støjafskærmning. Det betyder, at Vejdirektoratet i løbet af 2024 gennemgår de prioriterede projekter og kommer med deres vurdering af, hvilke projekter der giver størst reduktion af trafikstøjen i forhold til investeringen. Vejdirektoratets vurderinger danner beslutningsgrundlaget for forligskredsens udmøntning af de midler til støjbekæmpelse, der blev afsat i aftale om infrastruktur 2035. Administrationen forventer, at udmøntningen af midler vil ske i første halvdel af 2025. Greve Kommunes høringssvar til Støjhandlingsplan for statens veje blev sendt 24. juni 2024 (jf. bilag 1). Silent City har også indgivet et høringssvar til Vejdirektoratets støjhandlingsplan (jf. bilag 3) Lovgrundlag Greve Kommune er ikke omfattet af lovkrav om udarbejdelse af støjhandlingsplaner sådan som fx Vejdirektoratet, Banedanmark, København Kommune og en række andre kommuner. Økonomiske konsekvenser Sagen har ikke økonomiske konsekvenser ud over de afsatte anlægsmidler til støjindsats. Kommunikation Da Byrådet vedtog Støjrådets forslag til en støjhandlingsplan, besluttede de samtidig, at medlemmerne af støjrådet skal have en tilbagemelding om status for opfølgningen af planen. Administrationen har vedlagt et forslag til en tilbagemelding til Støjrådets medlemmer (jf. bilag 2). Efter opfordring fra Vejdirektoratet har administrationen i marts 2024 leveret en artikel om Greve Kommunes Støjhandlingsplan til et temanummer om støj i tidsskiftet Trafik & Veje (jf. bilag 4). Desuden har administrationen holdt oplæg på Silent Citys seminar Trafikstøj i byer – fra plan til initiativ den 4. juni 2024. Sagens forløb 13/08/2024 Plan- og Tryghedsudvalget 1. Orienteringen tages til efterretning 2. Godkendt Fraværende: Hans-Jørgen Kirstein 15/08/2024 Klima-, Teknik- og Miljøudvalget 3. Orienteringen blev taget til efterretning. Udvalget er glade for fremdriften i arbejdet og ønsker, at erfaringen i forhold til Greve Bakke kan indgå i det videre arbejde.", "source_path": "data/greve/raw_dagsordener/Økonomiudvalget_2024-08-28T08:00:00+02:00_e8a8730f-6cd2-461a-bb9d-0767e1006341.json"}
{"document_id": "e8a8730f-6cd2-461a-bb9d-0767e1006341", "committee": "Økonomiudvalget", "meeting_date": "2024-08-28T08:00:00+02:00", "section_type": "html_fragment", "section_title": "Huskeliste og Orientering fra administrationen", "case_number": "21-013713", "agenda_index": 26, "text": "Beslutning Orienteringen blev taget til efterretning. Administrationen orienterede om, tilbagemelding fra Horten vedr. sag om ”Den Sorte Svane”. Ift. orientering om halvdagstur besluttede Økonomiudvalget, at deltagelsen skal være over 50 pct. før end dagen planlægges. Afbud: Brigitte Klintskov Jerkel Fremstilling Sagsprocedure Økonomiudvalget Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil den blive vedlagt som bilag. Indstilling Administrationen indstiller, at eventuelle orienteringer tages til efterretning Sagsbeskrivelse Administrationen orienterer om Stævning i arbejdsskadesag ARGO og hermed de ni ejerkommuner – er tilsendt en stævning i en arbejdsskadesag, hvor skadelidte (en af vores ansatte) gør et krav gældende, udover den erstatning, som er udbetalt. Sagen er håndteret af ARGO og der er indgået forlig. Bastebjerg 50B og Bastebjerg 52 Orientering om krav overfor Greve Kommune og Greve Spildevand A/S, fra vegne af grundejere. Udlægsapp Som følge af ny kontrakt på kommunens økonomisystem er det nu muligt at implementere udlægsapp. Prisen for denne indgår fremover i grundpris for systemet. Administrationen implementerer denne snarest muligt og sikrer undervisning for Byrådet. Implementering af politiker og vision Som en del af det løbende arbejde med at afrapportere på implementeringen af byrådets vision og besluttede politikker planlægger administrationen en halvdagstur for byrådet hvor byrådets medlemmer bliver præsenteret for forskellige konkrete eksempler på hvordan organisationen arbejder med at opfylde de politiske mål. Dagen planlægges til den 4. november fra kl. 12.00 -17.00. Bookning lægges i kalender umiddelbart efter næstkommende byrådsmøde. Alle fagudvalg vil i kommende møderække få status på handleplaner på det enkelte fagudvalgs ressortområde. Benchmark analyse vedr. kommunernes udgifter til administration og ledelse Indenrigs- og Sundhedsministeriets Benchmarkingenhed har offentliggjort den tilbagevendende analyse af kommunernes udgifter til administration og ledelse. I analysen er der både fokus på de samlede administrationsudgifter og lønudgifter til henholdsvis administrative støttefunktioner og chefer, myndighedspersonale og decentrale ledere. Der er vedlagt to bilag til punktet, dels et resume (bilag 1) og den samlede analyse (bilag 2). Status på rokering af administrative arbejdspladser jf budgetbeslutning Der blev i budget 2024-27 afsat 2 mio. kr. til at indrette rådhuset, så der fremadrettet bliver plads til hjemmeplejeenheden i Greve Midt og Pædagogisk Psykologisk Vejledning (PPV). Disse to enheder ligger i dag i lejemål, som kan opsiges for at opnå en besparelse på 0,7 mio. kr. om året. Der blev i starten af 2024 igangsat en aktivitetsanalyse af rådhuset og udarbejdet forslag til en ny indretning. Efter at forslagene har været i MED høring er der nu ved at blive lagt sidste hånd på indretningen, så de nuværende medarbejdere på rådhuset kan flytte ind i den nye indretning i uge 43. Dette vil frigøre plads til at PPV og hjemmeplejen kan flytte ind i medio 2025 efter en ombygning. Derudover vil PPV få nogle lokaler til borgerforløb og rådgivning af borgere på Aktivhuset Olsbækken i den bygning, som hedder Annekset. Det vil stadig være muligt for foreningerne at anvende lokalerne om aftenen og i weekenden. Hvis hjemmeplejens lokaler skal leve op til gældende arbejdsmiljøkrav og samtidig kunne udvides med flere medarbejdere, da der kommer flere plejekrævende ældre, kræver det en yderligere investering på 3,2 mio. kr. Der er udarbejdet bruttoanlægsforslag til budget 2025-28 omkring dette. Greve Kommune er blevet stævnet Ejerne af Maximus ejendomme aps , Greve Landevej 122 har stævnet Greve Kommune med påstand om, at Greve Kommunens afgørelse om afslag på landzonetilladelse af 18. januar 2024 er ugyldig og hjemvises til fornyet behandling hos Greve Kommune (jf. bilag 3). Administrationen vil vurdere, om der er grundlag for genoptagelse og eventuel tilbagekaldelse af Kommunens afslag på landzonetilladelse af 18. januar 2024, for at behandle sagen igen. Sikring af de folkevalgte i kommunerne På Byrådsmøde den 26. juni 2024 pkt. 2, bestilte Byrådet en sag hvor der tages stilling til opfølgning på de konkrete individuelle behov samt de generelle rammer for tryghed for Byrådets medlemmer. Der gives mundtlig status på den ønskede sag. KL har svaret på Byrådet henvendelse om Sikring af de folkevalgte i kommunerne. Der gives status på afholdes af møde med KL. jf. vedhæftede bilag 4 og bilag 5. Orientering om status på finansiering, Mosede Fort.", "source_path": "data/greve/raw_dagsordener/Økonomiudvalget_2024-08-28T08:00:00+02:00_e8a8730f-6cd2-461a-bb9d-0767e1006341.json"}
{"document_id": "e8a8730f-6cd2-461a-bb9d-0767e1006341", "committee": "Økonomiudvalget", "meeting_date": "2024-08-28T08:00:00+02:00", "section_type": "html_fragment", "section_title": "Orientering fra borgmesteren/gensidig orientering", "case_number": "21-014440", "agenda_index": 27, "text": "Beslutning Orienteringen blev taget til efterretning. Økonomiudvalget tilslutter sig en samlet henvendelse til KL om, at KL skal udlevere de bilag, der ligger til grund for forhandlingerne af økonomiaftalen for 2025. Afbud: Brigitte Klintskov Jerkel Fremstilling Sagsprocedure Økonomiudvalget. Resume Borgmesteren og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning. Sagsbeskrivelse", "source_path": "data/greve/raw_dagsordener/Økonomiudvalget_2024-08-28T08:00:00+02:00_e8a8730f-6cd2-461a-bb9d-0767e1006341.json"}
{"document_id": "e8a8730f-6cd2-461a-bb9d-0767e1006341", "committee": "Økonomiudvalget", "meeting_date": "2024-08-28T08:00:00+02:00", "section_type": "html_fragment", "section_title": "Underskriftsark", "case_number": "21-014501", "agenda_index": 28, "text": "Beslutning Afbud: Brigitte Klintskov Jerkel Fremstilling Sagsprocedure Økonomiudvalget. Resume Elektronisk underskriftsblad.", "source_path": "data/greve/raw_dagsordener/Økonomiudvalget_2024-08-28T08:00:00+02:00_e8a8730f-6cd2-461a-bb9d-0767e1006341.json"}
