{"document_id": "eecda3a4-c658-4326-b5e3-3abad7d6eacd", "committee": "Klima-, Teknik- og Miljøudvalget", "meeting_date": "2023-09-14T08:00:00+02:00", "section_type": "html_fragment", "section_title": "Godkendelse af dagsorden", "case_number": "21-014454", "agenda_index": 0, "text": "Beslutning Godkendt. Ikke til stede: Simon Østergaard (V) Fremstilling Sagsprocedure Klima-, Teknik- og Miljøudvalget. Resume Godkendelse af dagsorden for møde den 14. september 2023. Indstilling Administrationen indstiller at dagsordenen godkendes.", "source_path": "data/greve/raw_dagsordener/Klima-, Teknik- og Miljøudvalget_2023-09-14T08:00:00+02:00_eecda3a4-c658-4326-b5e3-3abad7d6eacd.json"}
{"document_id": "eecda3a4-c658-4326-b5e3-3abad7d6eacd", "committee": "Klima-, Teknik- og Miljøudvalget", "meeting_date": "2023-09-14T08:00:00+02:00", "section_type": "html_fragment", "section_title": "Mødekalender 2024 for Klima-, Teknik- og Miljøudvalget", "case_number": "23-005195", "agenda_index": 1, "text": "Beslutning 1. Godkendt, idet mødet i september afvikles den 5. september 2024 2. Godkendt. Ikke til stede: Simon Østergaard (V) Fremstilling Sagsprocedure Klima-, Teknik- og Miljøudvalget. Resume Klima-, Teknik- og Miljøudvalget skal tage stilling til udvalgets mødekalender for 2024 på baggrund af den godkendte mødekalender for Byrådet og Økonomiudvalget i 2024. Udkast til udvalgets mødekalender er udarbejdet, så der tages hensyn til sagernes videre forløb i Økonomiudvalget og Byrådet. Indstilling Administrationen indstiller, 1. at de foreslåede mødekalender for Klima-, Teknik- og Miljøudvalget godkendes 2. at den faste mødedag bliver torsdag, og det faste mødetidspunkt bliver kl. 08.00. Sagsbeskrivelse Den 4. september 2023 godkendte Byrådet datoerne for Økonomiudvalget og Byrådet i 2024. Det blev besluttet, at afholde ni årlige møder i henholdsvis Byrådet og Økonomiudvalget i lighed med 2023. Klima-, Teknik- og Miljøudvalgets møder i 2024 foreslås placeres på torsdage med mødetidspunkt kl. 8.00 i lighed med 2023. Møderne foreslås holdt: 15. januar 8. februar 14. marts 25. april 30. maj 15. august 19. september alternativt den 5. september 10. oktober 21. november Økonomiske konsekvenser Udgifterne til mødeforplejning mv. holdes inden for udvalgets budgetramme. Kommunikation Den godkendte mødekalender vil blive offentliggjort på kommunens hjemmeside og mødedagene vil blive skrevet ind i kalender for Byrådets medlemmer.", "source_path": "data/greve/raw_dagsordener/Klima-, Teknik- og Miljøudvalget_2023-09-14T08:00:00+02:00_eecda3a4-c658-4326-b5e3-3abad7d6eacd.json"}
{"document_id": "eecda3a4-c658-4326-b5e3-3abad7d6eacd", "committee": "Klima-, Teknik- og Miljøudvalget", "meeting_date": "2023-09-14T08:00:00+02:00", "section_type": "html_fragment", "section_title": "Klimastrandvej - foranalyse og anlægsoverslag", "case_number": "22-006272", "agenda_index": 2, "text": "Beslutning 1. Anbefales, idet udvalget bemærker, at det er nødvendigt at udvælge dele, som kan analyseres mere fokuseret, så økonomien bliver mere sikker. 2. Udvalget anbefaler, a. at en videre proces afventer analysen for Strandvejen som barriere mod stormflod. b. at der i den videre proces lægges vægt på delstrækningen Greve Centervej til den nordlige kommunegrænse. Her især fokus på hastighedsdæmpende foranstaltninger nord for Godsvej og cykelsti og fortov omkring Jerismosevej Ikke til stede: Simon Østergaard (V) Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume På Byrådsmødet den 15. maj 2023 blev det besluttet at få udarbejdet en foranalyse samt anlægsoverslag for en Klimastrandvej. Der redegøres for den foranalyse, som rådgiverfirmaet Cowi i samarbejde med administrationen har udarbejdet. Hele strækningen gennemgås med forslag til principper for nye vejprofiler med henblik på øget trafiksikkerhed og bedre funktionalitet. Herudover fremlægges et estimeret anlægsoverslag på en ombygning af Strandvejen fordelt på syv delstrækninger. Indstilling Administrationen indstiller, at foranalysen samt anlægsoverslag for en Klimastrandvej tages til efterretning. at der tages stilling til den videre proces Sagsbeskrivelse Byrådet besluttede den 15. maj 2023 (pkt. 33), pris, indhold og opgavebeskrivelse på en foranalyse af, hvordan Strandvejen i Greve Kommune kan omdannes til en Klimastrandvej. Rådgiverfirmaet Cowi har i samarbejde med administrationen udarbejdet ideer til en Klimastrandvej med fokus på følgende fire emner: Omdannelse fra to til et spor på de nordlige fire km af strækningen Trafiksikre løsninger til at \"vende\" og indbygning af p-pladser på hele strækningen Etablering af bredere cykelsti og fortov på hele strækningen Forskønnelser ved grønne beplantninger og små \"torvepladser\" på hele strækningen. Med udgangspunkt i Helhedsplanen for Strandvejsområdet samt observationer langs strækningen, fremgår der af foranalysen bud på, via idéskitser og beskrivelser, hvordan Strandvejen opnår et mere trafiksikkert og funktionelt forløb. Strækningen er i analysen delt op i syv delstrækninger, som hver især tager højde for de enkelte delstrækningers lokale forhold og forskellige behov og byder ind med principper for, hvordan man bedst muligt får indarbejdet de fire ovenstående emner i de enkelte delstrækninger. De grundlæggende principper for hele strækningen er, at der er ét spor i hver retning, og at midterhellen generelt bibeholdes, for at sikre adskillelsen mellem de to kørebaner. Midterhellen foreslås anlagt med lave, affasede kantsten, så den er nem at krydse for gående, og så udrykningskøretøjer kan krydse ved særlige hændelser. Parkeringslommerne afbrydes jævnligt af plantebede og vejtræer, så strækningen fremstår mest mulig grøn. Ved buslommer og sideveje er beplantningen lav, så oversigtsforholdene tilgodeses. Kørebanen skydes fra den ene side til den anden, dels som trafikdæmpende foranstaltning, men også for at give plads til brede fortove og mindre pladser, så der opnås brede fodgængerarealer ved caféer og forretninger. Dette ses f.eks. ved Cafe Jenners (jf. bilag 5, Idéskitse 3). Ved sideveje, hvor det er muligt, skydes kørebanen ligeledes, så man som udkørende fra en sidevej først passerer fortov/cykelsti og derefter kan vente ved en sidehelle, inden der køres videre ud på vejen. Dette tiltag sikrer bedre oversigtsmuligheder ved udkørsel, og princippet fremgår flere steder (jf. bilag 2 side 7 og bilag 8, Snit B). Det foreslås, at hastigheden flere steder på strækningen sættes ned fra 50 km/t til 40 km/t med et indsnævret kørespor på ca. 3,35 m, hvilket også anbefales i Vejreglerne. Parkering anbefales fortsat at være længdeparkering, da det optager mindst mulig plads i forhold til skråparkering eller vinkelparkering. Antallet af p-pladser er uændret, men pladserne fordeles efter behov, så der er flere parkeringsmuligheder ved caféer, forretninger samt Hundigeparken og strandadgange (jf. bilag 4, Idéskitse 2, ud for Strandlyst Allé) hvor der er mulighed for at etablere flere p-pladser. Vejprofilet med parkering er ligeledes i bilag 7, Snit A. Cykelsti og fortov er i dag adskilt med opstribning og foreslås adskilt med kantsten i stedet for. De nuværende vendepladser bibeholdes, og der tilføjes ekstra vendepladser på flere delstrækninger, for at undgå for lange mellemrum. Placeringerne af vendepladserne er markeret på idéskitserne (jf. bilag 3-6, Idéskitser). På hele strækningen tilpasses vejkryds de nye vejprofiler. I den nordlige ende, hvor vejbanerne indsnævres fra to til en bane, vil højre kørebane blive ændret til en højresvingsbane, således at der kun er en ligeudbane i det signalregulerede kryds. Hvor der er en venstresvingsbane, kan det ændres til vending. Er venstresvingsbanen nødvendig at bevare, skal det ved detailprojektering vurderes, om venstresvingsbanen skal være et bundet venstresving, da det er en vigtig trafiksikkerhedsmæssig foranstaltning. Et bundet venstresving kræver en helle mellem venstresvingsbanen og ligeudbanen (jf. eksempel i bilag 3, Idéskitse 1), ved krydset Hundige Strandvej og Godsvej. Den videre proces Det kan fx besluttes, at den videre proces skal afvente en cost-benefitanalyse af muligheden for at anvende Strandvejen som stormflodsbarriere. Denne analyse skal udføres som en del af stormflodsplanen, og kan få betydning for indretningen af Strandvejen i det hele taget. Det vil derfor give god mening at den videre beslutning om forbedringer på Strandvejen afventer dette. I den videre proces kan det også besluttes, at der udarbejdes bruttoanlægsforslag til et kommende budget til en mere detaljeret projektskitse af en eller flere delstrækninger efter politisk valg. Hvis der er en pulje til Vej- og Landskabsområdet, kan det i stedet besluttes at anvende en del af denne til det næste niveau af konkretisering. Ved en skitsering og undersøgelse af de eksisterende forhold kan man mindske usikkerhederne og få et mere klart billede af, hvad en ombygning kræver samt de økonomiske konsekvenser. Det vil samtidig være i denne fase at der sker en borgerinddragelse i de forskellige løsninger. Først herefter kan der foretages en endelige detailprojektering og et udbud af opgaverne. Det er også en mulighed at lade principper og ideskitser i den nuværende analyse indgå i en evt. kommende trafiksikkerhedsplan. Projekterne vil da afvente en samlet prioritering af trafiksikkerhedsarbejdet i kommunen. Lovgrundlag Vejloven Økonomiske konsekvenser Cowi har udarbejdet et anlægsoverslag for omlægning af hele Strandvejen, som beskrevet i foranalysen. Anlægsoverslaget indeholder udover materialer, udgifter til projektering, tilsyn og administration, som er estimeret til 25%, samt udgifter til deponi af overskudsjord. Idet anlægsoverslaget er baseret på idéskitser og et usikkert grundlag, er der tillagt et relativt stort risikotillæg på 50 %. Dette risikotillæg vil forventeligt kunne reduceres i de kommende faser af projektet, når grundlaget og forudsætningerne, detaljeringsgraden af projekteringen og anlægsoverslaget er mere nøjagtigt. Det forventede budget for den samlede skitserede ombygning er i alt ca. 640 mio. kr. Dvs. ca. 415 mio. kr. plus et risikotillæg på 225 mio. kr. (jf. bilag 1, Anlægsoverslag). I bilaget er prisen på de syv delstrækninger opgjort hver for sig. I prisen er det forudsat, at bundopbygningen kan genbruges, og at jorden kun er lettere forurenet. Derudover skal det bemærkes, at overslaget ikke medregner forholdsvis store poster som ledningsarbejder, afvanding, ombygning af kryds og rundkørsler samt udskiftning af belysning, som i dag er med luftledninger. Disse ubekendte kan give relativt store ekstraudgifter til det beregnede anlægsoverslag. Anlægspriserne er meget høje i øjeblikket, da der er stor efterspørgsel i branchen. Cowi's vurdering er dog, at der ikke er noget, der tyder på, at priserne vil falde i nærmeste fremtid. Der er pt. ikke afsat midler på Investeringsoversigten til Strandvejen. Øvrige konsekvenser Jf. Greve Kommunes Risikostyringsplan mod stormflod skal der foretages en analyse af muligheden for at anvende Strandvejen som barriere mod stormflod. Behovet for at anvende Strandvejen som sikring mod stormflod er jf. Byrådets beslutning den 15. maj 2023 (pkt. 33) ikke indtænkt i nærværende foranalyse. Der er dog forslag om at frigive midler til analysen som en del af Klimapuljen på Byrådets møde den 4. september 2023. Kommunikation Der er ikke planlagt kommunikation i forbindelse med foranalysen. Hvis det besluttes at konkretisere og arbejde mere detaljeret med dele af analysen, vil der ske en inddragelse af interessenter i området. Tidsplan For at hele eller dele af analysen kan implementeres, skal der afsættes midler i budgettet til skitseprojekter og udførelse.", "source_path": "data/greve/raw_dagsordener/Klima-, Teknik- og Miljøudvalget_2023-09-14T08:00:00+02:00_eecda3a4-c658-4326-b5e3-3abad7d6eacd.json"}
{"document_id": "eecda3a4-c658-4326-b5e3-3abad7d6eacd", "committee": "Klima-, Teknik- og Miljøudvalget", "meeting_date": "2023-09-14T08:00:00+02:00", "section_type": "html_fragment", "section_title": "Hedelyskolen - skolevejsanalyse", "case_number": "23-001832", "agenda_index": 3, "text": "Beslutning 1.-4. Godkendt. Ikke til stede: Simon Østergaard (V) Fremstilling Sagsprocedure Klima- Teknik og Miljøudvalget og Skole-, Børne- og Ungeudvalget. Resume Resultatet af skolevejsanalysen for Hedelyskolen fremlægges. Analysen indeholder en række konkrete forslag til forbedring af trafiksikkerheden og påvirkning af trafikantadfærden. Der kan tages beslutning om, ikke at gennemføre en analyse for Krogårdsskolen og i stedet benytte pengene på konkrete initiativer. De større projekter i skolevejsanalysen kan desuden indgå i en kommende trafiksikkerhedsplan. Indstilling Administrationen indstiller over for Klima-, Teknik- og Miljøudvalget: at \"Skolevejsanalyse for Hedelyskolen - Projektkatalog\" (jf. bilag 1) godkendes at der ikke gennemføres en skolevejsanalyse for Krogårdsskolen, men at ideerne fra Hedelyskolen også anvendes på Krogårdsskolen at de resterende midler på ca. 200.000 kr. til analyse på Krogårdsskolen i stedet afsættes til at udføre konkrete tiltag på de to skoler at de større tiltag fra projektkataloget medtages i en kommende trafiksikkerhedsplan Administrationen indstiller over for Skole-, Børne- og Ungeudvalget at orienteringen tages til efterretning. Sagsbeskrivelse Klima-, Teknik- og Miljøudvalget besluttede den 27. februar 2020 (pkt. 5), at igangsætte to skolevejsanalyser med særligt fokus på trafikantadfærd. Skolevejsanalysens indhold Administrationen har i tæt samarbejde med en trafikrådgiver udarbejdet \"Skolevejsanalyse for Hedelyskolen - Projektkatalog\" (jf. bilag 1). Analysen og kataloget indeholder en række konkrete oplæg til forbedring af trafiksikkerhed og tryghed og er udarbejdet med input fra: Elever, som på to workshops har udpeget og beskrevet udfordringer samt udarbejdet tiltag til at forbedre den trafikale adfærd ved skolen Forældre og skoleledelse, som på to workshops har udpeget og beskrevet udfordringer samt drøftet løsningsprincipper og vejledning ved ankomst til skolen Greve Kommunes administration, som på en workshop har drøftet løsningsprincipper og specifikke forhold Som en del af analysen har administrationen og trafikrådgiveren i hovedtræk udført følgende: Fysisk gennemgang af vej- og stiområder efter principperne for best practice for trafiksikkerhed Observationer og registreringer af trafikanternes adfærd om morgenen før mødetid Drone- og videoregistreringer om morgenen før mødetid Tællinger af trafikanter på udvalgte lokaliteter Gennemgang af foreliggende trafik- og uheldsdata Skolevejsanalysen viser, at der omkring Hedelyskolen er en række udfordringer med uhensigtsmæssig adfærd i trafikken. Et eksempel er bilernes høje fart - det skaber utryghed for elever på cykel og til fods. Det samme gælder ulovlig parkering - der er konstateret udfordringer med parkerede biler på bussens vendeplads, i fodgængerfeltet foran skolen og uden for parkeringsbåse i øvrigt. Brug af mobiltelefoner og cykler mv. på fortovet er andre problematikker. Herudover er der konstateret uhensigtsmæssig trafikal adfærd som følge af, at trafikanterne er i tvivl om, hvordan de skal benytte veje og stier mest hensigtsmæssigt. Det gælder ikke mindst på vejen foran skolen, hvor både elever og skoleledelse er i tvivl om, i hvilken retning cykelbanen skal benyttes. Projektkataloget indeholder projektark for hvert af de steder, hvor der er konstateret udfordringer. I projektarkene er der opstillet forskellige løsningsmuligheder samt et oplæg til tiltag. Administrationen anbefaler, at de større projekter, der er i projektkataloget, tages med i prioriteringen i en evt. kommende trafiksikkerhedsplan. Der er også beskrevet nogle konkrete \"midlertidige\" tiltag, som anbefales implementeret for ca. 100.000 kr. fra midlerne til en analyse på Krogårdsskolen. Det anbefales videre, at der arbejdes med erfaringerne om trafikantadfærden, og de gode idéer bredes ud til Krogårdsskolen ved brug af de resterende midler til Krogårdsskolens skoleanalyse. På baggrund af observationer af adfærd samt dialog med elever, forældre og skolens ledelse er der lagt op til en række tiltag på Hedelyskolen. Tiltagene er samlet i et skema, som udgør første version af et årshjul for trafiktiltag på Hedelyskolen (jf. bilag 5). Årshjulet omfatter ikke anlægsprojekter. Hedelyskolen kan løbende justere årshjulet. Hvert år ved planlægning af skolestart kan være et godt tidspunkt at se på, om årshjulet skal justeres. Ideen med årshjulet er et af de tiltag, der tænkes udbredt til Krogårdsskolen. Administrationen foreslår således, at der ikke gennemføres en tilsvarende analyse på Krogårdsskolen, men at pengene i stedet anvendes til at gennemføre konkrete tiltag jf. analysens adfærdspåvirkende tiltag på Krogårdsskolen og konkrete tiltag på Hedelyskolen, finansieret af den resterende pulje på 200.000 kr., der allerede er afsat til en skolevejsanalyse ved Krogårdsskolen. Trafiksikkerhedsrådet Skolevejsanalysen er blevet præsenteret for Trafiksikkerhedsrådet på mødet den 17. august 2023. Trafiksikkerhedsrådet tog skolevejsanalysen til efterretning. Lovgrundlag De i projektkataloget nævnte tiltag skal drøftes med politiet eller andre myndigheder, før de kan gennemføres. Hvis der skal etableres nye skilte eller andet, der regulerer færdslen, skal politiet også godkende det. Økonomiske konsekvenser \"Skolevejanalyse for Hedelyskolen - Projektkatalog\" indeholder en række adfærdsændrende tiltag, der kan igangsættes uden større omkostninger - det gælder plakater, skiltning og drift på stier. Der er også mere omkostningstunge projekter, som i stedet bør prioriteres i en sammenhæng med andre trafiksikkerhedsprojekter i kommunen. Det kan fx ske i forbindelse med udarbejdelsen af en trafiksikkerhedsplan. Kommunikation Udover projektkataloget har trafikrådgiveren sammen med elever på skolen udviklet et demonstrationsprojekt bestående af plakater med trafiksikre budskaber (jf. bilag 2). Plakaterne er blevet sat op på veje og stier ved skolen i august 2023. Der er desuden udarbejdet en vejledning til trafikanterne ved ankomst til skolen om morgenen (jf. bilag 3) samt et kort med anbefalede ruter til skole (jf. bilag 4). Hvis indstillingen tiltrædes, vil initiativer på Krogårdsskolen blive udført i dialog og samarbejde med skolen og skolebestyrelsen. Tidsplan Hvis indstillingen tiltrædes, forventes de konkrete tiltag at blive udført på Hedelyskolen i 2023, mens de adfærdsændrende tiltag på Krogårdsskolen skal passes ind i skolens program i øvrigt, og derfor evt. går ind i 2024. Sagens forløb 12-09-2023 Skole-, Børne- og Ungeudvalget 5. Orienteringen blev taget til efterretning.", "source_path": "data/greve/raw_dagsordener/Klima-, Teknik- og Miljøudvalget_2023-09-14T08:00:00+02:00_eecda3a4-c658-4326-b5e3-3abad7d6eacd.json"}
{"document_id": "eecda3a4-c658-4326-b5e3-3abad7d6eacd", "committee": "Klima-, Teknik- og Miljøudvalget", "meeting_date": "2023-09-14T08:00:00+02:00", "section_type": "html_fragment", "section_title": "Jordflytning- og erhvervsaffaldsgebyr 2024", "case_number": "23-007629", "agenda_index": 4, "text": "Beslutning Anbefales. Ikke til stede: Simon Østergaard (V) Fremstilling Sagsprocedure Klima-, Teknik- og Miljøudvalget, Økonomiudvalget, Byrådet. Resume I sagen redegøres der for beregning af nye gebyrer for jordflytninger og anmeldelser af erhvervsaffald i 2024. Kommunen er forpligtiget til at redegøre for størrelsen af gebyrerne. Administrationen offentliggør de nye takster på hjemmesiden, sammen med alle nye takster for 2024 under gebyrbladet. Gebyret har jf. beslutning i Byrådet den 20. december 2021 hidtil været 771 kr. pr. time. Indstilling Administrationen indstiller, at timeprisen for jordflytning og konkret anmeldelse af erhvervsaffald på 887 kr. godkendes for 2024 og frem Sagsbeskrivelse Kommunalbestyrelsen skal fastsætte og opkræve et gebyr hos virksomheder, der anmelder flytning af jord, som er erhvervsaffald. Kommunalbestyrelsen skal ligeledes fastsætte og opkræve et gebyr hos virksomheder, som har konkrete anvisninger af erhvervsaffald. Til sagsbehandling og håndtering af jordflytninger bruges et eksternt IT-system, der også håndterer opkrævning af gebyrer. Jordflytningsgebyret skal dække kommunens omkostninger i forbindelse med anmeldelse og dokumentation ved flytning af jord, efter \"hvile i sig selv-princippet\". Gebyret for konkret anvisning af erhvervsaffald skal ligeledes \"hvile i sig selv\". Pr. 1. januar 2019 blev det generelle administrationsgebyr, som landets kommuner opkrævede fra 2010 til og med 2018, afskaffet. Alle virksomheder skulle indtil da betale dette administrationsgebyr for at dække en række af kommunens administrative opgaver på affaldsområdet, herunder udarbejdelse af affaldsplaner og regulativer, anvisning af affald og anmeldeordning for jordflytning. I 2019 blev kommunens udgifter i stedet finansieret af midler fra staten (DUT). Dette blev ændret således, at kommunerne fra 2022 skal opkræve gebyr for håndtering af jordflytninger og for konkrete anvisninger af erhvervsaffald. De seneste gebyrer blev godkendt af Byrådet den 20. december 2021 (pkt. 32). Dette gebyr har været fastholdt siden. For 2024 er gebyrerne nu igen beregnet ud fra de hidtidige erfaringer med den tid der bliver brugt på opgaverne, og de udgifter der er forbundet med opgaverne. Gebyret er beregnet til 887 kr. pr. time (jf. bilag 1). Lovgrundlag BEK nr. 1536 af 16/12/2022 - Affaldsaktørbekendtgørelsen §18, stk. 3 og 4 Økonomiske konsekvenser Med gebyrerne skal kommunens opgaver i forbindelse med sagsbehandlingen på disse opgaver være udgiftsneutrale. Jordflytningsgebyret skal opkræves hos alle virksomheder, som anmelder flytning af jord, som er erhvervsaffald. Anvisningsgebyret skal opkræves hos alle virksomheder i Greve Kommune, som kommunen giver en konkret anvisning til håndtering af deres affald. Det er meget sjældent, at denne ydelse bliver brugt. Gebyrerne skal dække samtlige udgifter, inklusiv lønudgifter og IT, som kommunen har i forbindelse med at udføre opgaverne med håndtering af anmeldelse af jordflytning og konkrete anvisninger af affald. Kommunikation De vedtagne gebyrer vil blive offentliggjort på kommunens hjemmeside.", "source_path": "data/greve/raw_dagsordener/Klima-, Teknik- og Miljøudvalget_2023-09-14T08:00:00+02:00_eecda3a4-c658-4326-b5e3-3abad7d6eacd.json"}
{"document_id": "eecda3a4-c658-4326-b5e3-3abad7d6eacd", "committee": "Klima-, Teknik- og Miljøudvalget", "meeting_date": "2023-09-14T08:00:00+02:00", "section_type": "html_fragment", "section_title": "Byggesagsgebyrer 2024", "case_number": "23-008108", "agenda_index": 5, "text": "Beslutning 1.-2. Anbefales. Ikke til stede: Simon Østergaard (V) Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Kommunerne kan, i henhold til Byggeloven, vælge at opkræve gebyrer for byggetilladelser efter Bygningsreglementet. Gebyrer kan enten opkræves efter forbrugt tid til sagsbehandlingen eller som fast gebyr på 1.124 kr. pr. byggesag. Det kan endvidere besluttes ikke at opkræve et gebyr. Indstilling Administrationen indstiller, 1. at byggesagsgebyret for 2024 fastsættes til 786 kr. pr. time for alle typer af byggesager 2. at instruks jf. bilag 1 for opkrævning af byggesagsgebyrer 2024 godkendes Sagsbeskrivelse I 2023 opkræves der 817 kr. pr. time for alle typer af byggesager. For 2024 er der foretaget en fornyet beregning, og der foreslås et gebyr på 786 kr. pr. time svarende til den maksimale udgift til byggesagsomkostninger pr. time (jf. bilag 2). Gebyr er beregnet ud fra kommunens regnskabstal, hvor det sidst godkendte regnskab er fra 2022. Udgiften vedrørende 2024 er herefter beregnet på baggrund af de kendte udgifter i 2022, antallet af byggesagsbehandlere og deres effektive timer. Dette regnes sammen til en timepris, der er pristalsreguleret til 2024 niveau. Ifølge Bygningsreglement 2018 ́s Vejledning om gebyr for kommunens sagsbehandling på byggesagsområdet, må gebyrindtægterne ikke overstige de omkostninger kommunen har i forbindelse med byggesagsbehandlingen. Der må kun opkræves gebyrer i relation til byggeloven. Der må således ikke opkræves gebyr for f.eks. behandling af dispensationsansøgninger vedrørende lokalplaner samt landzonetilladelser. Gebyret er fastsat ud fra en beregning af både direkte og indirekte udgifter ud fra et forsigtighedsprincip der sikrer, at der ikke opkræves et højere gebyr, end der er er udgifter til. Frem for at opkræve byggesagsgebyrer i form af en timepris, kan det alternativt vælges at opkræve et fast beløb på maksimalt 1.124 kr. pr. byggesag. Beløbet pristalsreguleres hvert år i januar måned. Administrationen vurderer, at denne mulighed ikke er relevant, idet indtægten i så fald ikke vil dække de reelle udgifter til sagsbehandlingen, som da i højere grad skal skattefinansieres. Administrationen anbefaler, at der som hidtil opkræves et gebyr, som svarer til den udgift kommunen har pr. time til sagsbehandlingen. Beregning af timepris for byggesagsbehandling fremgår af bilag 2. I henhold til Bygningsreglement 2018 ́s Vejledning om gebyr for kommunens sagsbehandling på byggesagsområdet, skal der udarbejdes en intern instruktion i kommunen, som beskriver hvordan gebyrordningen håndteres. Instruks for opkrævning af byggesagsgebyrer 2024 fremgår af bilag 1. Instruksen følger den vejledning, som fremgår af bygningsreglement 2018, og instruksen er ikke ændret i forhold til tidligere. Lovgrundlag Byggelovens § 28, Bygningsreglement 2018 § 39. Økonomiske konsekvenser Der er i 2023 budgetteret med en indtægt på ca. 1,3 mio. kr. i byggesagsgebyrer. Indtægten er afhængig af, hvor mange af byggesager, der kan opkræves gebyr for, der behandles. Da den forventede indtægt har været for høj i en årrække er budgettet foreslået tilpasset ved anden budgetopfølgning og som en teknisk rettelse i budgetlægningen for 2024 og frem. Kommunikation De vedtagne takster vil blive offentliggjort på kommunens hjemmeside.", "source_path": "data/greve/raw_dagsordener/Klima-, Teknik- og Miljøudvalget_2023-09-14T08:00:00+02:00_eecda3a4-c658-4326-b5e3-3abad7d6eacd.json"}
{"document_id": "eecda3a4-c658-4326-b5e3-3abad7d6eacd", "committee": "Klima-, Teknik- og Miljøudvalget", "meeting_date": "2023-09-14T08:00:00+02:00", "section_type": "html_fragment", "section_title": "Varmegenvindingspulje 2023 - projektjustering", "case_number": "23-004869", "agenda_index": 6, "text": "Beslutning 1.-2. Anbefales. Ikke til stede: Simon Østergaard (V) Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Byrådet har afsat en pulje i 2022-2026 til \"Besparelser på udgifter til el, ventilation, varmegenvinding\". Byrådet skal godkende, at der kan udføres yderligere projekter på Greve Idræts- og Fritidscenter indenfor samme bevilling, idet der oprindeligt kun var planlagt at gennemføre et projekt i hal to. Indstilling Administrationen indstiller, at anlægsbevillingen på 2,5 mio. kr. også kan anvendes til varmegenindvinding på Greve Idræts- og Fritidscenter, hal et, tre og fire samt tennishallen at prioriteringen dermed bliver a. Greve Idræts- og Fritidscenter, hal et-fire og tennishallen - optimerer varmeanlæg (hal to er udført) b. Klub Godset – omlægning af gammelt et-strenget radiator og varmesystem c. Daginstitutionsområdet – optimering af varme/ventilationsanlæg Sagsbeskrivelse Byrådet godkendte den 19. juni 2023 (pkt. 20), hvilke projekter der skulle udføres i 2023, så der kan opnås besparelser på udgifter til el, ventilation og varmegenvinding. Der er afsat et rådighedsbeløb på 2,5 mio. kr. til ny energioptimering af varme/ventilationsanlæg i 2023, med en samlet forudsat driftsbesparelse på 312.500 kr. om året - svarende til en gennemsnitlig tilbagebetalingstid på 6-10 år. Projekterne er valgt ud fra princippet om, hvilke projekter der hurtigst kan igangsættes, og som lever op til kravene om tilbagebetalingstid og energieffektivisering. På Greve Idræts- og Fritidscenter er der i år udført et energiprojekt i hal to omkring optimering af varmen, så den varme luft under loftet kan genvindes ved hjælp af store langsomt roterende ventilatorer. Idet projektet har vist energibesparelser med en forventelig tilbagebetalingstid på 2-3 år, foreslås det at omprioritere årets energiprojekter i varmegenvindingspuljen og således udføre tilsvarende projekter på alle hallerne i Greve Idræts- og Fritidscenter, det vil sige i hal et, tre, fire og tennishallen. Det har samtidig vist sig at disse energiprojekter på Greve Idræts- og Fritidscenter er meget hurtige at udføre (ca. én dag pr. hal), og derfor kun i mindre grad er til gene for brugerne. Energiprojekter af denne type vil i de kommende år kunne skaleres op til andre haller i kommunen. Den anbefalede omprioriterede projektliste: Greve Idræts- og Fritidscenter - hal et-fire og tennishallen - optimerer varmeanlæg (hal to er udført) Klub Godset – omlægning af gammelt et-strenget radiator og varmesystem Daginstitutionsområdet – optimering af varme/ventilationsanlæg På Klub Godset er der i dag et gammelt og ineffektivt et-strenget radiator- og varmesystem. Varmekilden er gas, men adressen står overfor at skulle konverteres til fjernvarme i 2023 (dog afhængig af endelige plan fra Greve Fjernvarme). Derfor bør bygningen energioptimeres så den er klargjort til den fremtidig fjernvarmekonvertering. På baggrund af opskaleringen af energiprojekterne på Greve Idræts- og Fritidscenter forventes det nu, at der i år er midler til at energioptimere en-to daginstitutioner, altså en mindre nedskalering her, idet der tidligere forventeligt var midler til at energioptimere tre daginstitutioner. På daginstitutionsområdet handler projekterne om at energirenovere udtjente og ineffektive ventilationsanlæg. Lovgrundlag Bygningsreglementet Økonomiske konsekvenser Sagen har ingen økonomiske konsekvenser, da der alene omprioriteres, hvad midlerne anvendes til. Samlet set er der til projekterne givet en anlægsbevilling på 2,5 mio. kr. finansieret af det til formålet afsatte rådighedsbeløb i 2023. Driftsbesparelsen er med ovenstående tiltag fortsat på 312.500 kr. om året fra 2024 og frem. Kommunikation Brugerne af bygningerne vil blive informeret om arbejdet, og tidsplaner vil blev planlagt, så det giver mindst mulig gene for aktiviteterne i bygningerne. Tidsplan Projekterne forventes færdiggjort i løbet af 2023. Administrationen vil vende tilbage omkring årsskiftet om projekter til udførelse i 2024 og frem.", "source_path": "data/greve/raw_dagsordener/Klima-, Teknik- og Miljøudvalget_2023-09-14T08:00:00+02:00_eecda3a4-c658-4326-b5e3-3abad7d6eacd.json"}
{"document_id": "eecda3a4-c658-4326-b5e3-3abad7d6eacd", "committee": "Klima-, Teknik- og Miljøudvalget", "meeting_date": "2023-09-14T08:00:00+02:00", "section_type": "html_fragment", "section_title": "Lukket: Kontrakt for drift af veje og grønne områder - tilpasning", "case_number": "23-005807", "agenda_index": 7, "text": "1. a. og b. Godkendt 2. a.-d. Godkendt 3. a.-c. Godkendt, idet der skal arbejdes med kommunikation til borgerne om de ændrede forhold på især græsslåning og saltværn. Ikke til stede: Simon Østergaard (V)", "source_path": "data/greve/raw_dagsordener/Klima-, Teknik- og Miljøudvalget_2023-09-14T08:00:00+02:00_eecda3a4-c658-4326-b5e3-3abad7d6eacd.json"}
{"document_id": "eecda3a4-c658-4326-b5e3-3abad7d6eacd", "committee": "Klima-, Teknik- og Miljøudvalget", "meeting_date": "2023-09-14T08:00:00+02:00", "section_type": "html_fragment", "section_title": "Modernisering af Køge Bugt Strandpark - input til anlægslov", "case_number": "22-012932", "agenda_index": 8, "text": "Beslutning 2. orienteringen blev taget til efterretning. Ikke til stede: Simon Østergaard (V) Fremstilling Sagsprocedure Plan- og Tryghedsudvalget, Klima-, Teknik- og Miljøudvalget, Økonomiudvalget og Byrådet. Resume I sagen beskrives den samlede tværkommunale plan som input til anlægslov for Køge Bugt Strandpark. Anlægsloven skal muliggøre en modernisering af Strandparken på den lange bane. Planen skal ses som en form for udspil fra ejerkommunerne til den politiske behandling på Christiansborg, herunder de berørte ministerier og styrelser. I forbindelse med forhandlingerne kan der derfor ske tilpasninger af det endelige indhold. Indstilling Administrationen indstiller, 1. at Plan- og Tryghedsudvalget godkender den samlede tværkommunale plan som input til anlægslov for Køge Bugt Strandpark. Administrationen indstiller 2. at Klima-, Teknik- og Miljøudvalget tager det samlede input til anlægsloven til efterretning. Sagsbeskrivelse For at muliggøre ønskerne om modernisering af Køge Bugt Strandpark er strandparkskommunerne i dialog med Bolig- og Planstyrelsen om en anlægslov. Rammerne for loven fremgår af en principaftale, som kommunerne og Indenrigs- og Boligministeren tiltrådte i september 2022. Anlægsloven skal sikre gode og attraktive faciliteter til brug for det almene friluftsliv og andre rekreative formål, der knytter sig til kysten og havet. Dette betyder helt konkret, at anlægsloven ophæver udvalgte bindinger i naturbeskyttelsesloven inden for nærmere definerede arealer for at kunne muliggøre disse faciliteter. Det skal ske under hensyntagen til kystlandskabet og strandparkens natur. Byrådet godkendte den 6. marts 2023 (pkt. 19) Greve Kommunes input til en anlægslov for modernisering af Køge Bugt Strandpark. Det drejer sig om følgende områder: Hundige Strand Dykanden Greve Strandeng Aktivitetszone, byggefelt, anvendelse, maks. antal etagemeter og højder for de ovenstående områder fremgår af bilag 1. Indhold i den samlede tværkommunale plan I forbindelse med samling af de fem strandparkskommuners input til en anlægslov i én tværkommunal plan, er der sket nogle tilpasninger og justeringer, så der er en klar, fælles ramme for hele Strandparken (jf. bilag 2). I planen indgår syv temaer med i alt 21 udviklingsområder i hele Strandparken. Temaerne er opdelt efter anvendelse og funktion. De syv temaer er: Indgange til Strandparken og vandet (A-områder) - i Greve er det området ved Hundige Strand (s. 14 i planen). Støttepunkter (B-områder) - i Greve er det Greve Strandeng (s. 26 i planen). Undervisning og formidling (C-områder). Ligger ikke i Greve Kommune. Arken (D-område). Ligger ikke i Greve Kommune. Rekreativt byggeri i havnebassiner (E-områder) - i Greve er det Dykanden (s. 38 i planen). Ekstensive aktiviteter (F-områder). Ligger ikke i Greve Kommune. Udvikling af natur (G-områder). Ligger ikke i Greve Kommune. I forhold til Byrådets behandling i marts 2023 er der for Greve Kommunes vedkommende foretaget få justeringer. Det handler om, at den maksimale højde er ændret fra 8 meter til 8,5 meter i A- og E-områderne, som er bygningsreglementets standard for byggeri i to etager. Det betyder, at alle fem ejerkommuner fremover kan bygge ensartede faciliteter i samme højde i Strandparken. Ændringerne omhandler kun afgrænsning i højder og ændrer ikke på de ønskede faciliteters størrelser og funktion. Samtidig er områdeafgrænsningen for en række A-områder justeret, så områderne rækker ud i vandet, herunder området ved Hundige Strand i Greve Kommune (s. 14 i planen). Herved bliver det tydeligt, at områderne på land hænger sammen med aktiviteter og eventuelle mindre anlæg i vandet, såsom badebroer o.l. Afgrænsningerne åbner også mulighed for, at kommunerne kan integrere bygninger helt eller delvist i kystbeskyttelsen, og at der generelt kan arbejdes med adgang over digerne og ned til vandet. Det samlede forslag tager fortsat hensyn til natur- og landskabsinteresser samtidig med, at en opgradering og placering af nye rekreative faciliteter og muligheder vil styrke brugen af Køge Bugt Strandpark hele året rundt. Kommunerne skal i den efterfølgende lokalplanlægning bestemme den præcise placering og højde af nyt byggeri. Her vil det fx være muligt at fastlægge en lavere højde, men ikke højere end anlægsloven muliggør. Parallel sagsbehandling De fem ejerkommuner behandler alle den fælles tværkommunale plan parallelt i august/september 2023. Hvis godkendelse af planen i en kommune forudsætter større eller tværgående ændringer til planen, kræver det, at de øvrige kommuner skal genbehandle planen og tage stilling til, om kommunerne skal revidere planen med disse ændringer. En genbehandling vil derfor forsinke projektet. Lovgrundlag Lovforslag om en Anlægslov, Planloven. Økonomiske konsekvenser Anlægslov for Køge Bugt Strandpark har ikke direkte økonomiske konsekvenser for Greve Kommune. Når faciliteterne skal tilvejebringes, vil det være de enkelte kommuner, fonde mv. der skal finansiere projekterne. Øvrige konsekvenser Greve Kommune skal i den efterfølgende kommune- og lokalplanlægning regulere faciliteterne i de afgrænsede områder inden for de rammer, der fastlægges i anlægsloven. Tidsplan Strandparkskommunernes samlede input til anlægslov forelægges parallelt i byrådene med henblik på godkendelse august/september 2023. Der udarbejdes en miljøvurdering (forventes af tage ca. syv måneder). Udkast til anlægslov for modernisering af Køge Bugt Strandpark udarbejdes. Det forventes, at anlægsloven behandles af Folketinget i 2024. Kommunerne skal i deres kommune- og lokalplanlægning regulere faciliteterne i de afgrænsede arealer inden for de rammer, der fastlægges i anlægsloven. Sagens forløb 12-09-2023 Plan- og Tryghedsudvalget 1. Anbefales. Ikke til stede : Ronni Mark Nielsen (V)", "source_path": "data/greve/raw_dagsordener/Klima-, Teknik- og Miljøudvalget_2023-09-14T08:00:00+02:00_eecda3a4-c658-4326-b5e3-3abad7d6eacd.json"}
{"document_id": "eecda3a4-c658-4326-b5e3-3abad7d6eacd", "committee": "Klima-, Teknik- og Miljøudvalget", "meeting_date": "2023-09-14T08:00:00+02:00", "section_type": "html_fragment", "section_title": "Greve kommunes bygninger - porteføljeoverblik", "case_number": "23-006870", "agenda_index": 9, "text": "Beslutning Orienteringen blev taget til efterretning. Ikke til stede: Simon Østergaard (V) Fremstilling Sagsprocedure Klima-, Teknik- og Miljøudvalget Resume Der gives et overordnet overblik over kommunens bygninger, fordelt på kategori, eje- og lejeforhold m.v. Overblikket er til orientering for Klima-, Teknik- og Miljøudvalget i forbindelse med revision af Ejendomsstrategien. Indstilling Administrationen indstiller, at orienteringen tages til efterretning Sagsbeskrivelse Klima-, Teknik- og Miljøudvalget drøftede den 20. marts 2023 (pkt. 4) revision af Ejendomsstrategi 2015. Udvalget ønskede i den forbindelse, at der forelægges en sag om overblik over kommunens bygningsmasse. I forbindelse med Budgetanalyse 2021 om bygningsoptimering, udarbejdede administrationen et overblik over, hvor mange kvadratmeter bygningsareal kommunen har, og hvordan de fordeler sig på bygningskategorier. Overblikket fremgår af tabel 1, som giver et overblik over, hvor stort det anslåede vedligeholdelsesefterslæb er på de forskellige bygningskategorier. I overblikket i tabel 1 indgår ikke: - Almene boliger på plejecentre, botilbud og ældreboliger, som ejes af kommunen, men hvor vedligehold betales af beboerne selv. - Bygninger som kommunen lejer - Ejendomme som på daværende tidspunkt (2021) var ved at blive solgt, eller som var forventet at blive solgt. - Ejendomme som kommunen betaler driftstilskud til at vedligeholde, men som kommunen ikke selv ejer. Dette er blandt andet bygningerne på Karlslunde Hallerne, Tune Hallerne (undtagen hal tre) og spejderhusene (undtagen Agergårdshaven ). Tabel 1. Kvadratmeterfordeling på bygningskategorier og vedligeholdelsesefterslæb for kommunens bygninger i 2021-2030, december 2020 - udgift er anlægsmidler over en 10-årig periode Bygningstype m 2 Udgift (netto) i mio. kr.* Udgift (brutto) i mio. kr.* Administration 25.689 18,1 22,6 Dagtilbud 17.436 51,1 65,3 Døgninstitution 3.192 3,7 4,7 Fritids- og ungdomsklub 4.154 24,8 31,0 Kultur og fritid 33.028 63,4 79,2 Plejecenter – serviceareal 10.335 9,1 11,4 Skole/SFO 110.356 418,9 531,5 Specialundervisning 1.157 2,9 3,6 Øvrige bygninger 2.491 1,8 2,2 Total 207.838 593,8 751,5 * Udgift i netto er eksklusiv udgifter til uforudsete udgifter og rådgiver. Brutto er inklusiv disse udgifter. Tabel 2 viser et overblik over forskellen på behovet for driftsmidler til vedligehold baseret på nøgletal på de forskellige bygningskategorier, i forhold til det budget, der er afsat til vedligehold. Forskellen imellem m 2 i tabel 1 og 2 skyldes, at kommunen også har behov for driftsbudget til de bygninger der lejes, hvorfor nogle m 2 er højere i tabel 2 end i tabel 1. Tabel 2. Beregnet behov for driftsbudget til vedligehold af de kommunale ejendomme, 2021 priser Bygningstype *) m 2 Nøgletal (kr./m 2 ) Behov for driftsbudget (1.000 kr.) Nuværende driftsbudget (1.000 kr.) Manko (1.000 kr.) Administration 20.766 157 3.254 1.907 1.347 Daginstitutioner og fritids- og ungdomsklubber 27.994 157 4.395 2.571 1.824 Døgninstitutioner 18.263 180 3.287 1.677 1.610 Kultur og fritid 34.895 135 4.711 3.204 1.506 Plejecentre (serviceareal) 10.335 180 1.860 949 911 Skole / SFO inkl. Specialundervisning 110.356 174 19.202 10.134 9.068 Øvrige bygninger 6.070 135 819 557 262 Total 228.679 37.529 21.000 16.529 Tabel 3 viser, hvor mange bygninger kommunen råder over fordelt på de overordnede bygningskategorier, og hvordan de fordeler sig på eje/leje- forhold og øvrige aftaleforhold dog undtaget kultur- og fritidsområdet. Som det fremgår, er de fleste bygninger kommunalt ejede og bruges til kommunale formål, dog er der seks kommunalt ejede bygninger som udlejes til anden aktør (herunder Materielgården). Derudover lejer kommunen 13 bygninger af anden part, primært Greve Boligselskab. Det er til brug for daginstitutioner, hjemmepleje, plejecentre og døgninstitutioner samt en enkelt administrationsbygning. Tabel 3. Fordeling af antal bygninger på ejer-lejer forhold og typer ( eksklusiv kultur og fritid) Bygningstyper Ejet af kommunen Ejer Total Lejes af kommunen Privat ejede bygninger med driftstilskuds-aftale Hovedtal Bruges af kommunen Udlejes til 3. part Administration 2 2 2 4 Dagtilbud 25 25 5 1 31 Døgninstitution 2 2 3 1 6 Fritidsklub 4 4 4 Plejecenter 3 3 1 4 Plejecenter, bolig 4 4 4 Plejecenter, service 1 1 1 Skole og SFO 11 11 11 Specialundervisning 4 4 4 Øvrige bygninger 8 6 14 2 16 Hovedtotal 64 6 70 13 2 85 I tabel 3 er der ikke inkluderet bygninger, der anvendes til kultur- og fritidsformål, da området har en del flere ejer- og aftaleformer end de øvrige bygningstyper. Derfor fremgår disse af tabel 4. Tabellen viser, at der er en del af kultur- og fritidsområdet, som ligger i privatejede bygninger, der er ejet af foreninger, som har driftstilskudsaftale med kommunen (11 i alt). Dette er Tune Hallerne (undtagen Hal tre), Karlslunde Hallerne, samt spejderforeningernes huse. Derudover er der en række foreninger, som ligger i kommunale ejendomme, men hvor der er indgået brugsretsaftaler eller lejeaftaler, som giver foreningerne et ansvar i forhold til at vedligeholde bygningerne. Dette er blandt andet Portalen, Tune Borgerhus og Karlslundehuset. Tabel 4. Fordeling af eje-lejeforhold og aftaleforhold for kultur- og fritidsbygninger Ejerforhold/aftaleforhold Kultur- og fritidsbygninger Ejet af kommunen 25 Brugsaftale 1 Driftstilskudsaftale 2 Ingen aftale 14 Lejeaftale 8 Lejes af kommunen 1 Lejekontrakt 1 Privat ejet 11 Driftstilskudsaftale 11 Hovedtotal 37 I oversigten fremgår ikke private institutioner, der opfylder et kommunalt formål. De tilbud, der indgår i dette, er: - De private skoler. - Friplejehjemmet Fribo. Åbner i Hundige i 2023. - Den private daginstitution i Hundige ( Klaxx ). Åbner i Hundige i efteråret 2023. Derudover kan det bemærkes, at kommunen selv ejer fire af kommunens fem plejecentre ( Hedebo , Nældebjerg, Langagergård og Strandcentret) samt botilbuddet Vangeleddet alle etableret efter almenboligloven. Dette betyder, at der i kommunens udgiftsbudgetter indgår udgifter til rengøring, teknisk service, vedligehold og forbrug, som dog for boligerne kompenseres for ved indtægter fra lejerne. Lovgrundlag Bygningsreglement Økonomiske konsekvenser Sagen har ingen økonomiske konsekvenser for Greve Kommune. Det skal bemærkes, at beløbene på vedligehold er udregnet i 2021 priser. På grund af prisstigninger i byggesektoren må der regnes med, at anlægsbeløbene skal ganges med 15-20%. Driftsmidler til vedligehold vil skulle opskrive med 2-3% prisstigning om året. Tidsplan Forslag til \"Ejendomsstrategi 2023\" forventes forelagt til politiske behandling i Klima-, Teknik- og Miljøudvalget i oktober 2023 med godkendelse i Byrådet i november 2023. Herefter udarbejder administrationen en handleplan for implementering af strategien, der forelægges til politisk godkendelse i første del af 2024.", "source_path": "data/greve/raw_dagsordener/Klima-, Teknik- og Miljøudvalget_2023-09-14T08:00:00+02:00_eecda3a4-c658-4326-b5e3-3abad7d6eacd.json"}
{"document_id": "eecda3a4-c658-4326-b5e3-3abad7d6eacd", "committee": "Klima-, Teknik- og Miljøudvalget", "meeting_date": "2023-09-14T08:00:00+02:00", "section_type": "html_fragment", "section_title": "Muldås, regnvandsbassin - omlægning af sti", "case_number": "23-006618", "agenda_index": 10, "text": "Beslutning Orienteringen blev taget til efterretning. Ikke til stede: Simon Østergaard (V) Fremstilling Sagsprocedure Klima-, Teknik- og Miljøudvalget Resume En offentlig sti ved Muldås er omlagt i forbindelse med, at KLAR Forsyning har etableret et nyt regnvandsbassin. Hele projektet har været gennemført med inddragelse af borgere i området, men omlægning af stien skulle have været behandlet efter vejreglerne. Administrationen vil nu igangsætte processen, hvorefter sagen igen vil blive fremlagt til politisk behandling. Indstilling Administrationen indstiller, at Klima-, Teknik og Miljøudvalget tager til efterretning, at partshøring mv. nu igangsættes i forbindelse med omlægning af den offentlige sti ved Muldås. Sagsbeskrivelse I 2020 og 2021 etablerede KLAR Forsyning et nyt regnvandsbassin ved Muldås i tilknytning til Birkedalens opland. I forbindelse med etableringen af regnvandsbassinet var det nødvendigt at omlægge den offentlige sti, som gik på tværs i området (jf. bilag 1). Stien er blev omlagt nord om regnvandsbassinet for at opnå en tilpas størrelse på bassinet (jf. bilag 2). Omlægningen af stien ved Muldås skulle have været behandlet efter vejloven med partshøring og herefter politisk behandling i Klima-, Teknik- og Miljøudvalget og Byrådet jf. delegationsplanen. Det er den ikke blevet, og derfor igangsætter administrationen nu processen, således at matrikelsagen også kan blive afsluttet officielt. Etableringen af regnvandsbassinet har været foretaget af KLAR Forsyning under inddragelse af borgere i området. Det er dog administrationens vurdering at borgerinddragelsen ikke kan erstatte de processkridt og den lovmæssige høring, der skal foretages i forbindelse med omlægning af stien. Sagsbehandlingsfejlen kan forventes at give anledning til berettiget kritik af administrationen. Det er dog fortsat administrationens vurdering, at det er vigtigt at berigtige processen både for at sikre retssikkerheden for berørte borgere og for at sikre at evt. forbedringsforslag er hørt og taget stilling til, inden de matrikulære ændringer foretages. Lovgrundlag Bekendtgørelse af lov om offentlige veje m.v. Økonomiske konsekvenser Sagen har hidtil ikke haft økonomiske konsekvenser for Greve Kommune, da det er KLAR Forsyning, der har bekostet omlægningen af stiforløbet. Hvis høringen betyder, at der er et andet bedre forløb af stien, må kommunen forvente udgifter til stiens omlægning. Det kan også være, at der er forslag til mindre tilretninger, hvor økonomien da må afklares nærmere med KLAR Forsyning. Tidsplan 2020 og 2021: Gennemførelse af regnvandsbassin og omlægning af sti Efteråret 2023: Høringen omkring stiforløbet Ultimo 2023: Forventes fremlæggelse af sag", "source_path": "data/greve/raw_dagsordener/Klima-, Teknik- og Miljøudvalget_2023-09-14T08:00:00+02:00_eecda3a4-c658-4326-b5e3-3abad7d6eacd.json"}
{"document_id": "eecda3a4-c658-4326-b5e3-3abad7d6eacd", "committee": "Klima-, Teknik- og Miljøudvalget", "meeting_date": "2023-09-14T08:00:00+02:00", "section_type": "html_fragment", "section_title": "Lukket: Henvendelser til formanden", "case_number": "21-015023", "agenda_index": 11, "text": "Orienteringen blev taget til efterretning. Ikke til stede: Simon Østergaard (V)", "source_path": "data/greve/raw_dagsordener/Klima-, Teknik- og Miljøudvalget_2023-09-14T08:00:00+02:00_eecda3a4-c658-4326-b5e3-3abad7d6eacd.json"}
{"document_id": "eecda3a4-c658-4326-b5e3-3abad7d6eacd", "committee": "Klima-, Teknik- og Miljøudvalget", "meeting_date": "2023-09-14T08:00:00+02:00", "section_type": "html_fragment", "section_title": "Huskeliste og orientering fra administrationen", "case_number": "21-013718", "agenda_index": 12, "text": "Beslutning Orienteringen blev taget til efterretning. Ikke til stede: Simon Østergaard (V) Fremstilling Sagsprocedure Klima-, Teknik- og Miljøudvalget. Resume I sagen gives et kort overblik over administrationens orienteringspunkter. Indstilling Administrationen indstiller at eventuelle orienteringer tages til efterretning. Sagsbeskrivelse Administrationen orienterer om: Evt. fælles kystsikringsprojekt i Strandparken Administrationen har i samarbejde med de øvrige kommuner i Strandparken sat en rådgiver med at skitser processkridt og anslå økonomi i et evt. fælles kystsikringsprojekt i Strandparken. Administrationen forventer i den anledning, at der vil blive fremlagt en sag inden årsskiftet, hvor kommunerne i Strandparken parallelt kan behandle et forslag om at igangsætte et fælles kystsikringsprojekt, herunder organisering af evt. fælles projektledelse. Stævning i sag om støj fra en varmepumpe Greve Kommune er blevet stævnet i en sag hvor sagsøger har klaget over støj fra en nabos varmepumpe. Administrationen foretog orienterende støjmålinger og afviste på det grundlag klagen. Sagsøger mener ikke, at kommunens afgørelse er foretaget på et sikkert og fyldestgørende grundlag, og mener derfor, at kommunens afgørelse er ugyldig. Sagsøger mener at vurderingen burde være foretaget ud fra akkrediterede støjmålinger tilvejebragt af kommunen, herunder en \"Miljømåling - ekstern støj\", samt en undersøgelse og måling af indendørs lavfrekvent støj fra varmepumpen i sagsøgers bolig. Administrationen har kvitteret for modtagelse af stævningen og vil orientere udvalget om sagens udfald. Byggesagsstatistik Statistik for august 2023 er vedlagt som bilag 1.", "source_path": "data/greve/raw_dagsordener/Klima-, Teknik- og Miljøudvalget_2023-09-14T08:00:00+02:00_eecda3a4-c658-4326-b5e3-3abad7d6eacd.json"}
{"document_id": "eecda3a4-c658-4326-b5e3-3abad7d6eacd", "committee": "Klima-, Teknik- og Miljøudvalget", "meeting_date": "2023-09-14T08:00:00+02:00", "section_type": "html_fragment", "section_title": "Orientering fra formanden/gensidig orientering", "case_number": "21-014457", "agenda_index": 13, "text": "Beslutning Orienteringen blev taget til efterretning. Ikke til stede: Simon Østergaard (V) Fremstilling Sagsprocedure Klima-, Teknik- og Miljøudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning.", "source_path": "data/greve/raw_dagsordener/Klima-, Teknik- og Miljøudvalget_2023-09-14T08:00:00+02:00_eecda3a4-c658-4326-b5e3-3abad7d6eacd.json"}
{"document_id": "eecda3a4-c658-4326-b5e3-3abad7d6eacd", "committee": "Klima-, Teknik- og Miljøudvalget", "meeting_date": "2023-09-14T08:00:00+02:00", "section_type": "html_fragment", "section_title": "Klima-, Teknik- og Miljøudvalgets mødekalender 2023", "case_number": "21-014455", "agenda_index": 14, "text": "Beslutning Orienteringen blev taget til efterretning. Ikke til stede: Simon Østergaard (V) Fremstilling Sagsprocedure Klima-, Teknik- og Miljøudvalget. Resume I sagen gives et overblik over Klima-, Teknik- og Miljøudvalgets udvalgsmøder og møder i tilknytning til udvalget. Indstilling Administrationen indstiller at orienteringen tages til efterretning. Sagsbeskrivelse Kalenderen er vedlagt som bilag.", "source_path": "data/greve/raw_dagsordener/Klima-, Teknik- og Miljøudvalget_2023-09-14T08:00:00+02:00_eecda3a4-c658-4326-b5e3-3abad7d6eacd.json"}
{"document_id": "eecda3a4-c658-4326-b5e3-3abad7d6eacd", "committee": "Klima-, Teknik- og Miljøudvalget", "meeting_date": "2023-09-14T08:00:00+02:00", "section_type": "html_fragment", "section_title": "Underskriftsark", "case_number": "21-014460", "agenda_index": 15, "text": "Fremstilling Sagsprocedure Klima-, Teknik- og Miljøudvalget. Resume Elektronisk underskriftsark.", "source_path": "data/greve/raw_dagsordener/Klima-, Teknik- og Miljøudvalget_2023-09-14T08:00:00+02:00_eecda3a4-c658-4326-b5e3-3abad7d6eacd.json"}
