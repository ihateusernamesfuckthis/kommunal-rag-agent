{"document_id": "1574a65b-11b1-46a0-8721-03a5f3713be7", "committee": "Klima-, Teknik- og Miljøudvalget", "meeting_date": "2023-03-20T08:00:00+01:00", "section_type": "html_fragment", "section_title": "Godkendelse af dagsorden", "case_number": "21-014454", "agenda_index": 0, "text": "Beslutning Godkendt. Fremstilling Sagsprocedure Klima-, Teknik- og Miljøudvalget. Resume Godkendelse af dagsorden for møde den 20. marts 2023. Indstilling Administrationen indstiller at dagsordenen godkendes.", "source_path": "data/greve/raw_dagsordener/Klima-, Teknik- og Miljøudvalget_2023-03-20T08:00:00+01:00_1574a65b-11b1-46a0-8721-03a5f3713be7.json"}
{"document_id": "1574a65b-11b1-46a0-8721-03a5f3713be7", "committee": "Klima-, Teknik- og Miljøudvalget", "meeting_date": "2023-03-20T08:00:00+01:00", "section_type": "html_fragment", "section_title": "Drøftelse af ideoplæg i forbindelse med udarbejdelse af ny spildevandsplan 2023-2031", "case_number": "21-014675", "agenda_index": 1, "text": "Beslutning Udvalget ønsker, at der arbejdes videre med Generel opmærksomhed på, at overholde befæstelsesgrader i kommunen, også i allerede udbyggede områder Overveje separatkloakering ved byudvikling i Tune Muligheden for delvis udtræden i forhold til regnvand i Tune Fremstilling Sagsprocedure Klima-, Teknik-og Miljøudvalget. Resume Administrationen vil på mødet fremlægge ideoplæg om temaer, indsatsområder og tiltag til Spildevandsplan 2023-2031 til drøftelse i Klima-, Teknik-og Miljøudvalget, inden forslag til Spildevandsplan 2023-2031 forlægges udvalget den 25. maj 2023. Indstilling Administrationen indstiller, at udvalget drøfter de fremlagte temaer, indsatsområder og tiltag med henblik på en politisk afklaring af kommunens ambitionsniveau i Spildevandsplan 2023 - 2031. Sagsbeskrivelse Kommunen er forpligtet til at udarbejde en spildevandsplan, der rummer oplysninger om de eksisterende og planlagte forhold i planperioden. Klima-, Teknik-, og Miljøudvalget behandlede den 13. oktober 2022 første oplæg, og besluttede at administrationen skulle vende tilbage med et nyt oplæg, hvor det er muligt at gå i dybden med udvalgte emner. På den baggrund anbefaler administrationen, at følgende emner drøftes: Anvendelse af befæstelsesgrader kontra bebyggelsesprocent. Muligheder for at mindske regnvand i fælleskloakken i Tune ved delvis refusion af tilslutningsbidrag for regnvand samt separat kloakering ved byudvikling i eksisterende byområder. Befæstelsesgrad og bebyggelsesprocent Greve Kommune oplever en stigende grad af nye byggesager, hvori bygherre ønsker at overskride den befæstelsesgrad, der er tilladt ifølge kommune- eller lokalplan, samt kommunens spildevandsplan. Denne problematik skyldes blandt andet, at Greve Kommune på nuværende tidspunkt definerer den tilladte befæstelsesgrad baseret på den tilladte bebyggelsesprocent fra enten lokalplan eller byplanvedtægt. Et område med en maksimal bebyggelsesprocent på 30% har således også en maksimal befæstelsesgrad på 30%. En bygherre, som ønsker at benytte sig af den maksimale bebyggelsesprocent, har derved vanskeligt ved at holde sig indenfor den tilladte befæstelsesgrad, hvis det også ønskes at etablere sekundære bygninger såsom skur, garage eller udhus, fast belægning til terrasse, indkørsel eller lignende. Disse tæller ikke med i bebyggelsesprocenten, men øger befæstelsesgraden. Bygherre har mulighed for at overskride den tilladte befæstelsesgrad, hvis der oprettes nedsivning til faskine eller forsinkes i bassin. Faskiner og bassiner skal driftes og vedligeholdes af grundejer. Hvis disse anlæg ikke vedligeholdes, vil det medføre risiko for fremtidige oversvømmelser. Disse problematikker vil blive yderligere belyst på mødet samt, hvordan det eventuelt kan håndteres i spildevandsplanen. Fælleskloak i Tune Tune har velkendte regn/spildevandsproblemer, da området primært har enstrenget fælleskloakering, hvor regnvand håndteres i samme ledning som husspildevand. For at reducere mængden af regnvand i fælleskloak og dermed også reducere belastning på Mosede Renseanlæg, drøftes det, om grundejere skal opfordres til at håndtere regnvand på egen grund via Lokal Afledning af Regnvand (LAR) løsninger, hvilken giver mulighed for at tilbagebetale dele af tilslutningsbidraget. For yderligere at reducere belastning på Mosede Renseanlæg drøftes, om der i spildevandsplan 2023 – 2031 skal stilles krav om separatkloakering ved fremtidig byudvikling i Tune. Administrationen vil, på baggrund af udvalgets drøftelse, arbejde videre med et udkast til Spildevandsplan 2023 - 2031. Udkastet forventes fremlagt til politisk behandling den 25. maj 2023. Lovgrundlag Bekendtgørelse nr. 1393 af 21. juni 2021 om spildevandstilladelser m.v. efter Miljøbeskyttelseslovens kapitel 3 og 4 - benævnt Spildevandsbekendtgørelsen. Økonomiske konsekvenser Der er ingen økonomiske konsekvenser i forbindelse med denne drøftelsessag. Udgiften til udarbejdelse af spildevandsplan finansieres af midler afsat til myndighedshåndhævelse på miljøområdet i Greve Kommune. Kommunikation Der vil ikke ske kommunikation til borgerne på baggrund af denne drøftelsessag. Administrationen vil fortsat drøfte indholdet i den nye Spildevandsplan med KLAR Forsyning A/S. Tidsplan Efter drøftelsen udarbejder administrationen et forslag til Spildevandsplan 2023-2031. Forslag til Spildevandsplan 2023-2031 forventes at kunne forlægges udvalget den 25. maj 2023, hvorefter den skal sendes i 8 ugers høring. Spildevandsplan 2023-2031 forventes endelig vedtaget i Byrådet i efteråret 2023. Øvrige forhold Rådgiver Thomas Borch Hansen fra Envidan A/S vil præsentere et ideoplæg. Derudover deltager enhedschef for Byg og Miljø, Michael Darmer fra Center for Teknik & Miljø.", "source_path": "data/greve/raw_dagsordener/Klima-, Teknik- og Miljøudvalget_2023-03-20T08:00:00+01:00_1574a65b-11b1-46a0-8721-03a5f3713be7.json"}
{"document_id": "1574a65b-11b1-46a0-8721-03a5f3713be7", "committee": "Klima-, Teknik- og Miljøudvalget", "meeting_date": "2023-03-20T08:00:00+01:00", "section_type": "html_fragment", "section_title": "Behandling af byggesager i Lokalplan 12.50 for Strandvejsområdet", "case_number": "23-002865", "agenda_index": 2, "text": "Beslutning Udvalget ønsker, at alle byggesager over 11⁄2 plan i lokalplan 12.50 behandles i udvalget, med henblik på om der skal nedlægges forbud efter planlovens §14. Fremstilling Sagsprocedure Klima-, Teknik- og Miljøudvalget Resume Plan- og Tryghedsudvalget har den 14. marts 2023 besluttet, at administrationen skal arbejde på at ændre lokalplan 12.50 for Strandvejsområdet. Frem til det ændrede forslag til lokalplanen er sendt i høring, vil det fortsat være muligt at få byggetilladelser efter den nuværende lokalplan. Der skal derfor tages stilling til muligheden for at nedlægge forbud efter §14 i planloven mod uønskede byggerier, frem til lokalplansforslaget er udarbejdet og offentliggjort. Indstilling Administrationen indstiller, at det besluttes, om udvalgte byggesager skal fremlægges for Klima- Teknik- og Miljøudvalget, med henblik på om der skal nedlægges et forbud efter §14 i planloven. Herunder hvilke typer af byggesager, der i givet fald ønskes fremlagt. Sagsbeskrivelse Plan- og Tryghedsudvalget har den 14. marts 2023 truffet følgende beslutning om, at administrationen skal arbejde for at ændre lokalplan 12.50.: \" Udvalget ønsker, at der udarbejdes et juridisk gældende lokalplantillæg, der begrænser byggerier fra i dag 2 plan (eller mere) til maksimalt 11⁄2 plan, i hele lokalplanområdet, bortset fra de særlige områder, der er udlagt til erhverv. Såfremt der er uafsluttede byggeansøgninger, der er i modstrid med ovenstående, anbefaler Plan- og Tryghedsudvalget at de behandles i Klima-, Teknik- og Miljøudvalget med henblik på om der skal nedlægges et forbud efter planlovens §14 \" Det vil fortsat være muligt at få byggetilladelse efter den eksisterende lokalplan, frem til der er sendt et lokalplansforslag i høring. Uønskede byggerier kan i denne periode standses ved at nedlægge et forbud efter §14 i planloven, når kommunen modtager en byggeansøgning på et konkret byggeri, som er tilladt jf. lokalplanen, men som ikke længere ønskes. Det kan ske ved at ændre delegationen, så udvalgte byggeansøgninger, efter en konkret politisk besluttet afgrænsning, behandles i Klima-, Teknik- og Miljøudvalget med henblik på at beslutte, om der skal arbejdes på at nedlægge et §14 forbud mod byggeriet. Klima-, Teknik- og Miljøudvalget vil således få forelagt en konkret byggeansøgning og beslutter, om der skal varsles et forbud. Administrationen vil efterfølgende foretage en partshøring. Herefter kan Klima-, Teknik- og Miljøudvalget på et fuldt oplyst grundlag, træffe endelig beslutning, om nedlæggelse af et §14 forbud. Både varslet og det endelige forbud skal indeholde en konkret, planmæssig begrundelse for, hvad det er ved byggeriet, der ikke længere ønskes. Begrundelsen for et forbud vil danne præcedens for andre lignende byggerier og forholdet skal kunne reguleres ved en lokalplan. Når der er nedlagt et forbud, skal der udarbejdes et forslag til en lokalplan, inden der er gået et år. Hvis der ikke er udarbejdet forslag til en ny lokalplan inden et år, bortfalder forbuddet, og byggeriet vil igen kunne opføres jf. den gældende lokalplan. Der er ikke mulighed for at nedlægge forbud og standse byggerier, hvor der allerede er meddelt byggetilladelser eller givet et bindende forhåndstilsagn. Midlertidig retsvirkning Når lokalplansforslaget er sendt i høring, må ejendomme, der er omfattet af forslaget, ikke bebygges eller i øvrigt udnyttes på en måde, der skaber risiko for en foregribelse af den endelige plans indhold. Der er tale om, at lokalplansforslaget skaber en midlertidig retsvirkning. I denne periode kan der derfor, som udgangspunkt, ikke gives byggetilladelser, medmindre der ikke er en risiko for en foregribelse af den endelige plans indhold. Dette kræver derfor i hvert enkelt tilfælde en konkret vurdering af den enkelte byggeansøgning. Den midlertidige retsvirkning om, at der som udgangspunkt ikke kan udstedes byggetilladelser gælder, indtil den endelige lokalplan er vedtaget og offentliggjort og maksimalt i et år efter planforslagets offentliggørelse. Tidligere meddelte byggetilladelser eller bindende forhåndstilsagn berøres ikke af den midlertidige retsvirkning. Lovgrundlag I henhold til planlovens §14 kan der nedlægges forbud mod, at der retligt eller faktisk etableres forhold, som kan hindres ved en lokalplan. Bestemmelsen giver mulighed for ved et konkret forbud at forhindre byggeri, som faktisk er i overensstemmelse med den gældende planlægning, men som kommunen ønsker indstillet, indtil kommunen har haft mulighed for ved lokalplanlægning at vurdere, om der er behov for at ændre plangrundlag for området. Økonomiske konsekvenser Der vil være mange administrative ressourcer forbundet med den ekstra opmærksomhed på byggerier og sagsbehandling af byggerier i Strandvejsområdet i den kommende tid. Kommunikation Der er ikke planlagt kommunikation i forbindelse med sagen. Tidsplan Hvis udvalget beslutter en nærmere afgrænsning af, hvilke sager de ønsker at behandle, vil administrationen gennemgå de byggesager der allerede er modtaget, for at vurdere, om de falder indenfor den besluttede afgrænsning. Herefter vil de relevante byggesager blive fremlagt for Klima-, Teknik og Miljøudvalget. Øvrige forhold Michael Darmer, enhedschef for Byg og Miljø, deltager under punktets behandling.", "source_path": "data/greve/raw_dagsordener/Klima-, Teknik- og Miljøudvalget_2023-03-20T08:00:00+01:00_1574a65b-11b1-46a0-8721-03a5f3713be7.json"}
{"document_id": "1574a65b-11b1-46a0-8721-03a5f3713be7", "committee": "Klima-, Teknik- og Miljøudvalget", "meeting_date": "2023-03-20T08:00:00+01:00", "section_type": "html_fragment", "section_title": "Ejendomsstrategi 2015, revision drøftes", "case_number": "23-000672", "agenda_index": 3, "text": "Beslutning 1. sagen drøftet. Udvalget ønsker, at der i forbindelse med etablering af nye kvadratmeter fremlægges forslag til reduktioner svarende til det dobbelte areal, for at sikre, at reducere antallet af kvadratmeter og vedligeholdelsesefterslæbet. 2. godkendt 3. godkendt Udvalget ønsker desuden en sag med en gennemgang af kommunens samlede bygningsmasse. Fremstilling Sagsprocedure Klima-, Teknik- og Miljøudvalget. Resume Ejendomsstrategi 2015 skal revideres i forhold til visionen for Greve Kommune. Administrationen præsenterer den gældende Ejendomsstrategi, de opnåede hovedresultater, hovedudfordringer, samt proces for revision. Udvalget drøfter præsentationen og tager stilling til evt. yderligere input og inddragelse i udarbejdelse af den reviderede strategi. Indstilling Administrationen indstiller, at sagen drøftes med henblik på evt. yderligere input at proces- og tidsplan samt den planlagte inddragelse godkendes at de beskrevne hovedudfordringer, som en revideret strategi skal bidrage til at løse, godkendes. Sagsbeskrivelse Greve Kommunes Ejendomsstrategi blev vedtaget i Byrådet den 23. marts 2015 sammen med en handleplan, hvoraf en stor del nu er gennemført. Efter en længere årrække med implementering af strategien er der behov for at revidere og opdatere vision, formål, mål m.v. i overensstemmelse med kommunens nye politikker og i forhold til kommunens aktuelle og fremadrettede udfordringer på ejendomsområdet. Ejendomsstrategien skal desuden tilpasses Greve Visionen ”Naturligvis Greve – gennem helhedssyn og fællesskaber”. Administrationen vurderer, at Ejendomsstrategi 2015 bygger på nogle gode principper, og der er derfor lagt op til en revision. Den gældende strategi indeholder visioner og overordnede mål, som er klassiske indenfor effektiv styring og udvikling af ejendomsporteføljer, så den bedst muligt tilgodeser lokalebehovene og understøtter mål på kerneområderne. Udvalget drøftede på møde den 18. august 2022 sagen ”Dialogmøde om politikudvikling”. På baggrund af et oplæg om Greve Kommunes vision, udfordringer og rammebetingelser drøftede udvalget bl.a. rammer for arbejdet med at løse udfordringerne på ejendomsområdet gennem en revideret Ejendomsstrategi. Udvalget tilkendegav et behov for, at der fremadrettet arbejdes på at imødekomme udsving i efterslæb på vedligehold, og at der evt. opstilles måltal for at nedbringe antallet af kvadratmeter. Udvalget ønskede også, at der ses på modeller for at sikre, at der på nybyggeri over tid ikke opstår de samme udfordringer med efterslæb som for de eksisterende bygninger. Endelig pegede udvalget på udfordringerne med at få gennemført de kloge m 2 i en tid med øget behov for lokaler. Administrationen vil tage udvalgets input med i det videre arbejdet med revision af Ejendomsstrategien. Der er efterfølgende taget indledende skridt til revision af strategien på møde den 17. november 2022 i Klima-, Teknik- og Miljøudvalget i sagerne om: ”Drøftelse af fordele og ulemper ved at eje eller leje ejendomme”, hvor der blev talt om at fordele og ulemper afhænger af den konkrete situation, og at det er en fordel at se på en mere fleksibel strategi mellem at eje eller leje bygninger eller opføre private institutioner. ” Drøftelse af modulbyggeri”, hvor der blev talt om, at det må afhænge af det konkrete behov. Administrationen vil i arbejdet med at revidere Ejendomsstrategien konkretisere udvalgets bemærkninger til de to sager, så kommunen så vidt muligt får en strategisk retning på områderne. Ejendomsstrategi 2015 Hovedudfordringerne i Ejendomsstrategi 2015 var at indhente et stort efterslæb på vedligehold af kommunens bygninger og for at spare på driften af bygningerne gennem effektiviseringer. Tanken har ligeledes været, at besparelser ved en mere effektiv drift og porteføljeoptimering kan bidrage til at indhente en del af efterslæbet på vedligehold. Strategien bygger derfor på en vision om klimaeffektive og tidssvarende bygninger, der drives klogt og effektivt - på en måde der giver tilfredse brugere af ejendomme og faciliteter. Nøgleord og mål i strategien er: balance mellem udbud og efterspørgsel på bygninger og lokaler, færre og bedre kvadratmeter (kloge m 2 ), porteføljestyring, multifunktionelle bygninger, stordriftsfordele ved central varetagelse af ejendommene, totaløkonomi og eje fremfor at leje bygninger. Som sagt er de nuværende strategiske mål generelle i en effektiv varetagelse af ejendomme, men de vil hver især blive genovervejet og eventuelt reformuleret i revisionsprocessen. Hvad har kommunen opnået med den tidligere Ejendomsstrategi? Ansvar for drift og anlæg er nu samlet i én organisatorisk enhed i Center for Teknik & Miljø. Styrelsesvedtægten er som konsekvens heraf ændret, så budgetansvaret for drift og anlæg er samlet i Klima, - Teknik- og Miljøudvalget. Øvrige fagudvalg og fagcentre har ansvar for at kortlægge behovene for lokaler bl.a. med baggrund i den demografiske udvikling og ikke mindst at definere krav til, hvordan bygninger og lokaler skal indrettes for at sikre opfyldelse af lovkrav, politiske visioner og mål på kerneområderne. Byrådet vedtog den 23. marts 2015 desuden to styringsdokumenter som har været anvendt i administrationen til at understøtte arbejdet med strategien. Byggestyringsregler og et årshjul og proces for samarbejdet om at optimere ejendomsporteføljen (kloge m 2 ). Disse er i 2022 erstattet af et nyt internt styringsdokument: ”Koncept for anlægsstyring”. Ejendomsstrategien er løbende implementeret igennem de såkaldte porteføljesager 1 og 2. Porteføljesagerne og resultatet af disse er nærmere beskrevet i bilag 2. Igangværende analyser, planer m.v. i regi af Ejendomsstrategien Budgetanalyse 2021 om bygningsoptimering med fokus på skoler og dagtilbud, godkendt i Byrådet den 17. maj 2021 Rækkefølgeplan/10-årsplan 2022 for skoler og dagtilbud, besluttet af Byrådet den 3. oktober 2022 i forbindelse med godkendelse af budget 2023-26 Budgetanalyse 2023 – effektiv udnyttelse af m 2 besluttet af Byrådet den 12. december 2022 Analyse af vedligehold som fremlægges sommeren 2023 Koncept for anlægsstyring bredes ud i organisationen - uddybes på mødet. Til orientering behandlede udvalget den 14. februar 2022 en orienteringssag om oplæg om principper for anlægsstyringen med baggrund i de vedtagne anlægsstyringsregler. Koncept for anlægsstyring understøtter disse principper. Analyser, planer m.v. præsenteres nærmere på udvalgsmødet. Hovedudfordringer som en revideret strategi skal bidrage til at løse Efterslæb på vedligehold af kommunens bygninger (Greve-udfordring) Det nuværende driftsbudget er for lavt, og der er fortsat behov for at effektivisere og hente besparelser på drift af bygninger. Herunder er der behov for at nedbringe udgifter til energi og at arbejde med kloge m 2 og porteføljestyring (Space Management) som en del af løsningen Den udbyggede by i sammenhæng med den demografiske udvikling med et større antal børn og ældre (Greve-udfordring). Udfordringen her er, at kommunen er fuldt udbygget samtidig med at der er behov for at finde grunde til flere institutioner, plejecentre m.v. Klima og bæredygtighed – herunder krav i kommunens Klimaplan og bygningsreglement Borger/brugerinddragelse Udfordringerne præsenteres nærmere på udvalgsmødet. Resultat af revisionsprocessen vil være en revideret Ejendomsstrategi 2023, der sætter retning for de kommende års varetagelse af ejendomsporteføljen. Lovgrundlag Arbejdsmiljøloven Økonomiske konsekvenser Der er ingen økonomiske konsekvenser. Kommunikation Som det fremgår af tidsplanen, afholder administrationen efter Klima, - Teknik- og Miljøudvalgets behandling af denne sag, et dialogmøde med brugerne af kommunens bygninger om fordele, ulemper og idéer til de Kloge m 2 og multifunktionelle bygninger, lokaler og udearealer. Mødet er planlagt til den 18. april kl. 17. Der vil på dialogmødet bl.a. blive præsenteret en række eksempler på Kloge m 2 projekter fra andre kommuner. Deltagerkredsen vil være de relevante officielle råd ( Bystrategisk råd, Børnerådet , Fritidsrådet, Greve Seniorråd, Handicaprådet, Idrætsråd, Skolerådet), Klima-, Teknik- og Miljøudvalget, med deltagelse fra administrationen. Hvert råd får mulighed for at stille med op til fem deltagere ud over de politiske repræsentanter i rådene. Politiske deltagere i rådene og Klima-, Teknik- og Miljøudvalget er med for at lytte og deltager derfor ikke i gruppedebat m.v. De input, der kommer på dialogmødet, tages med i det videre arbejde frem mod temamøde for Klima-, Teknik- og Miljøudvalget og Byråd den 15. maj 2023. Tidsplan 20. marts 2023: Revision af Ejendomsstrategi drøftes i Klima, - Teknik- og Miljøudvalget 18. april 2023: Brugerdialogmøde om Kloge m 2 og multifunktionelle bygninger 15. maj 2023: Temamøde for Byrådet med fokus på Kloge m 2 og multifunktionelle bygninger. Input fra temamødet vil indgå i udarbejdelse af forslag til revideret strategi 4. september 2023: Forslag til \"Ejendomsstrategi 2023\" godkendes i Byrådet Sidst i 2023: Handleplan for implementering af Ejendomsstrategien fremlægges til godkendelse. Øvrige forhold Enhedschef Katrine Madsen og chefkonsulent Birgitte Jacobsen deltager under punktet.", "source_path": "data/greve/raw_dagsordener/Klima-, Teknik- og Miljøudvalget_2023-03-20T08:00:00+01:00_1574a65b-11b1-46a0-8721-03a5f3713be7.json"}
{"document_id": "1574a65b-11b1-46a0-8721-03a5f3713be7", "committee": "Klima-, Teknik- og Miljøudvalget", "meeting_date": "2023-03-20T08:00:00+01:00", "section_type": "html_fragment", "section_title": "Strandrensning frem mod budget 2024", "case_number": "23-002647", "agenda_index": 4, "text": "Beslutning Udvalget ønsker, at administrationen arbejder med følgende emner i samarbejde med Strandlauget: forskellige modeller for, at kommunen kan reducere i serviceniveauet at borgerne i højere grad, selv har mulighed for at betale for at øge serviceniveauet undersøge med Solrøds Biogas A/S, hvad der skal til, for at de kan aftage tang og fedtemøg Fremstilling Sagsprocedure Klima-, Teknik- og Miljøudvalget Resume Byrådet besluttede den 6. februar 2023 en budgetreduktion på 200.000 kr. på strandrensningen i 2023, og tiltrådte samtidig Økonomiudvalgets bemærkning om, at der skal arbejdes med området i forbindelse med budget 2024. Administrationen indstiller, at udvalget beslutter, hvad der skal arbejdes med frem mod budget 2024. Indstilling Administration indstiller, at udvalget beslutter, hvad der skal arbejdes med frem mod budget 2024. Sagsbeskrivelse Økonomiudvalget og Byrådet fik den den 6. februar 2023, efter høring, fremlagt en række forslag til budgettilpasninger for 2023. Byrådet besluttede efter anbefaling fra Økonomiudvalget at strandrensningen budgettilpasses med 200.000 kr. i 2023 med bemærkning om, at der skal arbejdes med området i forbindelse med budget 2024 . Klima-, Teknik- og Miljøudvalget skal derfor konkretisere, hvad der skal arbejdes med frem mod budget 2024. Kort om strandrensningskontrakten Den nye kontrakt på strandrensning starter op den 1. april 2023 og løber til og med den 31. marts 2030. Greve Kommune kan opsige kontrakten efter fire år, tidligst 31. marts 2027 med seks måneders forudgående varsel. Kontrakten på strandrensning er sammensat af standardopgaver og bestillingsopgaver. Standardopgaver er faste driftsopgaver, som udføres kontinuerligt. De dækker f.eks. over den ugentlige rensning af stranden med ”Fedtegreven” (en traktor med et modificeret påhæng, som opsamler tang og fedtemøg) og deponering af den indsamlede tang og fedtemøg. Der er normalt standardopgaver for ca. 1,72 mio. kr. (i 2023 tal). Bestillingsopgaver er opgaver der udføres efter bestilling fra Greve Kommune. Entreprenøren er ikke garanteret omsætning i relation til bestillingsopgaver. Bestillingsopgaver kan bl.a. være opsætning af hegn, udlægning af køreplader eller initialrensningen. Der er normalt påregnet bestillingsopgaver for ca. 0,26 mio. kr. (i 2023 tal). Entreprenøren står for at bortskaffe den indsamlede tang og fedtemøg. Entreprenøren har for nuværende en aftale med en lokal landmand, som har en miljøgodkendelse til at sprede tang og fedtemøg ud på sin mark. Sæsonen for strandrensning løber typisk fra 1. maj til 1. oktober. Sæsonen for strandrensning begynder med en forudgående prøvetagning af opskyllet på stranden. Hvis analyserne af prøverne godkendes, kan initialrensningen igangsættes og tang og fedtemøg køres til deponering. Initialrensningen er den indledende rensning af større mængder ophobet tang og fedtemøg, der skal foretages inden standardopgaverne kan opstartes. Initialrensning efterfølges af \"Fedtegreven\", som ugentligt river tang og fedtemøg sammen fra vandkanten, som efterfølgende samles i større bunker tre steder på stranden. Herfra læsses materialet på en stor vogn og bortkøres. Når der gennem sæsonen opstår kraftig blæst eller lignende, som efterlader større bunker af tang og fedtemøg på stranden, er det ikke muligt at benytte \"Fedtegreven\" til opsamling. Her vil der være behov for f.eks. at benytte en gravemaskine – altså en bestillingsopgave. Udlægning af køreplader er nødvendigt i forbindelse med strandrensningen. Kørepladerne udlægges som underlag under de tre opsamlingssteder, der pt. findes for strandrensningen, og de bruges som kørevej fra opsamlingsstederne til en mere kørefast vej. Kørepladserne er nødvendige for at det store køretøj som fragter tang og fedtemøg væk fra stranden kan sætte i gang og ikke sætter sig fast på stranden. Bestillingsopgaverne er derfor afhængige af, at nogle af standardopgaverne bliver udført. Plan- og Udviklingsudvalget besluttede den 30. november 2021: \" Udvalget beslutter, at administrationen skal igangsætte ansøgning om landzonetilladelse med videre for samlepladser ved Niels Pedersensvej syd, Niels Pedersensvej (gl. plads) samt Jerismosestien. Der ønskes sveller som køregrundlag inklusiv ved Badehotellet. \" Det betyder, at administrationen har indsendt ansøgninger til diverse myndigheder (Kystdirektoratet samt kommunen som miljø- og landzonemyndighed) med henblik på dispensationer og tilladelser, så der kan oprettes tre nye opsamlingssteder og transportveje for afhentning af tang og fedtemøg. Dette arbejde møder dog en del udfordringer, hvilket vil blive belyst i en kommende udvalgssag. Administrationen har desuden tilmeldt sig et tværkommunalt projekt igennem Gate 21, der skal undersøge mulighederne for at genanvende tang og græsafklip. Projektet forudsætter at kommunen deltager igennem forsøg med opsamlingsmetoder mv. Klima-, Teknik- og Miljøudvalget blev orienteret om projektet den 13. oktober 2022 (pkt. 13). Lovgrundlag Strandrensningen er ikke en lovbestemt opgave som kommunen skal udføre. Kommunen skal sikre, at en række forskellige love er overholdt under strandrensningen. Økonomiske konsekvenser Ved byrådets 2. behandling af budget 2023-2026 den 3. oktober 2022 blev det besluttet at reducere budgettet til strandrensning med 500.000 kr. fra ca. 2,45 mio. kr. til 1,95 mio. kr. årligt. Den 6. februar 2023 besluttede Byrådet en budgettilpasning på strandrensningen på 200.000 kr. Strandrensningsbudgettet er herefter ca. 1,74 mio. kr. i 2023. Budgettilpasningen på 200.000 kr. vil ske i samarbejde med Strandlauget. Det kan fx lade sig gøre ved at være tilbageholdende dels på bestillingsopgaver og til dels på standardopgaver. Standardopgaver kan som udgangspunkt nedjusteres med op til 10% af kontraktens værdi på knap 2 mio. kr. Tidsplan Resultatet af arbejde med strandrensningsområdet fremlægges i forbindelse med budgetlægningen for 2024.", "source_path": "data/greve/raw_dagsordener/Klima-, Teknik- og Miljøudvalget_2023-03-20T08:00:00+01:00_1574a65b-11b1-46a0-8721-03a5f3713be7.json"}
{"document_id": "1574a65b-11b1-46a0-8721-03a5f3713be7", "committee": "Klima-, Teknik- og Miljøudvalget", "meeting_date": "2023-03-20T08:00:00+01:00", "section_type": "html_fragment", "section_title": "Klimastrandvej - indhentning af tilbud på foranalyse", "case_number": "22-006272", "agenda_index": 5, "text": "Beslutning 1.-3. anbefales Fremstilling Sagsprocedure Klima-, Teknik og Miljøudvalget, Økonomiudvalget og Byrådet Resume På Byrådsmødet den 5. september 2022, blev indholdet i en foranalyse for en klimastrandvej fastlagt, og det blev besluttet at bede tre rådgivere om at give pris på forundersøgelsen. Der mangler dog forventeligt ca. 250.000 kr. for at gennemføre udbud og få udarbejdet en foranalyse. Opgaven der sendes i udbud beskrives hermed, herunder to muligheder for at tilpasse opgaven til budgettet. Indstilling Administrationen indstiller, at behovsanalysen for p-pladser og vendepladser på 75.000 kr. kan udgå af analysearbejdet at vedlagte bilag 1 med beskrivelse af opgaven tiltrædes at der spares 150.000 kr. ved ikke at udbyde foranalysen, men tildele opgaven direkte. Sagsbeskrivelse Forligsgruppen har afsat 350.000 kr. i budgettet for 2023 til at få udarbejdet foranalyse for en klimastrandvej. På Byrådsmødet den 5. september 2022 blev det besluttet, at foranalysen omfatter følgende: Behovsanalyse Ideskitse og anlægsoverslag for: 2- til 1-spor mod nord implementering af behovsanalysens forslag bredere cykelsti og fortov grønne områder og torvepladser mv. Der indhentes tilbud på ovenstående. Behovsanalysen fra tre forskellige firmaer. Der ønskes en samlet pris og at punktet nedbrydes, så man kan plukke i det, svarende til det afsatte beløb. Administrationen anbefaler, at behovsanalysen (for yderligere p-pladser og vendepladser) på anslået 75.000 kr. udelades. I stedet skal den valgte rådgiver jf. pkt. 2 \"implementering af behovsanalysens forslag\" selv beskrive, hvor de anbefaler, der skal etableres vendepladser og p-pladser ud fra deres faglige vurdering og erfaring. Administrationen har indgået aftale med rådgiverfirmaet Cowi A/S om udarbejdelse af udbudsmateriale og gennemførelse af udbud. En indledende beskrivelse af det, der udbydes, kan ses i bilag 1. Bemærk at behovsanalysen for yderligere vendepladser og p-pladser ikke indgår i beskrivelsen. Udarbejdelse af udbudsmateriale og gennemførelse af udbud, så der indhentes tre tilbud på arbejdet med foranalysen koster ca. 150.000 kr. Til orientering er det muligt ikke at udbyde opgaven, da det afsatte beløb til opgaven er under beløbsgrænsen iht. udbudsloven. Derved kan Greve Kommune spare 150.000 kr. til udbudsmaterialet, og bede f.eks. Cowi A/S om at udarbejde idéskitser og anlægsoverslag for de fire delelementer, som jf. Cowi A/S overslag koster ca. 325.000 kr. Cowi har også tidligere gennemgået baggrundsmateriale i sagen og deltaget på den første drøftelsessag i Klima-, Teknik- og Miljøudvalget den 2. juni 2022 om indholdet i en forundersøgelse af en klimastrandvej. Cowi A/S har derfor allerede stor baggrundsviden om opgaven. Som det fremgår af ovenstående, vil det afsatte budget på 350.000 kr. ikke række til udarbejdelse af både udbudsmateriale og delanalyser, med mindre der indhentes et meget lavt tilbud fra et andet rådgiverfirma. Administrationen anbefaler derfor, at opgaven ikke udbydes men at tildele opgaven direkte, og derved spare de 150.000 kr. Lovgrundlag Budgetforliget 2022-2025 Vejloven Udbudsloven Risikostyringsplan for stormflod for Greve Kommune 2021-2027 Helhedsplan for Strandvejsområdet Økonomiske konsekvenser Der er afsat 350.000 kr. i 2023 til analyser for klimastrandvejen. Skal opgaven for den samlede foranalyse med de fire delelementer udbydes, koster det ca. 150.000 kr. at udarbejde udbudsmaterialet og gennemføre udbuddet. Når tilbuddene kommer ind, kendes prisen for foranalysen med idéskitser og anlægsoverslag på de valgte delelementer. I Greve Kommunes Økonomiske politik, står der om konkurrenceudsættelse af tjenesteydelser: \"Greve Kommune vurderer løbende om tjenesteydelser som udføres af private leverandører for såvel administration som borgere med fordel kan konkurrenceudsættes med henblik på bedre pris eller bedre opgaveløsning\". Hvis udvalget beslutter, at Cowi A/S skal udarbejder delanalyserne, uden at udbyde opgaven, spares der ca. 150.000 kr., som udbuddet koster. Cowi A/S har tidligere givet en overslagspris på udarbejdelse af de fire delanalyser på 325.000 kr. Da det koster en del at få konkurrenceudsat opgaven, anbefaler administrationen, at opgaven tildeles direkte. Tidsplan Foranalysen forventes at blive gennemført i 2023", "source_path": "data/greve/raw_dagsordener/Klima-, Teknik- og Miljøudvalget_2023-03-20T08:00:00+01:00_1574a65b-11b1-46a0-8721-03a5f3713be7.json"}
{"document_id": "1574a65b-11b1-46a0-8721-03a5f3713be7", "committee": "Klima-, Teknik- og Miljøudvalget", "meeting_date": "2023-03-20T08:00:00+01:00", "section_type": "html_fragment", "section_title": "Energibesparelsesprojekter, frigivelse af LED-pulje, 2023", "case_number": "21-002860", "agenda_index": 6, "text": "Beslutning 1.-4. anbefales Idet udvalget ønsker at mulighederne for Karlslundehallerne belyses til næste prioritering af puljen. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet Resume Byrådet har afsat en pulje i 2021-25 til ’Besparelser på udgifter til el - ved udskift til LED’. Midlerne i 2021-22 er anvendt. Der søges om frigivelse af midlerne til udskiftning til LED belysning i 2023, så projekterne kan udføres i 2023. Indstilling Administrationen indstiller at der meddeles anlægsbevilling på 4,30 mio. kr. finansieret af det til formålet afsatte rådighedsbeløb i 2023 vedr. udskiftning af belysning til LED. at 1 mio. kr. af det afsatte rådighedsbeløb i 2023 rykkes til 2024 i forbindelse med Budgetopfølgning 1 at der sker en reperiodisering af besparelsen på el, så det passer med anlægsinvesteringen, som beskrevet i økonomiafsnittet at der igangsættes LED projekter op til de 4,30 mio. kr. i følgende prioriterede rækkefølge: a) Rådhus – i kælder, kantineområde, mødelokaler, personalerum mm. b) Greve Idræts Center – hal 1, hal 2 og kunstgræsbane 2 c) Gymnastikhaller på skoler, ca. tre stk. d) Greve Bibliotek, lysoptimering, styring mm. e) Evt. Kunstgræsbane ved Karlslundehallerne f) Evt. et eller flere mindre projekter, på daginstitutionsområdet. Sagsbeskrivelse Der er afsat 5,3 mio. kr. til ny energirigtig LED belysning i 2023, med en samlet besparelse på el på ca. 525.000 kr./år svarende til en gennemsnitlig tilbagebetalingstid på ca. seks til ti år. Af mangel på ressourcer i administrationen indstilles det, at der anvendes 4,3 mio. kr. i 2023 og at resten af bevillingen rykkes til 2024. De energibesparelsesprojekter, som hermed rykkes, forventes at være på daginstitutioner, hvor gevinst pr. bygning er mindre. Midlerne søges frigivet til anvendelse til finansiering af LED projekter i følgende prioriterede rækkefølge: Rådhus – i kælder, kantineområde, mødelokaler, personalerum mm. Greve Idræts Center – hal 1, hal 2 og kunstgræsbane 2 Gymnastikhaller på skoler ca. tre stk. Greve Bibliotek, lysoptimering, styring mm. Evt. kunstgræsbane Karlslundehallen Evt. et eller flere mindre projekter, på daginstitutionsområdet. Hvis det ikke er muligt at gennemføre alle projekter i 2023 indenfor anlægsbevillingen, vil de sidste projekter blive rykket til 2024. Projekterne er valgt ud fra princippet om, hvilke projekter, der hurtigst kan igangsættes, og samtidig lever op til kravene om en tilbagebetalingstid på seks til ti år i forhold til elbesparelsen . På Rådhuset er lyset i højhuset for nylig blevet opdateret med ny LED belysning i alle kontorer og møderum mv. Det anbefales, at færdiggøre de manglende områder på Rådhuset. Det drejer sig om kantine, mødelokaler i stueetagen og kælderetagen, herunder personalerum. På Greve Idræts Center er der utidssvarende lys i hal 1 og hal 2, og det er svært at skaffe reservedele til det udtjente lysanlæg. Derfor anbefales det, at der opdateres til ny LED belysning. For få år siden fik kunstgræsbane 1 ny LED belysning, som gav en bedre og mere energirigtig belysning. Derfor anbefales det, at kunstgræsbane 2 opdateres. Lyset i hallerne på en række af kommunens skoler er ikke længere tidssvarende. Udover en elbesparelse ved at skifte til ny LED belysning, vil udskiftningen også resultere i mindre vedligeholdelsesarbejde for det tekniske personale på skolen. Her er det ligeledes vanskeligt at skaffe reservedele til de udtjente lysanlæg. For brugerne i hallerne vil det betyde mere og bedre lys. Der er på nuværende tidspunkt ikke en optimal lysstyring på Greve Bibliotek. Der er tidspunkter, hvor meget af lyset i biblioteket er tændt, selv om der kun er meget få brugere i lokalerne. Ved at optimere lysstyring og skifte til LED belysning, kan dette justeres efter behov. Lyset på biblioteket er en væsentlig del af udsmykningen, så derfor vil optimeringen af lyset foregå i tæt samarbejde med personalet. Belysningen på kunstgræsbanen ved Karlslundehallerne kan med fordel skiftes til LED belysning, da belysningen, ligesom ved Greve Idrætscenter, er udtjente og svær at vedligeholde. Karlslundehallerne er selvforvaltende, så en evt. aftale om finansiering af ny LED belysning på kunstgræsbanen kan betyde at driftsbesparelsen ved skift til ny LED belysning vil blive fratrukket driftstilskuddet til Karlslundehallen. I så fald vender administrationen tilbage med en konkret indstilling om ændring af driftstilskuddet. På daginstitutionsområdet forventes optimering af lyset, på en eller to mindre daginstitutioner, de konkrete institutioner er på nuværende tidspunkt ikke udpeget. Lovgrundlag Lyssætningen skal overholde arbejdsmiljøloven for nødvendig og sikkerhedsmæssig belysning på arbejdspladser. Økonomiske konsekvenser Med denne sag søges der meddelt anlægsbevilling på 4,30 mio. kr. finansieret af det til formålet afsatte rådighedsbeløb i 2023. Da der er afsat i alt 5,3 mio. kr. i 2023 til projekterne bliver de resterende 1 mio. kr. rykket til afvikling i 2024-25. Der er i forvejen afsat 6 mio. kr. i 2024-25 til LED projekter. Den fulde driftsbesparelse som følge af investeringen i LED belysning er på 1,325 mio. kr. (2023 p/l). I det oprindelige budgetforslag var det forventet, at den fulde besparelse kunne indhentes i 2024 da anlægsinvesteringen lå i 2021-23. Imidlertid har Byrådet besluttet, at reperiodisere anlægsmidlerne så investeringen først er færdig i 2025. Derfor anbefaler administrationen, at det bliver godkendt, at driftsbesparelsen ligeledes reperiodiseres , som det fremgår af tabel 1, så det svarer til implementeringsgraden af investeringen. Ændringen har betydning for servicedriftsrammen, som påvirkes med 0,8 mio. kr. i 2024 og 0,425 mio. kr. i 2025. Tabel 1. Ændring i periodisering af driftsbesparelse I t. kr. 2023 2024 2025 2026 Nuværende periodisering af besparelse -87* -1.325 -1.325 -1.325 Forslag til ændret budgetbesparelse -87 -525 -900 -1.325 *Der allerede indregnet en driftsbesparelse i 2022-23 på 305.790 kr. ud over dette beløb. Kommunikation Brugerne af bygningerne bliver underrettet, inden arbejdet igangsættes. Tidsplan Det er forventningen, at LED projekterne igangsættes og færdiggøres i løbet af 2023.", "source_path": "data/greve/raw_dagsordener/Klima-, Teknik- og Miljøudvalget_2023-03-20T08:00:00+01:00_1574a65b-11b1-46a0-8721-03a5f3713be7.json"}
{"document_id": "1574a65b-11b1-46a0-8721-03a5f3713be7", "committee": "Klima-, Teknik- og Miljøudvalget", "meeting_date": "2023-03-20T08:00:00+01:00", "section_type": "html_fragment", "section_title": "Renovering af halgulve på Greve Videnscenter", "case_number": "23-002564", "agenda_index": 7, "text": "Beslutning 1. anbefales Fremstilling Sagsprocedure Kultur- og Fritidsudvalget, Klima-, Teknik- og Miljøudvalget, Økonomiudvalget og Byrådet Resume Gulvene i hallerne på Greve Videncenter er nedslidte efter brug som vaccinationssted. Der er risiko for, en hurtig forværring, så brugerne kommer til skade. Administrationen indstiller derfor, at der skal igangsættes en renovering af gulvene i 2023, som besluttet på Byrådsmøde den 12. december 2022 (pkt. 24). Indstilling Administrationen indstiller overfor Klima-, Teknik- og Miljøudvalget: 1. at der afsættes rådighedsbeløb på 0,4 mio.kr. i 2023 til renovering af halgulve på Greve Videnscenter samt meddeles anlægsbevilling hertil finansieret af projektet \"halgulv GVC\" i investeringsoversigten, og at den resterende bevilling på 0,6 mio. kr. lægges i kassen. Administrationen indstiller overfor Kultur- og Fritidsudvalget: 2. at orienteringen tages til efterretning Sagsbeskrivelse Hallerne på Greve Videnscenter har frem til december 2022 været anvendt til vaccinationssted for Region Sjælland i forbindelse med vaccinationerne for Covid-19. Den ekstraordinære brug af hallerne har medført, at der er sket større slid på gulvene end normalt. Administrationen har i dialog med rådgiver vurderet, at gulvene i Greve Videnscenter nu er så nedslidte, at de skal slibes og lakeres for at undgå yderligere skader, og for at undgå skader på idrætsudøverne. Gennemføres slibning og lakering ikke, er der risiko for, at stavene i gulvene går op, og forårsager skader på idrætsudøverne. Samtidig vil det på sigt betyde en større udgift til renovering. Byrådet har i investeringsoversigten for 2023 afsat 1 mio. kr. til renoveringen af gulvene, hvoraf der er behov for at anvende de 0,4 mio. kr. Hallerne er rengjorte og taget midlertidigt i brug frem til renoveringen. Lovgrundlag Bygningsreglement Økonomiske konsekvenser Der er i investeringsoversigten afsat 1,0 mio. kr. i 2023 til renoveringen af halgulve i de to haller på Greve Videnscenter. Med indstillingen frigives de 0,4 mio. kr. og den resterende bevilling på 0,6 mio. kr. lægges i kassen. Kommunikation Renovering af gulvene vil blive meddelt brugerne af hallerne, og der vil blive taget hensyn til aktiviteterne i hallen i forhold til, hvornår renoveringen planlægges. Tidsplan Renoveringen forventes så vidt muligt at blive gennemført over sommerperioden 2023, hvor brugen af den store hal er mindst. Den mindre gymnastiksal forventes at kunne renovere over en weekend eller lignende i løbet af 2023. Sagens forløb 15-03-2023 Kultur- og Fritidsudvalget 2. Tages til efterretning.", "source_path": "data/greve/raw_dagsordener/Klima-, Teknik- og Miljøudvalget_2023-03-20T08:00:00+01:00_1574a65b-11b1-46a0-8721-03a5f3713be7.json"}
{"document_id": "1574a65b-11b1-46a0-8721-03a5f3713be7", "committee": "Klima-, Teknik- og Miljøudvalget", "meeting_date": "2023-03-20T08:00:00+01:00", "section_type": "html_fragment", "section_title": "Lukket: Skoleprojekt - status", "case_number": "18-008490K", "agenda_index": 8, "text": "1.-6. anbefales. Udvalget ønsker en kvartalsvis tilbagemelding omkring økonomi, fremdrift m.m. Omfang maksimalt 1 side.", "source_path": "data/greve/raw_dagsordener/Klima-, Teknik- og Miljøudvalget_2023-03-20T08:00:00+01:00_1574a65b-11b1-46a0-8721-03a5f3713be7.json"}
{"document_id": "1574a65b-11b1-46a0-8721-03a5f3713be7", "committee": "Klima-, Teknik- og Miljøudvalget", "meeting_date": "2023-03-20T08:00:00+01:00", "section_type": "html_fragment", "section_title": "Tagrenovering Krogårdsskolen - etape 1, frigivelse af midler", "case_number": "23-002636", "agenda_index": 9, "text": "Beslutning 1.-6. anbefales Fremstilling Sagsprocedure Skole-, Børne- og Ungeudvalget, Klima-, Teknik- og Miljøudvalget, Økonomiudvalget og Byrådet. Resume På Krogårdsskolen har der i starten af 2023 været flere vandskader end tidligere som følge af utætte tage. Det er administrationens vurdering, at udfordringen nu er så stor, at der skal igangsættes en tagrenovering af skolens indskolingsfløj for at undgå skader på bygningen med hertil følgende indeklimaproblemer. Byrådet anbefales at fremrykke anlægsmidler afsat i rækkefølgeplanen for renovering af skoler i 2025-26 til at dække udgifterne. Indstilling Administrationen indstiller overfor Klima-, Teknik- og Miljøudvalget: 1. at der afsættes rådighedsbeløb på 10 mio.kr. i 2023 og 30 mio. kr. i 2024 til renovering af tag, vinduer, ventilation, lofter og lys på indskolingsfløjen på Krogårdsskolen finansieret af \"Budgetanalyse - rækkefølgeplan 10 år\" i 2025 og 2026 som reduceres med hhv. 20 mio. kr. for hvert af årene. 2. at pcb-renovering af Krogårdsskolens SFO bliver rykket fra 2024-25 til 2025-26, således at der rykkes 8,55 mio. kr. i anlæg fra 2024 til 2026. 3. at der fra 2023-2026 afsættes ca. 250.000 kr. til ekstra rengøring på Krogårdsskolens SFO som følge af udsættelsen af pcb-renovering. Beløb er med forbehold for ny rengøringskontrakt der er under indgåelse. beløbet håndteres i BO1 for 2023 og i budgetforhandlingerne for 2024-2027. 4. at midler frigivet til projektering af pcb-renovering af Krogårdsskolen i 2023 også kan anvendes til projektering af tagrenovering på Krogårdsskolen. 5. at det tages til efterretning, at der fortsat vil være behov for at afsætte ca. 40 mio. kr. til renovering af Krogårdsskolens tag i udskolingsfløjen, som indarbejdes i anlægsbehovene til budget 2024-27. 6. at administrationen vender tilbage med en indstilling frem mod budgettema møde den 15. maj 2023 med en samlet risikovurdering af rækkefølgeplan for skolerne og deraf følgende anlægsbehov. Administrationen indstiller overfor Skole-, Børne- og Ungeudvalget: 7. at orienteringen tages til efterretning Sagsbeskrivelse Budgetanalysen for bygningsoptimering fra 2021 viste, at Krogårdsskolen har et kritisk vedligeholdelsesefterslæb. Der blev på den baggrund udarbejdet en foranalyse om vedligeholdelsesbehovet for Krogårdsskolen, og et budgetforslag for en samlet rækkefølgeplan for renovering af skolerne i budgetanalysen over de næste 10 år. Byrådet behandlede rækkefølgeplanen og foranalysen for Krogårdsskolen den 20. juni 2022 (pkt. 17). Byrådet besluttede i budget 2023 at afsætte i alt 87,85 mio. kr. i 2023-26 til rækkefølgeplanen for skolerne, hvor af de 7,85 mio. kr. blev afsat i 2023 til Tune Skole, og de øvrige midler i 2025-26 til den øvrige rækkefølgeplan. Byrådet skal den 19. juni 2023 behandle en sag om videre proces for Tune Skole. Administrationen vurderer, at tagene på Krogårdsskolen ved indskolingen nu er i en forfatning, der gør, at det vil være kritisk at vente til 2025-26 med at udføre en tagrenovering. Dette skyldes antallet af vandskader på hele skolen, men især i indskolingsfløjen langs gangarealet. Flere steder er utætheder forsøgt lappet af flere omgange. På grund af tagenes nedslidte tilstand og tagkonstruktionens opbygning er der store problemer med utætheder, som er svære at reparere. Dette er yderligere udfordret af afvandingen fra tagene, som følge af sammenbygningen mellem de mange skiftende høje og lave tage, og utætte ovenlys. En renovering af tagene vil også omfatte udskiftning af vinduerne, da tagkonstruktionen er båret af vinduespartierne – og vinduerne er så nedslidte, at de skal skiftes. Ligeledes skal indvendige lofter og belysning renoveres i forbindelse med renovering af tagene, da de er sammenbygget og dermed indbyrdes afhængige. Desuden skal ventilationen renoveres samtidig med tagene, da ventilationsrør og ind-/ud-blæsningsarmaturer er sammenbygget med lofter og tag og dermed indbyrdes afhængige. Samtidig er der PCB i alle gamle udvendige fuger omkring vinduer, som skal håndteres under miljøsanering. Af hensyn til skolens drift foreslås det, at pcb renovering af Krogårdsskolens SFO og 0. klasser rykkes fra 2024-25 til 2025-26. Det skyldes, at der ellers skal sættes pavilloner op, for at skolen kan være i drift. Administrationen vurderer, at lokalerne til SFO og 0. klasser fortsat er forsvarlige at bruge, idet den nuværende høje rengøringsstandard og ventilation af lokalerne fastholdes. Seneste målinger af pcb-niveauet for SFO ́en viser, at lokalerne er i niveau med den tilladelige grænseværdi på 300 ppm. Til orientering vil der løbende blive holdt øje med pcb-niveauet i SFO ́en. Såfremt det viser sig, at pcb-niveauet øges, vil der blive udført de fornødne tiltag med ekstra rengøring og ekstra ventilation for at holde pcb-niveauet i indeklimaet nede. Godkender Byrådet den første etape af tagrenoveringen af indskolingen vil der fortsat være behov for en tagrenovering af skolens udskolingsfløj. Udgiften til den næste etape vurderes at have omtrent samme omfang som indskolingsfløjen. Administrationen vil derfor lægge anlægsbehovet til dette ind i oplægget til de kommende forhandlinger om budget 2024. Dertil kommer, at der på sigt er behov for en renovering af taget på skolens festsal. Den samlede foranalyse (Byrådet den 20. juni 2022, pkt. 17) viste et genopretningsbehov på i alt 105 mio. kr. svarende til basisscenariet i mulighedsstudiet. Hvis Krogårdsskolens etape 1 tagrenovering af indskolingsfløjen finansieres vil der være 20 mio. kr. tilbage i rækkefølgeplanen i 2025-26 til at dække anlægsbehov på Krogårdsskolen, Tune Skole, Arenaskolen samt de to skoler, der endnu ikke er udført foranalyser for, som er Damagerskolen (herunder klub Brogården) og Holmeagerskolen. Administrationen vil derfor frem mod Byrådets budgettemamøde om anlæg den 15. maj 2023 fremlægge en samlet risikoanalyse for rækkefølgeplanen med dertil hørende anlægsbehov. Lovgrundlag Bygningsreglementet, BR18 skal overholdes mht. efterisolering og indeklimaforhold for lys, lyd og luft. Økonomiske konsekvenser Der er afsat 87,85 mio. kr. i Puljen til \"Budgetanalyse - rækkefølgeplan 10 år\" i 2023-2026. Heraf er 7,85 mio. kr. afsat i 2023 til Tune Skole og 40 mio. kr. afsat i hhv. 2025-26 til den øvrige rækkefølgeplan. Indstillingen vil medføre, at der samlet fremrykkes 10 mio. kr. til 2023 og 30 mio. kr. til 2024 til renovering af tag, vinduer, ventilation, lofter og lys på indskolingsfløjen på Krogårdsskolen fra puljen. Det betyder, at puljen ”Budgetanalyse - rækkefølgeplan 10 år” reduceres tilsvarende. Det resterende rådighedsbeløb på puljen er derfor på 7,85 mio. kr. i 2023 og 20 mio. kr. i 2025 og 20 mio. kr. i 2026. Allerede afsatte midler i mio. kr. 2023 2024 2025 2026 Pulje til Budgetanalyse – rækkefølgeplan 10 år Tune Skole 7,85 Til øvrig rækkefølgeplan – ikke frigivet 40 40 PCB-projektering Krogårdsskolen 2,4 PCB-renovering Krogårdsskolen 8,55 8,55 Som følge af indstilling i mio. kr. 2023 2024 2025 2026 Pulje til Budgetanalyse – rækkefølgeplan 10 år Tune Skole 7,85 Tagrenovering af Krogårdsskolen, etape 1 10 30 Til øvrig rækkefølgeplan – ikke frigivet 20 20 PCB- og tag-projektering Krogårdsskolen 2,4 PCB-renovering Krogårdsskolen – ikke frigivet 8,55 8,55 Samtidig er der til pcb-renovering på Krogårdsskolens SFO og 0. klasse afsat 2,4 mio. kr. i 2023 til projektering og 17,1 mio. kr. i 2024-25 til udførsel. Dette projekt skubbes til 2025-26, så der fremadrettet afsættes 8,55 mio. kr. i 2025 og 8,55 mio. kr. i 2026. De 2,4 mio. kr. til projektering i 2023 anbefales bevaret, da disse til dels allerede er anvendt og også skal anvendes til projektering af tagrenoveringen. Indstillingen vil medføre, at der kommer et pres på anlægsrammen i 2023 og 2024. Administrationen vurderer at presset på anlægsrammen i 2023 kan håndteres med de ændringer der forventes anbefalet med den første budgetopfølgning for 2023. Den samlede balance på anlægsrammen i 2024 håndteres i budgetforhandlingerne. Derudover vil indstillingen medføre, at der fortsat skal afsættes midler til ekstra rengøring i Krogårdsskolens SFO på grund af pcb'en . Der er til og med 2022 afsat 225.000. kr. til denne rengøring med formodning om at pcb-renoveringen kunne sættes gang i 2023. Der skal med udsættelsen af pcb-renoveringen til 2025-26 afsættes ca. 250.000 kr. til rengøringen. Endeligt beløb afventer indgåelse af endelig aftale med ny aftaleholder for rengøringskontrakten og afklares i løbet af sommeren. Den øgede drift, der vil påvirke servicedriftrammen , håndteres i BO1 i 2023 og i budgetforhandlingerne for 2024-2027. Kommunikation Krogårdsskolens ledelse og medarbejdere vil blive inddraget i den konkrete planlægning af renoveringen. Ledelsen er orienteret om den anbefalede indstilling. Tidsplan Godkendes indstillingen vil projektet blive udbudt i august og arbejdet igangsættes i efteråret 2023 og afsluttes i 2024. Øvrige forhold Der regnes i projektet ikke med at der skal ske genhusning, da projektet kan udføres for 2-3 klasselokaler ad gangen, som kan håndteres indenfor skolens nuværende rammer. Sagens forløb 14-03-2023 Skole-, Børne- og Ungeudvalget 7. Orienteringen blev taget til efterretning.", "source_path": "data/greve/raw_dagsordener/Klima-, Teknik- og Miljøudvalget_2023-03-20T08:00:00+01:00_1574a65b-11b1-46a0-8721-03a5f3713be7.json"}
{"document_id": "1574a65b-11b1-46a0-8721-03a5f3713be7", "committee": "Klima-, Teknik- og Miljøudvalget", "meeting_date": "2023-03-20T08:00:00+01:00", "section_type": "html_fragment", "section_title": "Brorenovering efter aftale med Solrød Kommune, anlægsbevilling", "case_number": "23-002085", "agenda_index": 10, "text": "Beslutning 1.-2. anbefales Fremstilling Sagsprocedure Klima- Teknik- og Miljøudvalget, Økonomiudvalget, Byrådet Resume Der er behov for renovering af broen over Karlstrup Møllebæk på Karlslunde Landevej ved kommunegrænsen mod Solrød Kommune. Administrationen i Solrød og Greve kommuner har samarbejdet om planlægning af renoveringen. Solrød Kommune har tilbudt at stå for udlæg og gennemførelse af den samlede renovering. Byrådet skal frigive midler svarende til Greve Kommunes andel. Indstilling Administrationen indstiller at Greve Kommune indgår samarbejdsaftale med Solrød Kommune om, at de står for at gennemføre renoveringsarbejdet på broen at der afsættes rådighedsbeløb i 2024 og meddeles anlægsbevilling på 2,31 mio. kr. til renovering af broen over Karlstrup Møllebæk finansieret af den på investeringsoversigten afsatte pulje til ”Renovering af veje, stier, broer jf. budgetanalyse” i 2024, som reduceres tilsvarende. Sagsbeskrivelse Greve Kommune gennemførte i 2021 et særeftersyn af broen på Karlslunde Landevej, over Karlstrup Møllebæk, ved kommunegrænsen mod Solrød Kommune (bilag 1). Der blev udarbejdet en eftersynsrapport med alvorlige bemærkninger om skader og nedbrydning, som kræver snarlig udbedring. På baggrund af rapporten kontaktede administrationen Solrød Kommune med henblik på planlægning af et fælles udbud af arbejdet og dermed økonomisk deling af udgiften. Broen ligger i begge kommuner, og der er derfor behov for at samarbejde om renoveringen. Særeftersynet viste, at broen har udvaskede betonfuger omkring vandspejlet, fuger med revner og udfældninger i vederlag og bærende overbygning samt utæt fugtisolering. Skaderne medfører svækkelse af broens styrke. Der er desuden skader på autoværnet langs vejkanten, hvilet har betydning for trafiksikkerheden ved eventuel påkørsel. Arbejder under asfaltlaget (kørebanen) kræver dispensation fra fredningsmyndigheden. Denne dispensation er ansøgt og forventes modtaget inden igangsættelse af projektet. Broen er opført i 1786. Slots- og Kulturstyrelsen angiver bygværket som et fredet bygværk. Broen fører Køge/Taastrup Landevejen over åløbet Karlstrup Møllebæk. Landevejen er forholdsvis stærkt trafikeret. Årsdøgntrafikken var 7.083 enheder i 2019, hvoraf de 927 er lastbiler. Målingen blev udført på Karlslunde Landvej. Den tunge trafik er særlig belastende for bygværket. Køge/Taastrup Landevej er parallelvej til Køge Bugt Motorvejen og bruges derfor, som omkørselsvej ved uheld på motorvejen og en genvej til Transportcentret i Høje Taastrup. Det er derfor af vital betydning, at broen kan bære den trafik, der anvender vejen. Vejen vil blive helt afspærret i renoveringsperioden. Solrød Kommune har tilbudt, at indgå aftale med rådgiver på det samlede projekt samt stå for renovering af broen. Administrationen anbefaler derfor, at Greve Kommune indgår en samarbejdsaftale med Solrød Kommune om, at de står for projektet og at Greve Kommune betaler halvdelen af udgifterne. Lovgrundlag Vejloven Bekendtgørelse om lov om bygningsfredning og bevaring af bygninger og bymiljøer. Økonomiske konsekvenser Greve Kommune har over en årrække planlagt en beløbsramme til renovering af bygværker. Det blev besluttet på baggrund af en rapport i 2020 om efterslæb på vedligeholdelse af kommunens bygværker. Samlet overslag for projektet er 4,61 mio. kr. inkl. rådgiveraftale heraf 11% til uforudsete udgifter. Greve Kommunes andel udgør 50% af udgifterne, svarende til 2,31 mio. kr. Beløbet anbefales finansieret af budget afsat i investeringsoversigten i 2024 til \"Renovering af veje, stier, broer jf. budgetanalyse\" på 3 mio. kr. Der er yderligere 1,5 mio. kr. til renovering af fx broer og tunneller på investeringsoversigten i 2024 på puljen: \"Vej og landskab - nye anlæg til fordeling\". Kommunikation Renoveringen skal anmeldes til Vejdirektoratet. Midt- og Vestsjællands politi skal give samtykke til omkørselsruter. Vejtransportsektoren og den offentlige transport skal underrettes. Lokalområdet informeres fx gennem lokalavisen Sydkysten. Tidsplan Hvis indstillingen tiltrædes, vil det videre projekterings- og udbudsarbejde blive iværksat. Forventet tidsforløb fra udbud til afslutning er anslået til samlet 24 uger. Arbejdet kan forventes igangsat medio 2023 med en varighed af minimum 16 uger heraf vejlukning i ca. 12 uger. Arbejdet udbydes umiddelbart efter vedtagelser i Solrød og Greve kommuner.", "source_path": "data/greve/raw_dagsordener/Klima-, Teknik- og Miljøudvalget_2023-03-20T08:00:00+01:00_1574a65b-11b1-46a0-8721-03a5f3713be7.json"}
{"document_id": "1574a65b-11b1-46a0-8721-03a5f3713be7", "committee": "Klima-, Teknik- og Miljøudvalget", "meeting_date": "2023-03-20T08:00:00+01:00", "section_type": "html_fragment", "section_title": "Nyt legepladsudstyr til Idrætsfritidsklubben på Greve Idrætscenter", "case_number": "23-002611", "agenda_index": 11, "text": "Beslutning 1. a.-e. anbefales Fremstilling Sagsprocedure Kultur- og Fritidsudvalget, Klima-, Teknik- og Miljøudvalget, Økonomiudvalget og Byrådet. Resume Idrætsfritidsklubben (IFK) har blandt andet via fondsmidler en finansiering til nyt legepladsudstyr ved eksisterende legeplads på Greve Idrætscenter (GIC) (græsareal på kort i bilag 2). Byrådet skal tage stilling til, om legepladsudstyret må sættes op på kommunale arealer og betingelserne for dette. Indstilling Administrationen indstiller overfor Klima-, Teknik- og Miljøudvalget: 1. at det tillades, at IFK opfører det nye legepladsudstyr på betingelse af: at IFK selv står for at opføre legepladsen og afholder alle udgifter, inkl. fondsmoms at IFK selv står for at indhente den nødvendige byggetilladelse at IFK sikrer, at legepladsen overholder sikkerhedskrav at legepladsen fortsat er uden hegn og fuld tilgængelig for offentligheden at Greve Kommune afholder de øgede driftudgifter på 2.500 kr. om året inden for rammen Administrationen indstiller overfor Kultur- og Fritidsudvalget: 2. at orienteringen tages til efterretning Sagsbeskrivelse Idrætsfritidsklubben (IFK) er en privat institution, der lejer sig ind i Greve Idrætscenters (GIC) bygninger. IFK anvender til daglig GIC ́s mange faciliteter såsom fodboldbaner, atletikstadion, haller og meget mere. Idrætsfritidsklubben har igennem årene opbygget et udeområde (i nær tilknytning til de bygninger, som de lejer på GIC), med aktivitetsmuligheder som bålplads, udekøkken, forhindringsbane, skatermiljø, klatretårn og mini- og multibane. IFK ønsker at udvide deres aktivitetsmuligheder indenfor det område, der er afgrænset i bilag 2 og har søgt og fået fondsmidler til at opføre nyt legepladsudstyr, herunder boldnet, klatrenet, svævebane og stor gynge. I bilag 1 ses illustrationer og beskrivelser af det nye legepladsudstyr. Anlæg og opsætning af legepladsudstyret er 100 % finansieret af IFK, og er således udgiftsneutralt for Greve Kommune. Administrationen forudsætter, at IKF forestår opgaven med at søge byggetilladelse for den nye legeplads samt sikrer, at den lever op til gældende sikkerhedskrav for legepladser. Dette skal sikres af en certificeret legepladsinspektør efter standard (EN1176). Den årlig driftsudgift til den eksisterende legeplads udgør ca. 10.000 kr. Administrationen anslår, at ændringen i driftudgifterne ved etableringen af det nye legepladsudstyr udgør 2.500 kr. årligt. Administrationen anbefaler derfor, at Greve Kommune stå for driften af det nye legepladsudstyr ved den nye leverandør på den grønne kontrakt, i alt svarende til 2.500 kr. årligt. Administrationen bemærker, at det ikke er en hensigtsmæssig snitflade at have to driftsleverandører på samme legeplads, da det giver snitfladeproblematikker i driften, men også i forhold til en eventuel forsikringssag, hvis nogen skulle komme til skade på kommunens areal. Beløbet dækker opgaver som at bevægelige dele smøres, søm og løse skruer fastgøres og udskiftes, gummiunderlag renses, faldsand renses på bestilling og efter behov, og at der føres en årlig legepladsinspektion på udstyret. Det indgår ikke, at selve udstyret udskiftes eller repareres ved fejl og mangler. Administrationen anbefaler, at godkendelsen betinges af, at legepladsen fortsat er fuld tilgængelig for offentligheden, og at der ikke opsættes hegn. IFK og GIC er begge indforstået med dette. Lovgrundlag Bygningsreglementet. Økonomiske konsekvenser IFK afholder alle udgifter til fjernelse af gammelt udstyr, anlæg af det nye legepladsudstyr herunder betaling af fondsmoms. Anlægsudgifterne er beregnet til 1,275 mio. kr. inkl. moms og er specificeret i vedlagte bilag. Udgifterne er finansieret ved fondsstøtte fra Nordea-fonden 0,885 mio. kr. samt GIC ́s brugerråd (0,1 mio. kr.). Det resterende beløb på 0,29 mio. kr. finansiers af IFK. De afledte driftsomkostninger beløber sig til 2.500 kr. ekskl. moms pr. år ved brug af kommunens nye leverandør af drift på udearealer. Beløbet afholdes inden for rammen. Kommunikation Administrationen er i dialog med GIC ́s brugerråd v./ formand Jørgen Nielsen samt daglig leder af Idrætsfritidsklubben, Henrik Perregaard. Administrationen orienterer begge parter om sagens udfald. Tidsplan Fondsstøtten er betinget af, at projektet skal være igangsat, og udgifter skal være afholdt i 2023 . Sagens forløb 15-03-2023 Kultur- og Fritidsudvalget Orienteringen blev taget til efterretning.", "source_path": "data/greve/raw_dagsordener/Klima-, Teknik- og Miljøudvalget_2023-03-20T08:00:00+01:00_1574a65b-11b1-46a0-8721-03a5f3713be7.json"}
{"document_id": "1574a65b-11b1-46a0-8721-03a5f3713be7", "committee": "Klima-, Teknik- og Miljøudvalget", "meeting_date": "2023-03-20T08:00:00+01:00", "section_type": "html_fragment", "section_title": "Servitut og driftsaftale omhandlende spejlbassinerne på Centerstrøg", "case_number": "19-022821K", "agenda_index": 12, "text": "Beslutning 1.-3. godkendt Fremstilling Sagsprocedure Klima-, Teknik- og Miljøudvalget. Resume Der er fem spejlbassiner (vandbassinerne) i tilknytning til Centerstrøget langs den nordlige del af Strandby Have i Hundige Strandby. Der skal udarbejdes en ny aftale om drift og vedligehold af bassinerne. Administrationen har i samarbejde med Greve Boligselskab og Vridsløselille Andelsboligforening udarbejdet oplæg til fælles driftsaftale samt en ny deklaration for drift og vedligeholdelse. Indstilling Administrationen indstiller, at aflyse deklarationen \"Om drift og vedligeholdelse af hovedstrøg, spejlbassin og fællesgrønningen i Hundige Center Øst\" på matrikel 3ca, 3cu, 3ce, 3cg og 3ct Hundige by, Kildebrønde (bilag 1). at tinglyse servitut om drift og vedligehold af vandbassinerne langs Centerstrøget i Hundige Øst på matrikel 3br, 3cg, 3ca, 7000ad, Hundige by, Kildebrønde (bilag 2 og bilag 2.1). at godkende driftsaftale (bilag 3) i forbindelse med drift og vedligeholdelse af vandbassiner på matrikel 3br, 3cg, 3ca, 7000ad, Hundige by, Kildebrønde. Sagsbeskrivelse I forbindelse med salget af arealet mellem Centerstrøget, (kaldet Centerstien) og Frydehøj Allé (Strandby Have), blev selve Centerstrøget og de tilstødende vandbassiner solgt til Lind & Risør A/S. Arealet, hvorpå Centerstrøget og de tilstødende vandbassiner ligger, er omfattet af Lokalplan nr. 11.56 (Boligbebyggelsen Strandby Have i Hundige Standby). I forbindelse med salget var det meningen, at Centerstrøget skulle nedklassificeres fra offentlig sti til privat sti. Klima-, Teknik- og Miljøudvalget besluttede den 2. juni 2022, at der ikke skulle foretages en nedklassificering af Centerstrøget fra offentlig sti til privat sti, samt at Greve Kommune skulle indgå i forhandling om en aftale om drift og vedligehold af vandbassinerne. Aflysning af gældende deklaration I dag er der en deklaration på de matrikler, der støder op til Centerstrøget (bilag 1). Denne foreskriver, at det er de tilstødende grundejere, som skal være fælles om vedligeholdelsen af Centerstrøget, vandbassinerne og nogle grønne områder beliggende på boligselskabernes område. I forbindelse med salget af arealet til Lind & Risør blev denne deklaration ophævet på Lind & Risørs areal, men den er ikke ophævet på de andre matrikler. Administrationen har på den baggrund indledt en proces for at aflyse \" Deklaration o m drift og vedligeholdelse af hovedstrøg, spejlbassin og fællesgrønning i Hundige Center Øst \" (bilag 1). I den forbindelse har Greve Boligselskab og Vridsløselille Andelsboligforening indvilliget i at overtage vedligeholdelsen af de grønne områder (Fællesgrønningen) beliggende på boligselskabernes område. Greve Kommune skal stå for drift og vedligeholdelse af Centerstrøget, da denne er en offentlig sti, som er ved at blive udskilt fra Lind & Risørs areal. Overdragelse af bassiner og ny deklaration om drift og vedligehold I tilknytning til Centerstrøget er der fem vandbassiner, hvoraf det ene er ejet af Greve Kommune. De fire øvrige bassiner tilhører i dag Lind og Risør, men da Lind og Risør ikke ønsker at opretholde dem, er de ved at blive arealoverdraget til henholdsvis Greve Boligselskab og Vridsløselille Andelsboligforening, som skal eje to bassiner hver. Overdragelsen af bassinerne til de to boligselskaber afventer godkendelse af Erhvervsstyrelsen, inden den matrikulære ændring kan træde i kraft. Der er en forventet sagsbehandlingstid på ca. fem måneder. Vandbassinernes vandtilslutning er styret fra et fælles pumpehus, der ligger på to matrikler, som er ejet af henholdsvis Greve Boligselskab og Vridsløselille Andelsboligforening. Da Greve Kommune også ejer et vandbassin, har administrationen i samarbejde med de to boligselskaber udarbejdet oplæg til en fælles driftsaftale for de fem vandbassiner (bilag 3). For at sikre en opretholdelse af driften af vandbassinerne, har administrationen, Greve Boligselskab og Vridsløselille Andelsboligforening udarbejdet en ny servitut om \" Drift og vedligeholdelse af vandbassinerne langs Centerstrøget i Hundige Øst \" (bilag 2 og bilag 2.1). Den nye deklaration kan først blive tinglyst, når overdragelsen af bassinerne til boligselskaberne er blevet godkendt af Erhvervsstyrelsen, som beskrevet ovenfor. Lovgrundlag Lov om offentlige veje. Lov om kommunalfuldmagten. Økonomiske konsekvenser Udgifterne i forbindelse med driftsudgifterne af vandbassinerne fordeles således: Greve Kommune 20% Greve Boligselskab 40% Vridsløselille Andelsboligforening 40% Greve Kommunes anslåede årlige beløb for driftsaftalen vil være ca. 70.000 kr. Hver part vedligeholder og foretager reparationer af egne broer, kloakker og bassiner. Greve Kommunes anslåede udgifter til driftsaftalen for spejlbassinerne samt drift og vedligeholdelse af Centerstrøget svarer til, det der hidtil er brugt på drift og vedligehold af sti og bassiner (ca. 150.000 kr.). Der er derfor ingen yderligere økonomiske konsekvenser forbundet med aftalen. Tidsplan Driftsaftalen træder i kraft med tilbagevirkende kraft fra den 1. januar 2023. Når Erhvervsstyrelsen har godkendt de matrikulære ændringer, kan den gældende deklaration aflyses og den nye deklaration kan blive tinglyst.", "source_path": "data/greve/raw_dagsordener/Klima-, Teknik- og Miljøudvalget_2023-03-20T08:00:00+01:00_1574a65b-11b1-46a0-8721-03a5f3713be7.json"}
{"document_id": "1574a65b-11b1-46a0-8721-03a5f3713be7", "committee": "Klima-, Teknik- og Miljøudvalget", "meeting_date": "2023-03-20T08:00:00+01:00", "section_type": "html_fragment", "section_title": "Aftale om nye forsyningsledninger til Greve Vandværk", "case_number": "23-002616", "agenda_index": 13, "text": "Beslutning Anbefales Fremstilling Sagsprocedure Klima-, Teknik- og Miljøudvalget, Økonomiudvalget, Byrådet Resume Greve Vandværk bygger i de kommende år et nyt, moderne vandværk ved Greve Landevej 77. I den forbindelse skal der etableres nye vandledninger. Enkelte steder er det nødvendigt at anlægge dem på kommunal grund. Greve Vandværk ønsker at deklarere ledningerne, men administration anbefaler i stedet, at de anlægges på gæsteprincippet, så kommunen holdes skadesløse ved en eventuel omlægning. Indstilling Administrationen indstiller, at Greve Vandværks anmodning om at deklarere nye vandledninger på matrikel nr. 20ce, 20bu og 20c, Greve By, Greve samt 9n, Karlslunde By, Karlslunde afvises, og at ledningerne kan anlægges på gæsteprincippet. Sagsbeskrivelse Greve Vandværk leverer drikkevand til hovedparten af borgerne i Greve Kommune via to gamle vandværker. Værkerne er ikke tidssvarende og har ikke nok behandlingskapacitet til den nuværende befolkningstilvækst i Greve Kommune. For at fremtidssikre drikkevandsforsyningen bygger Greve Vandværk derfor i de kommende år et nyt, moderne vandværk med blødgøring (afkalkning) til erstatning for de to gamle værker. Det nye vandværk får en ny placering i forhold til de gamle værker, og derfor er det nødvendigt også at etablere nye vandledninger. Vandledningerne anlægges for langt hovedpartens vedkommende efter gæsteprincippet i vej- og sti-arealer. Der er dog enkelte steder, hvor ledningerne anlægges på kommunal grund. Der anlægges to nye ledninger - dels en vandledning og dels en ledning, der skal føre spildevand fra det nye afkalkningsanlæg til Mosede Rensningsanlæg. Ledningerne, anlægges dels langs skel og dels på Fuglestiens nordside på matrikel nr. 20ce, 20bu og 20c, Greve By, Greve samt 9n, Karlslunde By, Karlslunde. Den samlede ledningslængde på kommunal grund udgør ca. 437 meter og vil være fire meter i bredden. Kortene på bilag 1 og 2 viser ledninger på Greve Kommunes grund. Da ledningerne er vitale for den fremtidige vandforsyning i kommunen, ønsker Greve Vandværk at deklarere ledningerne således, at ledningerne ikke ligger på gæsteprincippet, og Greve Vandværk ikke skal flytte ledningerne. Greve Vandværk begrunder det bl.a. med, at hvis ledningerne deklareres, så er vandforsyningen til de berørte områder sikret fremover (jf. bilag 3). Greve Vandværk mener, at hvis ledningerne derimod anlægges efter gæsteprincippet, så vil vandledningerne på et senere tidspunkt kunne forlanges flyttet - og at kommunen kan være nødsaget til ved ekspropriation at erhverve areal til nyt areal, som ledningerne kan anlægges i, for at sikre vandforsyningen til store dele af Greve Kommune. Desuden peger Greve Vandværk på, at en deklaration er nemmere at opdage i forbindelse med et grundsalg. Administrationen vurderer ikke, at vandforsyningen til de berørte områder ikke er sikret fremover, selvom vandledningerne anlægges på gæsteprincippet. Greve Kommune har en forpligtigelse til at sikre vandforsyning til kommunens borgere, og det betyder også, at i tilfælde af, at kommunen på et tidspunkt ønsker at disponere over de respektive arealer, vil kommunen også sikre vandforsyningen til borgerne. Desuden skal de nye vandledninger registreres i LER (Ledningsejerregistret), og herfra kan man indhente ledningsoplysninger, bl.a. i forbindelse med et grundsalg. Vandledningerne kan som nævnt anlægges efter gæsteprincippet, som betyder, at vandværket selv skal bekoste en flytning af ledningerne, hvis kommunen på et tidspunkt skulle få brug for det. Dette anbefaler administrationen, da gæsteprincippet som udgangspunkt altid finder anvendelse, når kommunen indgår aftaler om ledninger i kommunens arealer, så kommunen ikke i fremtiden er afskåret fra at disponere over sine arealer. Hvis ledningerne deklareres og Greve Vandværk betaler erstatning til Greve Kommune, så betyder det, at ledningerne skal respekteres ved fremtidig udnyttelse af grundene. Det vil sige, at hvis grundejer (pt. Greve Kommune) ønsker ledningerne flyttet, så vil flytningen skulle betales af grundejer. Økonomiske konsekvenser Det koster ikke kommunen noget, at vandledningerne anlægges på gæsteprincippet. Hvis der indgås en deklarationsaftale, betaler Greve Vandværk deklarationserstatning efter Landsaftalen. Erstatningen udgør ca. 21.500 kr. Det endelige erstatningsbeløb fastlægges efter opmåling af deklarationsarealet. Omkostninger til udarbejdelse og tinglysning af deklarationer betales ligeledes af Greve Vandværk. Tidsplan Ledningerne forventes etableret i 2023.", "source_path": "data/greve/raw_dagsordener/Klima-, Teknik- og Miljøudvalget_2023-03-20T08:00:00+01:00_1574a65b-11b1-46a0-8721-03a5f3713be7.json"}
{"document_id": "1574a65b-11b1-46a0-8721-03a5f3713be7", "committee": "Klima-, Teknik- og Miljøudvalget", "meeting_date": "2023-03-20T08:00:00+01:00", "section_type": "html_fragment", "section_title": "Fortov langs Karlslunde Parkvej - Forslag til tilretning af projektet", "case_number": "22-010151", "agenda_index": 14, "text": "Beslutning 1.-2. godkendt Fremstilling Sagsprocedure Klima-, Teknik- og Miljøudvalget. Resume Der skal etableres fortov på den nordlige side af Karlslunde Parkvej og trappe til Stikagerstien . Det anslåede anlægsoverslag ligger over budget. På den baggrund skal der træffes beslutning om at udbyde projektet med optioner, som kan mindske anlægssummen, såfremt de kommende anlægsbud overstiger budgettet. Indstilling Administrationen indstiller, 1. at godkende projektforslag omhandlede etablering af fortov på den nordlige side af Karlslunde Parkvej (bilag 1-3) 2. a t fortovet på den nordlige side af Karlslunde Parkvej prioriteres, og at følgende medtages som optioner der kan tilvælges, såfremt det er muligt indenfor det afsatte budget: a) Trappeforbindelse til Stikagerstien b) Belysning på trappe og i tunnel Sagsbeskrivelse Byrådet besluttede den 4. april 2022, at etablering af fortov på den nordlige side af Karlslunde Parkvej ønskes igangsat i 2022, at Klima-, Teknik- og Miljøudvalget skal finde finansiering, og at det endelige projektforslag skal fremlægges for Klima-, Teknik- og Miljøudvalget. Byrådet godkendte den 20. juni 2022, at finansiere og frigive 2,3 mio. kr. til etablering af fortov på den nordlige side af Karlslunde Parkvej (inkl. forbindelse mellem Karlslunde Parkvej og Stikagerstien ). Af sagen fremgår det, at projektet kan blive dyrere pga. prisstigninger og behov for ekstern rådgivning. Rådgiver har udarbejdet et konkret projektforslag og anslår at projektet vil koste 3,4 mio. kr. I denne sag fremlægges projektforslaget og forslag til optioner. Kort beskrivelse af projektforslaget Rådgiver har projekteret et fortov, der består af to rækker fliser adskilt af en række chaussésten og med granitkantsten , til den nordlige side af Karlslunde Parkvej mellem Annasvej til Agergårdshaven (ca. 350 m). Trappenedgangen, der forbinder Karlslunde Parkvej med Stikagerstien er projekteret som en L-formet betontrappe med repos og håndlisterne i midten. I projektet indgår der to belysningsmaster ved trappen og tryghedsskabende belysning i stitunnellen . Beskrivelse af projektet fremgår af bilag 1-3. Rådgiver har vurderet, at det samlede anlægsoverslag inklusive rådgivning, opmåling og belysning vil udgøre i alt 3,4 mio. kr. (lukket bilag 4 af hensyn til senere bud), hvilket er 1,1 mio. kr. over det afsatte budget på 2,3 mio. kr. Anlægsoverslaget er baseret på erfaringstal fra tilsvarende projekter i slutningen af 2022. Vurderingen er, at det fortsat er verdenssituationen, der har forårsaget prisstigninger på fx materialer. Der kan derfor være behov for at gennemføre besparelser inden projektet sendes i udbud. Medmindre det viser sig, at de anslåede udgifter er mindre pga. faldende priserne på materiale mv. Besparelsesforslag Administrationen har i samarbejde med rådgiver vurderet mulige reduktioner af projektet. Det har resulteret i fem mulige besparelsesforslag for ca. 1 mio. kr., som fremgår af tabel 1. Tiltagsnummer 3, 4 og 5, anbefales ikke anvendt, da det vil forringe projektet, i forhold til den standard, der generelt set anbefales kommunen i forhold til tilgængelighed og kvalitet. I stedet for besparelsesforslag anbefaler administrationen at opgaven sendes i udbud med optioner. Administrationen anbefaler at Tiltagsnummer 1 og 2 indgår som option i udbuddet. 1)Mindst betydende er belysningen. Der er ikke belysning i tunnellen i dag. 2) Det er muligt at fjerne trappeforbindelsen, da det stadig er muligt at komme fra Karlslunde Parkvej til Stikagerstien som fodgænger med barnevogn eller rollator. Tabel 1 Nr. Tiltag Besparelse i kr. Konsekvens 1 Belysning på trappe og tunnel udgår. 130.000 Utryghedsskabende, men der er i forvejen ingen belysning i tunnellen 2 Trappeforbindelse ned til Stikagerstien udgår. 580.000 Man skal gå længere for at komme ned i tunnellen. 3 Ændring af kantstenstype fra granit til beton (350 m ). 175,000 Strider imod Greve Kommunes arbejde med at udskifte betonkantsten med granitkantsten. 4 Chausséstensrække ml. fortovsfliser udgår. 80.000 Chausséstensrækken fungerer som ledelinje for borgere med et synshandikap. 5 Fortovsfliser vendes på den smalle led. 40.000 35 cm. smallere gangareal. Sum 1 mio. kr. Der er ved denne metode risiko for, at der ikke er budget til at gennemføre projektet. Der er også risiko for at kommunen beder entreprenører om at regne og byde på en opgave, der ikke er afsat budget til. Det kan derfor overvejes ikke at sende opgaven i udbud, før priserne generelt finder et lavere leje, eller der er fundet ekstra finansiering. Økonomiske konsekvenser Der er afsat et rådighedsbeløb på 2,3 mio. kr. til finansiering af projektet herunder til anlæg og rådgiverhonor i forbindelse med projekteringen. Der er pt. anvendt knap 0,2 mio. kr. på rådgivning. Kommunikation Der informeres om anlægsarbejdet på kommunens hjemmeside, når det sættes i gang. Tidsplan Efter projektforslaget er godkendt, vil projektet blive sendt i udbud. Afhængigt af priserne kan det blive nødvendigt med en politisk prioritering, inden efterfølgende udførsel ved en anlægsentreprenør i løbet af sommer/efterår 2023.", "source_path": "data/greve/raw_dagsordener/Klima-, Teknik- og Miljøudvalget_2023-03-20T08:00:00+01:00_1574a65b-11b1-46a0-8721-03a5f3713be7.json"}
{"document_id": "1574a65b-11b1-46a0-8721-03a5f3713be7", "committee": "Klima-, Teknik- og Miljøudvalget", "meeting_date": "2023-03-20T08:00:00+01:00", "section_type": "html_fragment", "section_title": "Godkendelse af VEKS ejerstrategi 2022-2025", "case_number": "18-027223K", "agenda_index": 15, "text": "Beslutning Anbefales Fremstilling Sagsprocedure Klima-, Teknik og Miljøudvalget, Økonomiudvalg og Byråd Resume Embedsmandsudvalget og direktionen i VEKS har udarbejdet udkast til revideret ejerstrategi for VEKS for den nuværende kommunale valgperiode (bilag 1). Udkastet har efterfølgende været drøftet i VEKS’s bestyrelse og på et borgmestermøde for at sikre, at der var politisk opbakning til strategien. Ejerstrategien skal nu vedtages i ejerkommunernes kommunalbestyrelser. Indstilling Administrationen indstiller, at ’Udkast til Ejerstrategi for VEKS (Vestegnens Kraftvarmeselskab I/S) 2022-25’ godkendes Sagsbeskrivelse Ejerstrategien og vedtægterne er rammesættende for VEKS's arbejde og udgør fundamentet for VEKS’s udvikling og drift. Der er er en fælles forståelse for, at ejerstrategien bør revideres i begyndelsen af hver kommunal valgperiode. Formålet med revisionen af ejerstrategien har blandt andet været at skærpe den strategiske retning og stramme op på de ret omfangsrige processer og rollebeskrivelser, der fremgår af den nuværende ejerstrategi. Udkastet til den reviderede ejerstrategi fokuserer blandt andet på: VEKS skal være foregangsselskab i den grønne omstilling og understøtte ejerkommunernes klima- og energipolitiske målsætninger. VEKS skal arbejde aktivt for CO 2 neutral fjernvarme VEKS’ rolle i den grønne omstilling skal gå hånd i hånd med at sikre fjernvarme til lave og konkurrencedygtige priser. VEKS skal bidrage til et godt og konstruktivt samarbejde med ejerkommunerne Borgmestermødernes, bestyrelsens og embedsmandsudvalgets forskellige roller præciseres. VEKS skal styrke fokus på kunderne. Både i den eksisterende ejerstrategi og i den reviderede ejerstrategi er der procesrelaterede dele, som embedsmandsudvalget og direktionen i VEKS vurderer, retteligt burde høre hjemme i vedtægterne. Derfor lægges der i udkastet til revisionen af ejerstrategi op til, at selskabets vedtægter moderniseres i indeværende valgperiode. I forbindelse med ændring af vedtægterne vil disse procesrelaterede dele af ejerstrategien blandt andet kunne overføres til vedtægterne. Hermed vil det strategiske indhold i ejerstrategien i den kommende valgperiode blive mere fokuseret. Det fremlagte udkast til ejerstrategi er tiltrådt af bestyrelsen i VEKS på bestyrelsesmødet den 9. december 2022 og på borgmestermødet 25. januar 2023. Lovgrundlag VEKS, Vestegnens Kraftvarmeselskab I/S, blev dannet i 1984. I dag er der 12 kommuner som interessenter i selskabet, og det er: Albertslund, Brøndby, Glostrup, Greve, Hvidovre, Høje Taastrup, Ishøj, Køge, Roskilde, Rødovre, Solrød og Vallensbæk Kommuner. Økonomiske konsekvenser Sagen har ingen økonomiske konsekvenser. Tidsplan Ejerstrategien forventes godkendt af alle interessentkommuner i løbet af foråret 2023.", "source_path": "data/greve/raw_dagsordener/Klima-, Teknik- og Miljøudvalget_2023-03-20T08:00:00+01:00_1574a65b-11b1-46a0-8721-03a5f3713be7.json"}
{"document_id": "1574a65b-11b1-46a0-8721-03a5f3713be7", "committee": "Klima-, Teknik- og Miljøudvalget", "meeting_date": "2023-03-20T08:00:00+01:00", "section_type": "html_fragment", "section_title": "Indsamling af visse typer erhvervsaffald fra virksomheder", "case_number": "22-012648", "agenda_index": 16, "text": "Beslutning Anbefales Fremstilling Sagsprocedure Klima-, Teknik- og Miljøudvalget, Økonomiudvalget og Byrådet Resume KLAR Forsyning, Greve Renovation A/S kan tilbyde afhentning af affald fra en række virksomheder som følge af en ny mulighed i affaldslovgivningen. Afhentningen skal ske til markedspriser. Byrådet kan som ejer af Greve Renovation A/S beslutte, om selskabet skal etablere og tilbyde denne ordning i Greve Kommune. Indstilling Administrationen indstiller, at KLAR Forsyning, Greve Renovation A/S etablerer en indsamlingsordning i henhold til de nye muligheder i lovgivningen. Sagsbeskrivelse Det har fra den 1. januar 2023 været muligt at tilbyde afhentning af en række virksomheders affald via den eksisterende husstandsindsamling for affald. Det er op til den enkelte kommune at beslutte, om de ønskes at tilbyde virksomheder indsamlingsordningen i henhold til ændringerne i affaldslovgivningen, idet der er tale om en frivillig ordning. En indsamlingsordning skal administreres og drives af KLAR Forsyning, Greve Renovation A/S. Indsamlingsordningen kan omfatte erhvervsaffald egnet til materialenyttiggørelse fra virksomheder, der producerer affald, som i art og mængde svarer til en husholdnings, samt indsamling af virksomhedens forbrændingsegnede erhvervsaffald. Der kan dermed være tale om indsamling af de ti affaldsfraktioner, som obligatorisk indsamles hos privat husstande og med de beholdere, der tilbydes husstandene. For deltagelse i indsamlingsordningen skal virksomhederne betale markedspris, der må forventes at være højere end husstandsgebyrerne, da Klima-, Energi- og Forsyningsministeriet har slået fast, at disse gebyrer ikke kan betragtes som markedspriser. Det skyldes, at de tilbudte priser for indsamlingsordningen ikke må være konkurrenceforvridende i forhold til en private aktørers priser for tilsvarende indsamling af erhvervsaffald. En prissætning vurderes at kunne ske ved at tillægge husstandsgebyrerne et overhead, så der skabes en avance ved indsamlingsordningen for virksomhederne. Det følger af lovgivningen, at Forsyningstilsynet vil skulle føre tilsyn med denne prissætning. Indsamlingsordningen skal hvile i sig selv, og der skal føres et særskilt regnskab herfor. Det er usikkert, hvor mange virksomheder i Greve Kommune, der kan blive omfattet af en indsamlingsordning, og om der er interesse fra virksomheder for at benytte sig af den. Det er dermed også usikkert, hvordan prissætningen vil blive, da indførelsen og administrationen af en indsamlingsordning alene skal finansieres af de deltagende virksomheder. Etableres en indsamlingsordning, som kun har en begrænset tilslutning fra virksomheder, kan priserne blive uforholdsmæssigt høje, da der vil være nogen administration i forbindelse med en indsamlingsordning. Hvad taler for at tilbyde indsamlingsordningen Det vil være en nem løsning for de omfattede virksomheder for at sortere i de ti lovpligtige affaldsfraktioner. Det vil typisk være enkeltmandsvirksomheder og mindre servicevirksomheder, der kan være omfattet, da affaldets art og mængde skal svare til en husstands for at virksomheden kan være omfattet. Større produktionsvirksomheder vil falde udenfor indsamlingsordningen. Skraldebilerne fra KLAR Forsyning, Greve Renovation A/S kører i forvejen i områderne og indsamler affaldet fra husstandene, så der vil være en god synergi ved at benytte de samme skraldebiler på de samme ruter til indsamlingen. Hvad taler for ikke at tilbyde indsamlingsordningen Indsamling af erhvervsaffald foretages i dag af private aktører. KLAR Forsyning, Greve Renovation A/S vil ved at tilbyde en indsamlingsordning komme i konkurrence med dem. Der må forventes at være nogen administration i forbindelse med etablering og drift af en indsamlingsordning. Forhold der skal på plads for at kunne indføre en indsamlingsordning Hvis der skal indføres en indsamlingsordning for virksomheder, skal følgende forhold på plads: Affaldsregulativet (forventeligt regulativet for husholdningsaffald) skal tilpasses. KLAR Forsyning, Greve Renovation A/S skal indgå en tillægsaftale med renovatøren om indsamlingen. Vilkårene herfor er endnu ukendte. Der skal udarbejdes og godkendes budget og markedspriser for indsamlingsordningen. Der skal udarbejdes informationsmateriale og etableres arbejdsprocedurer for håndtering af de deltagende virksomheder. Lovgrundlag Bekendtgørelse om affaldsregulativer, -gebyrer og -aktører m.v. Økonomiske konsekvenser Der vurderes ikke at være nogen negative økonomiske konsekvenser for Greve kommune. Greve Kommunes egne institutioner vil ikke være omfattet af indsamlingsordningen, da de allerede er omfattet af den almindelige indsamlingsordning for husholdningsaffald. Indsamlingsordningen skal håndteres regnskabsmæssigt adskilt fra indsamlingsordningen for husholdningsaffald. Det betyder, at et underskud fra indsamlingsordningen ikke må betales af det gebyrfinansierede område for borgerne og at et overskud heller ikke må tilfalde det, gebyrfinansierede område, men skal formentlig tilføres kommunekassen. Da der er tale om en hvile i sig selv ordning, skal økonomien i ordningen ses over en årrække og udbetaling af et eventuelt overskud vil formentlig kun være relevant, hvis ordningen nedlægges. Kommunikation Ved etablering af indsamlingsordningen skal der ske kommunikation til virksomhederne i Greve Kommune om muligheden for, at nogle virksomheder kan vælge at deltage i indsamlingsordningen. Tidsplan Det foreslås, at indsamlingsordningen indføres med tidligste ikrafttrædelsestidspunkt den 1. januar 2024. Derved er der tid til at udarbejde og få godkendt et ændret affaldsregulativ, samt at udarbejde og godkende budget og markedspriser for indsamlingsordningen.", "source_path": "data/greve/raw_dagsordener/Klima-, Teknik- og Miljøudvalget_2023-03-20T08:00:00+01:00_1574a65b-11b1-46a0-8721-03a5f3713be7.json"}
{"document_id": "1574a65b-11b1-46a0-8721-03a5f3713be7", "committee": "Klima-, Teknik- og Miljøudvalget", "meeting_date": "2023-03-20T08:00:00+01:00", "section_type": "html_fragment", "section_title": "Brune turistoplysningstavler til Hedeland Naturpark", "case_number": "23-001222", "agenda_index": 17, "text": "Beslutning 3. Orienteringen blev taget til efterretning. Fremstilling Sagsprocedure Kultur- og Fritidsudvalget, Klima-, Teknik- og Miljøudvalget, Økonomiudvalget, Byrådet Resume Hedeland I/S har anmodet de tre ejerkommuner om at medfinansiere to turistoplysningstavler. Finansieringen af skiltene er fordelt mellem de tre ejerkommuner og Hedeland . Udgiften udgør 43.750 kr. til hver kommune og Hedeland I/S. I alt 175.000 kr. Derudover er der udgifter til følgeskilte i hver af de tre kommuner. Sagen redegør for baggrunden for anmodningen af medfinansiering fra Greve Kommune. Godkender udvalget finansiering af tavlerne, skal der besluttes kompenserende besparelser for at finansiere den ekstra bevilling indenfor fagudvalgets budgetramme. Besluttes det ikke at bidrage til finansieringen kan det betyde, at tavlerne ikke etableres som indskrevet i udviklingsplanen. Indstilling Administrationen indstiller over for Kultur- og Fritidsudvalget, Økonomiudvalget og Byrådet: at det besluttes, om Greve Kommune skal bidrage til finansieringen af turistoplysningstavler til Hedeland Naturpark med et beløb på 43.750 kr. at såfremt det besluttes at bidrage til finansieringen med 43.750 kr., at der besluttes kompenserende besparelser for at finansiere den ekstra bevilling inden for fagudvalgets egen ramme. Administrationen indstiller overfor Klima-, Teknik- og Miljøudvalget: 3. at orienteringen tages til efterretning Sagsbeskrivelse I/S Hedeland ønsker at rejse to turistoplysningstavler: Én ved Køge Bugt-motorvejen og én ved Holbækmotorvejen. På Hedelands bestyrelsesmøde den 25. november 2022 (se sagsfremstilling i bilag 1) kunne der ikke opnås enighed om finansiering af tavlerne. Hedelands bestyrelse har derfor bedt de tre ejerkommuner om at drøfte finansiering af to turistoplysningstavler på et møde mellem de tre borgmestre den 10. januar 2023. På den baggrund er anmodningen sendt til de tre ejerkommuner, Roskilde, Høje-Taastrup og Greve. Kultur- og Fritidsudvalget er fagudvalg for Hedeland Naturpark med indstilling til Byrådet. Derfor forelægges anmodningen om finansiering på 43.750 kr. for dette udvalg. De to andre kommuner og I/S Hedeland anmodes ligeledes om at bidrage med i 43.750 kr., da udgiften til de to tavler i alt udgør 175.000 kr. I/S Hedeland varetager den efterfølgende drift af tavlerne. Sagen skal drøftes på bestyrelsesmødet i I/S Hedeland den 31. marts 2023. Derfor bedes udvalget og byrådet tage stilling til, om Greve Kommune vil bidrage til at medfinansiere de to tavler. Baggrund for de to turistoplysningstavler De to turistoplysningstavler indgår som en del af Udviklingsplanen 2017-2030 for Hedeland , som blev godkendt i Kultur- og Fritidsudvalget den 10. oktober 2017. Tavlerne indgår i en større plan om skiltning til og i Hedeland . I Udviklingsplanen 2017-2030 er det præciseret at skilte, der handler om simpel afmærkning i parken skal finansieres af Hedeland I/S eksisterende økonomiske ramme. Derudover er det præciseret, at skiltning med turistoplysningstavler ved de to motorvejsafkørsler afhænger af en udvidet økonomisk ramme. Det er formuleret med, \"at det beror på, at der kan tilvejebringes en betragtelig mængde kommunale kerneydelser til en værdi svarende til cirka halvdelen af realiseringssummen\" (se Udviklingsplanen side 88 i bilag 4). Med det afsæt har finansiering og opsætning af turistoplysningstavler været behandlet i kommunernes administration og i bestyrelsen af flere omgange siden 2016. Tavlerne er ikke blevet sat op, da deres opstilling skal koordineres med øvrig skiltning i regi af Vejdirektoratet. Henvisningsskilte opsættes af Greve Kommune Når der opsættes turistoplysningstavler ved motorveje, er den enkelte ejerkommune forpligtet til at opsætte henvisningsskilte i egen kommune. Fra afkørslen ved Køge Bugt-motorvejen til Hedeland vil der skulle opsættes fem henvisningsskilte til en samlet værdi af cirka 20.000 kr. Henvisningsskiltene skal gå til hovedindgangen i Hedeland , Tranemosevej, Reerslev (ved Amfiteatret), parkering ved Vindingevej (Naturlejepladsen) og til parkering på Herredsfogedvej (Naturhytten). Dermed omfatter opsætningen alle tre ejerkommuner og koordineres mellem alle tre kommuner. I Greve Kommune finansieres færdselstavler via driftsmidler i Center for Teknik og Miljø. Midlerne til nødvendige færdselstavler (nye der skal op, slidte eller ødelagte skilte) prioriteres i udgangspunktet først. Hvis der skal finansieres henvisningsskilte, vil der således være færre midler til andre tavler. Administrationens vurdering Hver af de tre ejerkommuner yder årligt et driftstilskud til Hedeland Naturpark. Dette driftstilskud anvendes til at drifte og vedligeholde naturparken samt at skabe kapital til løbende at opkøbe nye jorde, der hvor grusgravning er færdiggjort. Det er administrationens vurdering, at udgifter til at videreudvikle parken skal findes inden for de årlige driftstilskud. Alternativt ville det være et turismeanliggende i regi af erhvervs- og turismeområdet. Midler til turisme er bortfaldet med budgetaftalen i 2022. Der er ikke midler eller formål til turisme under Kultur- og fritidsudvalgets ramme. Hvis Greve Kommune ikke prioriterer at bidrage til finansieringen af skiltene, skal finansieringen findes på anden vis. Enten via I/S Hedeland eget budget eller via de øvrige ejerkommuner. Derudover kan det også betyde, at det ikke prioriteres at få opsat tavlerne. Findes der ikke kommunal finansiering af tavlerne, er der administrationens vurdering, at det vil få indflydelse på samarbejdet mellem ejerkommunerne. Lovgrundlag Afgørelser om opsætning af turistoplysningstavler træffes i henhold til lov nr. 1520 af 27. december 2014 om offentlige veje m.v., § 80, stk. 1, nr.1. Reglerne om, hvornår tavlen må opsættes, fremgår af Vejdirektoratets bekendtgørelse nr. 1633 af 20. december 2017 om anvendelse af vejafmærkning § 333 stk. 4. Økonomiske konsekvenser Finansiering af turistoplysningstavler er en engangsudgift for Greve Kommune på i alt 43.750 kr. Såfremt det besluttes at bidrage til medfinansieringen, skal der findes kompenserende besparelser for at finansiere den ekstra bevilling inden for fagudvalgets egen ramme i 2023. I/S Hedeland varetager den efterfølgende drift af turistoplysningstavlerne. Derudover skal Greve Kommune bidrage ved at finansiere henvisningsskilte til en værdi af cirka 20.000 kr. som finansieres via driftsmidlerne til trafiktavler. Tidsplan Hedelands bestyrelse har næste møde den 31. marts 2023. Byrådet i Greve har først sagen på dagsordenen i april, og Hedelands administration orienteres om dette. Sagens forløb 15-03-2023 Kultur- og Fritidsudvalget 1. Kan ikke anbefales, idet udvalget indstiller, at sagen oversendes til budgetforhandlingerne. 2. (A) undlader at tage stilling.", "source_path": "data/greve/raw_dagsordener/Klima-, Teknik- og Miljøudvalget_2023-03-20T08:00:00+01:00_1574a65b-11b1-46a0-8721-03a5f3713be7.json"}
{"document_id": "1574a65b-11b1-46a0-8721-03a5f3713be7", "committee": "Klima-, Teknik- og Miljøudvalget", "meeting_date": "2023-03-20T08:00:00+01:00", "section_type": "html_fragment", "section_title": "Digital annoncering af afgørelser, høringer mv.", "case_number": "19-017770K", "agenda_index": 18, "text": "Beslutning Anbefales, idet udvalget ønsker, at administrationen tydeliggør muligheden for at abonnere på afgørelser på kommunens hjemmeside. Fremstilling Sagsprocedure Plan- og Tryghedsudvalget, Klima-, Teknik- og Miljøudvalget, Økonomiudvalget og Byrådet. Resume Administrationen annoncerer afgørelser og høringer på det tekniske område i Sydkysten. Der er ikke lovkrav om at offentliggøre og annoncere i en avis. Administrationen genfremsender forslag om fast at anvende digital annoncering ved høringer af bl.a. planer og afgørelser efter planloven, miljøbeskyttelsesloven og naturbeskyttelsesloven. Indstilling Administrationen indstiller, at det besluttes, at den faste annoncering af høring og afgørelser på plan-, miljø-, natur- og vejområdet fremadrettet foregår digitalt. Sagsbeskrivelse Administrationen har tidligere fremlagt en sag for Byrådet den 11. november 2019 om udelukkende at annoncere høring af planer og afgørelser digitalt. Byrådet besluttede, at fastholde proceduren med også at annoncere i Sydkysten, men at sagen skulle fremlægges til fornyet beslutning efter 3 år. Administrationen annoncerer i dag planer og afgørelser mv. i Sydkysten, der bliver omdelt til bl.a. husstande og virksomheder i Greve Kommune. Det drejer sig om følgende planer og afgørelser: Planer og afgørelser efter planloven såsom kommuneplan, lokalplaner og landzonetilladelser. Afgørelser og offentliggørelse af sektorplaner på miljø- og naturområdet fx efter miljøbeskyttelsesloven, naturbeskyttelsesloven, miljøvurderingsloven, vandløbsloven, vandforsyningsloven mv. Afgørelser mv. efter vejlovgivning (herunder ekspropriation). Digital annoncering Siden den 1. januar 2012 har planloven indeholdt mulighed for udelukkende digital annoncering ved offentliggørelse af planer og afgørelser. Tilsvarende er lovgivningen på miljø- og naturområdet blevet ændret således, at pligten til offentliggørelse af afgørelser og sektorplaner udelukkende kan ske digitalt via kommunens hjemmeside. Det er muligt, at sætte kommunens hjemmeside op således, at borgerne kan abonnere på nye afgørelser og høringer på kommunens hjemmeside, og dermed automatisk får besked, når en ny afgørelse er i høring. Det er administrationens vurdering, at denne mulighed for alene at annoncere digitalt som fast procedure, nu bør benyttes, da borgere og virksomheder i dag i langt højere grad er digitalt orienterede. Borgere og virksomheder kan desuden se fx kommuneplan, temaplaner og lokalplaner på Plandata.dk. Plandata.dk administreres af Erhvervsstyrelsen og er et digitalt register for fysisk planlægning i Danmark. Formålet er at sikre, at plandata er entydige og digitalt tilgængelige for alle. Her gives der også adgang til andre relaterede digitale oplysninger såsom spildevands- og varmeplanlægning samt landzonetilladelser. Oplysninger om kommunens tilsyn og godkendelser efter miljøbeskyttelsesloven offentliggøres endvidere på Miljøstyrelsen hjemmeside om Digital Miljø Administration dma.mst.dk. Det skal bemærkes, at berørte parter fortsat vil blive hørt direkte og/eller orienteret i forhold til aktuel lovgivning. Ny aftale med Sydkysten Pr. 1. januar 2023 har administrationen indgået en ny aftale med Sydkysten som betyder, at administrationen udarbejder en hel annonceside 12 gange om året i stedet for en mindre annonce ca. hver tredje eller anden uge. Høring af planer og afgørelser bliver derfor udelukkende igangsat på kommunens hjemmeside, da det ellers vil forsinke arbejdet væsentligt at afvente kommunens store annonce i Sydkysten. Det er dog muligt at indrykke en \"nødannonce\", men det er ikke tanken at anvende dette, da det vil gøre det dyrere. En høring af en plan eller afgørelse bliver med den nye aftale fortsat annonceret i Sydkysten i de tilfælde hvor det kan nås, med information om, hvornår der er endelig frist. Afgørelserne forsøges tilpasset tidsmæssigt til den nye månedlige annoncering i Sydkysten, men det kan forlænge sagsbehandlingstiden væsentligt. Løsningen kan da være, at afgørelsen ikke bliver annonceret i Sydkysten. Administrationen anbefaler generelt, at diverse planer, høringer og afgørelser mv. på plan-, miljø-, natur- og vejområdet, fremover ikke længere fast annonceres i Sydkysten, da disse har interesse for relativt få. Annoncerne er ofte af relativ teknisk karakter og sagsbehandlingstiden bliver i nogle tilfælde uhensigtsmæssig lang, medmindre der indrykkes ugentlige \"nødannoncer\". Se vedlagte bilag 1 med eksempler på annoncetekster på det tekniske område. Det kan være en mulighed fortsat at annoncere høringer og offentliggørelser af lokalplaner og sektorplaner, som har en længere høringsfrist og betydning for flere borgere i kommunen. Administrationen anbefaler dog, at det ikke besluttes som en fast praksis, men at der tages stilling i det enkelte tilfælde. Administrationen vil i stedet oplyse om muligheden for at se afgørelser, sektorplaner mv. i Sydkysten og på kommunens hjemmeside. Lovgrundlag Planloven og lovgivningen på miljø- og naturområdet indeholder regler om, at offentliggørelse kan ske udelukkende digitalt. Økonomiske konsekvenser Prisen på en \"nødannonce\" uden for den almindelige månedlige helsides annonce er ca. 1.400 kr., hvis den hidtidige praksis med annoncering af alle afgørelser i Sydkysten til enhver tid skal fortsætte. Der er ikke budget til at sikre fx en ugentlig annoncering. Kommunikation Administrationen vil på baggrund af denne beslutning opsætte kommunens hjemmeside, så det bliver muligt at abonnere på de afgørelser og høringer der publiceres på kommunens hjemmeside. Administrationen vil desuden indrykke en annonce i Sydkysten om den ændrede annonceringspraksis - og med anvisning af, hvor der kan hentes oplysninger på Plandata.dk og på dma.mst.dk samt abonneres på kommunens hjemmeside. Der vil fortsat blive annonceret om fx borgermøder og andre store høringer som kan besluttes i de konkrete sager. Tidsplan Ikrafttrædelse vil ske umiddelbart efter byrådets behandling. Sagens forløb 14-03-2023 Plan- og Tryghedsudvalget Anbefales.", "source_path": "data/greve/raw_dagsordener/Klima-, Teknik- og Miljøudvalget_2023-03-20T08:00:00+01:00_1574a65b-11b1-46a0-8721-03a5f3713be7.json"}
{"document_id": "1574a65b-11b1-46a0-8721-03a5f3713be7", "committee": "Klima-, Teknik- og Miljøudvalget", "meeting_date": "2023-03-20T08:00:00+01:00", "section_type": "html_fragment", "section_title": "Hastrupvejen 26, 2690 Karlslunde, landzonetilladelse til overdækning", "case_number": "22-015597", "agenda_index": 19, "text": "Beslutning Godkendt Fremstilling Sagsprocedure Klima- Teknik- og Miljøudvalget Resume Administrationen har modtaget en ansøgning om opførelse af en åben overdækning på ca. 43 m2, opført i tilknytning til eksisterende lager og værksted på Hastrupvejen 26. Overdækningen er placeret i den af staten udpegede transportkorridor. Det vurderes, at overdækningen relativt nemt kan fjernes og derved kan tillades opført i transportkorridoren mod et fjernelsesvilkår tinglyst på ejendommen. Indstilling Administrationen indstiller, at der meddeles landzonetilladelse til den ansøgte overdækning efter Planlovens § 35, stk. 1 og stk. 5. Sagsbeskrivelse Administrationen har modtaget en ansøgning om landzonetilladelse til opførelse af en åben overdækning på ca. 43 m2 opført i tilknytning til eksisterende lager og værksted på adressen Hastrupvejen 26, 2690 Karlslunde (bilag 1 og 2). Jf. Planlovens § 35, stk. 1, må der ikke opføres ny bebyggelse i landzone uden tilladelse fra kommunalbestyrelsen. Jf. § 35, stk. 4 kan der først meddeles tilladelse, når der er forløbet 14 dages naboorientering. Naboorientering kan dog udelades, hvis det ansøgte, af kommunalbestyrelsen, skønnes af underordnet betydning for naboerne, jf. stk. 5. Den ansøgte overdækning er placeret således, at eksisterende lager og værksted er beliggende mellem overdækningen og nærmeste nabo, som er Hastrupvejen 28B. Yderligere er der høj bevoksning i skel mellem de to ejendomme. Naboer til de øvrige sider er alle beliggende i afstande fra 180 - 340 meter til den nye overdækning, adskilt af bar mark og træer i skel ved Hastrupvejen 26. Der er for den ansøgte landzonetilladelse ikke foretaget naboorientering, jf. Planlovens § 35, stk. 5, idet det er vurderet, at den planlagte overdækning er af underordnet betydning for naboerne, da denne er uden for synsvidde. Byggeriet er yderligere placeret i den af staten udpegede transportkorridor, som er en arealreservation til fremføring af mulige fremtidige, overordnede infrastrukturanlæg. Der gælder dog, jf. Vejledning om administration af transportkorridorerne i hovedstadsområdet, afsnit 4.1, Byggeri og anlæg, der kræver landzonetilladelse, at: Midlertidige bygninger og anlæg kan undtagelsesvis tillades i transportkorridoren i landzone, hvis der i landzonetilladelsen indføjes et fjernelsesvilkår, der tinglyses på ejendommen. Vilkåret skal fastsætte, at ejeren accepterer, at bygningen/anlægget fjernes uden udgift for det offentlige, hvis korridoren senere tages i brug for at gennemføre et overordnet infrastrukturanlæg. Om bygningen har midlertidig karakter, kan bl.a. fastslås ud fra om bebyggelsen/anlægget er en let og mindre konstruktion, der relativt nemt kan fjernes. Overdækningen vurderes at være af midlertidig karakter grundet den lette og simple konstruktion og der kan derfor, jf. Vejledning om administration af transportkorridorerne i hovedstadsområdet, gives tilladelse til opførelse i transportkorridoren mod et tinglyst fjernelsesvilkår på ejendommen. Administrationen anbefaler, at der meddeles landzonetilladelse til den pågældende overdækning på Hastrupvejen 26, 2690 Karlslunde, matr.nr. Karlslunde By, Karlslunde - 3e, da der er tale om en mindre, let konstruktion uden betydning for naboerne. Lovgrundlag Planlovens § 35, stk. 1 og 5 tillader, at der kan meddeles landzonetilladelse uden naboorientering, hvis det ansøgte efter kommunalbestyrelsens skøn, er af underordnet betydning for naboerne. Økonomiske konsekvenser Der er ingen økonomiske konsekvenser for Greve Kommune. Ved udnyttelse af transportkorridoren er der tinglyst fjernelsesvilkår for overdækningen på ejendommen. Tinglysningsafgift betales af grundejer. Kommunikation Det vurderes, at projektet er af underordnet betydning for naboerne, og det har derfor ikke været i naboorientering, jf. Planlovens § 35, stk. 5.", "source_path": "data/greve/raw_dagsordener/Klima-, Teknik- og Miljøudvalget_2023-03-20T08:00:00+01:00_1574a65b-11b1-46a0-8721-03a5f3713be7.json"}
{"document_id": "1574a65b-11b1-46a0-8721-03a5f3713be7", "committee": "Klima-, Teknik- og Miljøudvalget", "meeting_date": "2023-03-20T08:00:00+01:00", "section_type": "html_fragment", "section_title": "Lundemosen 74, 2670 Greve, dispensation til anvendelsesændring", "case_number": "22-015933", "agenda_index": 20, "text": "Beslutning Godkendt Fremstilling Sagsprocedure Klima- Teknik- og Miljøudvalget Resume Administrationen har modtaget ansøgning om midlertidig dispensation fra anvendelsesbestemmelserne i Partiel Byplanvedtægt nr. 16. Byplanvedtægtens § 2.1 angiver, at det i området er tilladt at drive liberalt erhverv under forudsætning af, at erhvervet drives af den, som bebor ejendommen. Der søges om dispensation til at drive provstikontor uden samtidig beboelse på ejendommen. Indstilling Administrationen indstiller, at der meddeles tidsbegrænset dispensation på maksimalt tre år fra Partiel Byplanvedtægt nr. 16, § 2.1 til at drive provstikontor uden samtidig at bebo ejendommen. Sagsbeskrivelse Administrationen har modtaget ansøgning om dispensation fra byplanvedtægt nr. 16, § 2.1, som omhandler områdets anvendelsesbestemmelser. Bestemmelsen angiver følgende: Det er tilladt, at der på ejendommene drives sådan virksomhed, som almindeligvis udføres i beboelseslejligheder eller beboelseshuse, når virksomheden drives af den, der bebor den pågældende bolig, og når virksomheden efter sognerådets skøn drives på en sådan måde, at ejendommens karakter af beboelsesejendom ikke forandres (herunder ved skiltning o. lign.), kvarterets præg af boligkvarter ikke brydes, eller virksomheden ikke fremkalder ulemper for de omboende eller fremkalder behov for parkeringspladser, som ikke er til stede på den pågældende ejendom. Ansøger ønsker at drive provstikontor (liberalt erhverv) uden at have beboelse på adressen. Ansøger oplyser at tre-fire medarbejdere vil have daglige gang på kontoret, og at parkering vil ske i indkørsel eller på nærtliggende P-plads ved Mosedeskolen og Mosede Kirke. Den midlertidige dispensation søges, idet at den nuværende præst, fra Kirkeministeriet, er blevet fritaget fra tjenesteboligens boligpligt. Det anføres i ansøgningen, at en præstestilling, som forventes ledig inden for de næste år, vil blive tillagt tjenesteboligpligt (se ansøgers dispensationsansøgning i bilag 1). Jf. byplanvedtægt nr.16, § 2.1, må der kun drives liberalt erhverv fra boligen af beboere. Det fremgår af Planlovens § 19, stk. 1, at kommunalbestyrelsen kan dispensere fra bestemmelser i en lokalplan, hvis dispensationen ikke er i strid med principperne i planen. Principperne i en lokalplan er fastsat i formålsbestemmelsen og de anvendelsesbestemmelser, som er fastsat ud fra formålet med lokalplanen. Anvendelsesbestemmelsen i § 2.1 i Partiel byplanvedtægt nr. 16, er derfor en del af lokalplanens principper, der som udgangspunkt ikke kan dispenseres fra. Planlovens § 19, stk. 1, giver dog også mulighed for, at kommunalbestyrelsen midlertidigt - i en periode på maks. tre år - kan dispensere fra bestemmelser i en lokalplan, selvom dispensationen er i strid med principperne i planen. Der er ved naboorientering indkommet bemærkninger fra nabo, Lundemosen 70 (bilag 2), samt fra grundejerforening GF Lundemosegaard (bilag 3). For begge høringssvar gælder det, at der udtrykkes bekymring vedrørende parkeringsforhold omkring ejendommen. Der ønskes ikke, at de ansatte eller besøgende til adressen anvender vejarealet til parkering. Lundemosen 74 er en koteletgrund med lang indkørsel, hvor det vurderes muligt at håndtere både personalets og besøgendes parkeringsbehov. Administration anbefaler, at der meddeles en midlertidig dispensation fra Partiel byplanvedtægt nr. 16 § 2.1, til at drive provstikontor på ejendommen, selvom ejendommen ikke bebos af præsten. Der er tale om et midlertidigt forhold, der ikke må forventes at medføre væsentlige gener for de omkringliggende naboer. Lovgrundlag Planlovens § 19, stk. 1, tillader, at der kan meddeles tidsbegrænset dispensation i maksimalt tre år, selvom dispensationen strider mod lokalplanens eller byplanvedtægtens principper. Økonomiske konsekvenser Der er ikke nogen økonomiske konsekvenser for Greve Kommune Kommunikation Ansøgningen om dispensation har været sendt i naboorientering til naboejendommene Lundemosen 66, 70, 72, 76, 78, 88 og 90 samt til grundejerforeningen G/F Lundemosegaard . Der er kommet bemærkninger fra Lundemosen 70 (bilag 2) samt fra grundejerforeningen (bilag 3).", "source_path": "data/greve/raw_dagsordener/Klima-, Teknik- og Miljøudvalget_2023-03-20T08:00:00+01:00_1574a65b-11b1-46a0-8721-03a5f3713be7.json"}
{"document_id": "1574a65b-11b1-46a0-8721-03a5f3713be7", "committee": "Klima-, Teknik- og Miljøudvalget", "meeting_date": "2023-03-20T08:00:00+01:00", "section_type": "html_fragment", "section_title": "Greve Bygade 64, Greve Landsby, dispensation", "case_number": "22-009202", "agenda_index": 21, "text": "Beslutning 1.-2. godkendt 3. ikke godkendt, idet udvalget ikke ønsker, at der skabes præcedens, og udvalget vil fastholde fokus på vores landsbymiljøer 4. godkendt Fremstilling Sagsprocedure Klima-, Teknik- og Miljøudvalget. Resume Administrationen har modtaget en dispensationsansøgning om opførelse af et vinkelhus med en facadehøjde på 3,6 m, opførelse af en 56,2 m2 garage samt opsætning af solceller på husets tag på Greve Bygade 64, 2670 Greve. Ejendommen er omfattet af Lokalplan 14.02 Supplerende sagsfremstilling Den 9. februar 2023 sendte Klima-, Teknik og Miljøudvalget sagen tilbage til administrationen med henblik på at undersøge evt. præcedensskabende effekt. Her følger en gennemgang af de fire dispensationspunkter: Der er præcedens for at tillade opsætning af solceller, da der tidligere er givet dispensation til lignende forhold på ejendommene Gjeddesdalsvej 7, Bjergvænget 2 og Bjergvænget 4. Der er præcedens for at tillade opførsel af vinkelhus, idet der tidligere er givet dispensation til lignende på ejendommene Lillegade 15, Grevetoften 33 og Grevetoften 13B. Meddelelse af dispensation til overskridelse af facadehøjde skaber ikke præcedens, idet dispensationen er begrundet i særlige terrænforhold, der er specifikke for den pågældende matrikel. Meddelelse af dispensation til opførelse af en dobbeltgarage på 56 m2 vil skabe præcedens. Det er tidligere givet tilladelse til småbygninger, herunder garager op til 50 m2 i overensstemmelse med den givne delegation, jf. fx Greve Bygade 54A, der har fået tilladelse til en garage på 48 m2, og Greve Bygade 68, der har fået tilladelse til at opføre småbygninger for i alt op til 50 m2, men der er ikke tidligere givet dispensation til garager over 50 m2. Såfremt dispensationen bliver givet i denne sag, vil det skabe præcedens, da dispensationen ikke er begrundet i særlige forhold knyttet til denne matrikel. Indstilling Administrationen indstiller, at der meddeles dispensation til opførelse af vinkelhus, idet lokalplanen tillader tilbygning af vinkelbygning jf. Lokalplan 14.02 § 6.8. at der meddeler dispensation efter lokalplan 14.02 § 6.5 til overskridelse af facadehøjde fra 3 til 3,6 meter over terræn. at der meddeles dispensation efter lokalplan 14.02 § 6.8 til opførelse af garage fra 35 m2 til 56,2 m2, idet den maksimale tilladelige bebyggelsesprocent er overholdt. at der meddeles dispensation efter lokalplan 14.02 § 7.3 til opsætning af solceller. Sagsbeskrivelse Ejeren af ejendommen på Greve Bygade 64, 2670 Greve i Greve Landsby har søgt om dispensation til opførelse af et vinkelhus jf. situationsplan og facadetegninger i bilag 1 og 2. Ejendommen er omfattet af Lokalplan nr. 14.02 § 6.14, som kræver, at huset skal opføres som længehus . Af § 6,8 fremgår det dog, at \" Der kan opføres tilbygninger til bebyggelsen (herunder vinkelbygninger) samt fritliggende udhuse, såfremt de opfylder de i §§ 6.5, 6.6 og 6.7 nævnte betingelser, og såfremt rygningshøjden ikke overstiger længehusets rygningshøjde\". §6.5 omhandler facadehøjde, se nærmere i nedenstående, da der søges dispensation fra dette. §6.6 omhandler tage, der skal udformes som symmetriske, uafvalmede sadeltage med 45-50° hældning. §6.7 omhandler tagets udhæng, der ikke må være større end 50 cm regnet vinkelret på muren. Flere ejendomme i området har fået tilladelse til vinkelbygninger. Dette gælder fx Lillegade 15, Vesterbjerg 21 og Bjergvænget 10. Derfor indstilles det, at der dispenseres fra bestemmelse i § 6.14, så der kan opføres et hus med vinkel. Der søges derudover om dispensation fra facadehøjden. Ifølge § 6.5 skal facadehøjden ligge i intervallet 2,0 m til 3,0 m målt fra terræn (niveauplan). Huset vil få en facadehøjde på op til 3,6 meter over terræn på det højeste sted. Der er tale om en meget skrånende grund, som falder fra kote 17,58 til kote 14,13 (bilag 1). Der, hvor huset er placeret, er der en betydeligt niveauforskel ( bilag 2), og da en overskridelse vurderes at være nødvendig for at få et harmonisk udseende hus, indstilles det, at dispensationen imødekommes. De øvrige §6.6 og §6.7 overholdes med det ansøgte byggeprojekt. Der søges yderligere om dispensation til opførelsen af en garage på 56 m2. Ifølge § 6,8 kan der med byrådets særlige tilladelse opføres garager, carporte, overdækkede terrasser eller andre former for udhuse, hvis areal ikke overstiger 35 m2. Lokalplanen er fra 1980 og følger det, som var almindelig skik på daværende tidspunkt, herunder at sekundære bygninger kunne være op til 35 m2. I dag kan sekundære bygninger ifølge bygningsreglementet være op til 50 m2 uden byggetilladelse. I dag er det derfor ikke usædvanligt, at garager eller andre sekundære bygninger er op til 50 m2. Ansøger ønsker at opføre en dobbeltgarage til to biler på i alt 56,2 m2. Den samlede bebyggelsesprocent i lokalplanen på 25% er overholdt, og det vurderes, at være en mindre overskridelse i forhold til de almindelige regler i dag. Endelig ønsker der dispensation fra § 7.3, som siger, at blanke eller reflekterende tagmaterialer må ikke anvendes til opsætning af solceller på taget. Solceller var ikke almindelige, da lokalplanen blev vedtaget. Det er de i dag på grund af energikrisen, og ikke mindst på nybyggede huse. Der er derudover yderligere givet lignende dispensation til opsætning af solceller i området. Administrationen vil stille krav om, at der vælges solceller med minimum refleksion. Høring I forbindelse med behandlingen af byggesagen har sagen været i partshøring hos Greve Bygade 62, Greve Bygade 66 og Grevetoften 19 vedrørende terrænregulering for fastlæggelse af niveauplan. Terrænreguleringen kræver ikke tilladelse, men ville efterfølgende kunne påklages, hvorfor det er valgt at tage terrænreguleringen med i partshøringen. Der er ikke kommet bemærkninger til partshøringen. I forbindelse med behandlingen af dispensationsansøgninger er der desuden sendt en naboorientering til Greve Bygade 62, Greve Bygade 66, Grevetoften 19, Lillegade 2B, Lillegade 4, Lillegade 6, Lillegade 8 og Greve Landsbylaug . Der er kommet bemærkninger fra Greve Bygade 68, Grevetoften 17 og Greve Landsbylaug . Beboerne fra Greve Bygade 68 og Grevetoften 17 er utilfredse med ansøgerens ønske om at få dispensation efter Lokalplan 14.02 § 6.14 i forbindelse med opførelse af et vinkelhus. Ydermere mener beboerne fra Greve Bygade 68, at husets bredde kan overholdes til 7,2 meter jf. Lokalplan 14.02 § 6.14. I forhold til den ønskede garage på 56,2 m2 mener beboerne fra Greve Bygade 68 og Grevetoften 17, at garages størrelse er i strid med Lokalplan 14.02 § 6.8 og ikke bør dispenseres. Administrationen vurderer, at Lokalplan 14.02 allerede giver tilladelse til at opføre en vinkelbygning som tilbygning jf. § 6.8, og derfor bør der i dette tilfælde også gives dispensation fra starten af, hvis ansøgeren efter opførelse af beboelseshus alligevel senere kan søge om tilladelse til opførelse af en vinkelbygning, jf. § 6.8. Dette jævnfør også at andre byggerier har fået tilladelse til vinkelbygninger. I forhold til husets bredde er der ikke søgt om dispensation, idet byggeriet er ansøgt på 7.19 meter. Det vil sige, at husets bredde overholder bestemmelse i Lokalplan 14.02 § 6.14 som angiver en maksimal husbredde på 7,2 meter. I forhold til den ønskede garage på 56,2 m2 har administrationen bemyndigelse til at dispensere op til 50 m2, jf. delegationsplan for Greve Byråd 2022-2025, hvoraf det fremgår, at i bevarende planer for landsbyer, hvor den maksimale størrelse for garager kan være angivet til 35 m2, har administrationen bemyndigelse til at tillade garage på op til 50 m2. På baggrund af det, vurderer administrationen, at den ønskede dispensation til de ekstra 6,2 m2 kan gives, idet den samlede bebyggelsesprocent, som er på 25, overholder Lokalplan 14.02 § 6.1. Greve Landsbylaug har ingen indvendinger mod dispensationsansøgninger om opførelse af vinkelhus efter Lokalplan 14.02 § 6.14 samt opsætning af solceller efter Lokalplan 14.02 § 7.3. Dog ønsker Greve Landsbylauget , at der vælges solceller med minimum refleksion. Derudover vurderer Greve Landsbylaug , at det vil forudsætte en dispensation fra § 6,6 om at \" Tage skal udformes som symmetriske, uafvalmede sadeltage med 45-50 graders hældning \", da en garage efter landsbylaugets vurdering bør betragtes som et udhus, der skal overholde bestemmelsen i § 6.6. Greve Landsbylaug vil dog ikke modsætte sig, at der gives en sådan dispensation. Administrationen vurderer, at opsætning af solceller kan tillades på betingelse af, at der vælges solceller med minimum refleksion . Endvidere vurderer administrationen, at en garage ikke er at betragte som et udhus, og derfor ikke er omfattet af bestemmelsen i § 6.6. Kopi af indsigelse fremgår af bilag 3, bilag 4, bilag 5 og bilag 6 Lovgrundlag Lokalplan 14.02. Planloven § 19. Byggeloven § 13. Økonomiske konsekvenser Sagen har ingen økonomiske konsekvenser for kommunen. Kommunikation Sagen har været i høring hos Grevetoften 19, Greve Bygade 62 og 66, Lillegade 2B, 4, 6 og 8 samt Greve Landsby Landsbylaug", "source_path": "data/greve/raw_dagsordener/Klima-, Teknik- og Miljøudvalget_2023-03-20T08:00:00+01:00_1574a65b-11b1-46a0-8721-03a5f3713be7.json"}
{"document_id": "1574a65b-11b1-46a0-8721-03a5f3713be7", "committee": "Klima-, Teknik- og Miljøudvalget", "meeting_date": "2023-03-20T08:00:00+01:00", "section_type": "html_fragment", "section_title": "Lukket: Dispensation til tilbygning, Havehusene 67, 2670 Greve", "case_number": "23-000513", "agenda_index": 22, "text": "Godkendt", "source_path": "data/greve/raw_dagsordener/Klima-, Teknik- og Miljøudvalget_2023-03-20T08:00:00+01:00_1574a65b-11b1-46a0-8721-03a5f3713be7.json"}
{"document_id": "1574a65b-11b1-46a0-8721-03a5f3713be7", "committee": "Klima-, Teknik- og Miljøudvalget", "meeting_date": "2023-03-20T08:00:00+01:00", "section_type": "html_fragment", "section_title": "Lukket: Henvendelser til formanden", "case_number": "21-015023", "agenda_index": 23, "text": "Orienteringen blev taget til efterretning. Udvalget ønsker at få en sag om kommunens handlemuligheder i forhold til byggeloven og byfornyelsesloven ved bygning jf. billeder i bilag 5.", "source_path": "data/greve/raw_dagsordener/Klima-, Teknik- og Miljøudvalget_2023-03-20T08:00:00+01:00_1574a65b-11b1-46a0-8721-03a5f3713be7.json"}
{"document_id": "1574a65b-11b1-46a0-8721-03a5f3713be7", "committee": "Klima-, Teknik- og Miljøudvalget", "meeting_date": "2023-03-20T08:00:00+01:00", "section_type": "html_fragment", "section_title": "Huskeliste og orientering fra administrationen", "case_number": "21-013718", "agenda_index": 24, "text": "Beslutning Orienteringen blev taget til efterretning KL’s høringssvar om konkurrenceudsættelse af affaldsenergien vedlægges med referatet. Fremstilling Sagsprocedure Klima-, Teknik- og Miljøudvalget. Resume I sagen gives et kort overblik over administrationens orienteringspunkter. Indstilling Administrationen indstiller at eventuelle orienteringer tages til efterretning. Sagsbeskrivelse Administrationen orienterer om: PFAS i Lille Vejleå På udvalgsmødet den 16. januar 2023 ønskede Klima-, Teknik- og Miljøudvalget en orienteringssag under administrationen orienterer om PFAS i Lille Vejleå. Danmarks Radio skrev den 1. januar 2023 en artikel om, at Fødevarestyrelsen advarede mod at spise fisk fra otte søer og åer, heriblandt Lille Vejleå . På baggrund af spørgsmål fra Ishøj og Greve Kommuner samt materiale fra Regionen har Fødevarestyrelsen meddelt, at indholdet i Lille Vejleå er under Fødevarestyrelsens acceptable niveauer for PFAS i vand på 9 ng PFOS/L og summen af PFAS på 36 ng/L, og at Fødevarestyrelsen derfor ikke længere fraråder fiskeri i Lille Vejleå. Fødevarestyrelsen har orienteret Danmarks Radio om dette. som har rettet deres artikel til i forhold til Lille Vejleå. Der er dog PFAS i Lille Vejleå, som i flere andre åer. Men det er ikke fundet i værdier, der giver Fødevarestyrelsen anledning til at fraråde hverken at spise fisk fra åen eller kød fra dyr, der har græsset langs åen. Projektforslag for fjernvarme i Karlslunde vest og Greve Landsby mv. Administrationen har modtaget to projektforslag for udrulning af fjernvarme vest for motorvejen fra Tranegilde Fjernvarme/VEKS A/S. Det ene forslag omhandler, det område, som i ”Varmeplan, Greve Kommune 2022-2038” betegnes Karlslunde Vest. Det andet forslag omhandler Greve Landsby, den vestlige del af Tværhøjgård samt områder af Kildebrønde Landsby. Projektforslagene er i overensstemmelse med varmeplanen, som den blev godkendt på Byrådsmødet den 12. december 2022. Administrationen har bemyndigelse til at godkende projektforslag, som er i overensstemmelse med varmeplanen. Forslagene er nu sendt i høring og forventes godkendt af administrationen, inden udgangen af marts 2023. Når projektforslagene er godkendt, vil alle borgere med natur- eller oliefyr få individuelt besked om, at der nu et godkendt projektforslag for udrulning af fjernvarme i deres områder. Udrulningen forventes at ske i perioden 2024-2028 på den måde, at de første kan forvente fjernvarme i 2024 og de sidste inden udgangen af 2028. Den nærmere detailplanlægning af udrulningen er endnu ikke fastlagt. Forslaget vedrørende Greve Landsby mv. er under forudsætning af, at der opnås tilskud fra den statslige fjernvarmepulje. Muligt fjernvarmeprojekt i Tune Høje Taastrup Fjernvarme Amba (HTF) arbejder for at tilbyde fjernvarme til landsbyerne Reerslev, Stærkende og Tune med en forsyningsledning fra Høje Taastrup Fjernvarme Amba’s net i Hedehusene. Der skal muligvis etableres et nyt lokalt spids- og reservelastanlæg i Tune i det område, hvor Villershøjvej går ind i Tune. For at projektet kan realiseres, skal HTF have foretaget vedtægtsændringer der blandt andet skal behandles i Byrådet i Høje-Taastrup Kommune omkring sommeren 2023. HTF arbejder på et projektforslag, som fremsendes til både Høje-Taastrup og Greve kommuner i foråret. Projektforslaget skal behandles politisk i de to kommuner, og processen koordineres, så der forventeligt kan ske en fælles høring. Godkendelsen i de to kommuner forventes at tage to-tre måneder. Derfor kommer der forventeligt en sag til Klima-, Teknik- og Miljøudvalget lige før eller efter sommerferien 2023, afhængigt af hvornår projektforslaget sendes frem. HTF forventer pt. levering af fjernvarme i etaper fra 2025-2028. Byggesagsbehandlingstider Vedlagt som bilag 1 er seneste statistik på byggesagsbehandlingstiderne. KL’s servicemålstatistik Vedlagt som bilag 2 er KL's statistik over sagsbehandlingstider for byggesager og miljøgodkendelser af virksomheder 1. januar 2022 – 31. december 2022. I opgørelsen indgår alle kommuners sagsbehandlingstider sammenholdt med de officielle servicemål. 400.000 nye ejendomsvurderinger sendes ud fra april KL har i et nyhedsbrev orienteret kommunerne om følgende, som kan få betydning for henvendelser til kommunens byggesagsbehandling.: ”Vurderingsstyrelsen har oplyst, at de fra april i år sender ca. 400.000 nye ejendomsvurderinger ud. Det bliver formentlig med start sidst i april. På styrelsens hjemmeside er en oversigt over, hvor mange vurderinger de planlægger at sende ud i hver kommune: Her lander der ejendomsvurderinger i foråret 2023 | Vurderingsstyrelsen (vurdst.dk) Vurderingsstyrelsen vil sende nærmere information ud til kommunerne forinden. Vi vil dog opfordre jer til allerede nu at orientere jer i oversigtskortet. KL er i dialog med Vurderingsstyrelsen og Skatteministeriet om processen og vil også opfordre jer til at kontakte os de kommende måneder, hvis I oplever særlige udfordringer, som vi skal være opmærksomme på i dialogen med dem.” Ny ansøgningsrunde for varmecheck påvirker kommunerne Energistyrelsen gør opmærksom på, at den supplerende ansøgningsrunde for varmechecken åbner den 14. marts 2023. Ansøgningsrunden er en opfølgning på den automatisk udbetalte varmecheck, som over 400.000 husstande modtog i 2. halvår af 2022. Ansøgningsrunden er derfor alene for de husstande, som ikke tidligere har modtaget en varmecheck, men mener sig berettiget hertil. Ansøgningsrunden er åben i 8 uger frem til 9. maj 2023 og fungerer ikke efter først-til-mølle-princippet. Det giver en forventet forøgelse af henvendelser om for eksempel BBR-oplysninger for boliger. Konkurrenceudsættelse af affaldsenergien KL har udsendt en opfordring til landets borgmestre om at afgive høringssvar om lovforslag om konkurrenceudsættelse af affaldsenergien. Administrationen har udarbejdet vedlagte høringssvar efter inspiration fra Roskilde Kommune, som er vedlagt som bilag 3.", "source_path": "data/greve/raw_dagsordener/Klima-, Teknik- og Miljøudvalget_2023-03-20T08:00:00+01:00_1574a65b-11b1-46a0-8721-03a5f3713be7.json"}
{"document_id": "1574a65b-11b1-46a0-8721-03a5f3713be7", "committee": "Klima-, Teknik- og Miljøudvalget", "meeting_date": "2023-03-20T08:00:00+01:00", "section_type": "html_fragment", "section_title": "Orientering fra formanden/gensidig orientering", "case_number": "21-014457", "agenda_index": 25, "text": "Beslutning Orienteringen blev taget til efterretning. Udvalget ønsker, at administrationen fremlægger en sag med eksempler på formuleringen omkring høring i forbindelse med byggesager. Fremstilling Sagsprocedure Klima-, Teknik- og Miljøudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning.", "source_path": "data/greve/raw_dagsordener/Klima-, Teknik- og Miljøudvalget_2023-03-20T08:00:00+01:00_1574a65b-11b1-46a0-8721-03a5f3713be7.json"}
{"document_id": "1574a65b-11b1-46a0-8721-03a5f3713be7", "committee": "Klima-, Teknik- og Miljøudvalget", "meeting_date": "2023-03-20T08:00:00+01:00", "section_type": "html_fragment", "section_title": "Klima-, Teknik- og Miljøudvalgets mødekalender 2023", "case_number": "21-014455", "agenda_index": 26, "text": "Beslutning Orienteringen blev taget til efterretning. Fremstilling Sagsprocedure Klima-, Teknik- og Miljøudvalget. Resume I sagen gives et overblik over Klima-, Teknik- og Miljøudvalgets udvalgsmøder og møder i tilknytning til udvalget. Indstilling Administrationen indstiller at orienteringen tages til efterretning. Sagsbeskrivelse Kalenderen er vedlagt som bilag.", "source_path": "data/greve/raw_dagsordener/Klima-, Teknik- og Miljøudvalget_2023-03-20T08:00:00+01:00_1574a65b-11b1-46a0-8721-03a5f3713be7.json"}
{"document_id": "1574a65b-11b1-46a0-8721-03a5f3713be7", "committee": "Klima-, Teknik- og Miljøudvalget", "meeting_date": "2023-03-20T08:00:00+01:00", "section_type": "html_fragment", "section_title": "Underskriftsark", "case_number": "21-014460", "agenda_index": 27, "text": "Fremstilling Sagsprocedure Klima-, Teknik- og Miljøudvalget. Resume Elektronisk underskriftsark.", "source_path": "data/greve/raw_dagsordener/Klima-, Teknik- og Miljøudvalget_2023-03-20T08:00:00+01:00_1574a65b-11b1-46a0-8721-03a5f3713be7.json"}
