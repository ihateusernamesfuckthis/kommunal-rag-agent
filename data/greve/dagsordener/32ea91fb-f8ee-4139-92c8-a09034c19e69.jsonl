{"document_id": "32ea91fb-f8ee-4139-92c8-a09034c19e69", "committee": "Plan- og Tryghedsudvalget", "meeting_date": "2025-03-25T16:00:00+01:00", "section_type": "html_fragment", "section_title": "Godkendelse af dagsorden", "case_number": "", "agenda_index": 0, "text": "Beslutning Godkendt med bemærkning om, at orienteringspunkt 8 om Fingerplanen behandles efter pkt. 2. Afbud: Conni Bergendorff, Kenneth Jerkel Fremstilling Sagsprocedure Plan- og Tryghedsudvalget. Resume Godkendelse af dagsorden. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Plan- og Tryghedsudvalget_2025-03-25T16:00:00+01:00_32ea91fb-f8ee-4139-92c8-a09034c19e69.json"}
{"document_id": "32ea91fb-f8ee-4139-92c8-a09034c19e69", "committee": "Plan- og Tryghedsudvalget", "meeting_date": "2025-03-25T16:00:00+01:00", "section_type": "html_fragment", "section_title": "Kommuneplantillæg nr. 2 - første temarevision til Kommuneplan 2025 om Boliger til hele livet, endelig vedtagelse", "case_number": "25-000718", "agenda_index": 1, "text": "Beslutning Anbefales. Afbud: Conni Bergendorff, Kenneth Jerkel Fremstilling Sagsprocedure Plan- og Tryghedsudvalget, Økonomiudvalget og Byrådet. Resume Første temarevision til Kommuneplan 2025 om \"Boliger til hele livet\" har været i offentlig høring fra den 13. december 2024 til og med den 7. februar 2025. Der er indkommet fire høringssvar. Byrådet skal beslutte, om kommuneplantillægget skal endeligt vedtages. Indstilling Administrationen indstiller, at Kommuneplantillæg nr. 2 – første temarevision til Kommuneplan 2025 om \"Boliger til hele livet\" (bilag 1) godkendes. Sagsbeskrivelse Byrådet igangsatte den 17. april 2024 (pkt. 28) arbejdet med kommuneplanrevisionen, der bygger på Planstrategi 2023, som blev vedtaget af Byrådet den 29. januar 2024 (pkt. 29). Kommuneplanen revideres delvist og i de tre pejlemærker, som planstrategien omhandler, i følgende rækkefølge: Boliger til hele livet Rig natur og vedvarende energi Trygge og sammenhængende lokalområder Denne sag omhandler forslag til temarevision om 'Boliger til hele livet'. Byrådet besluttede den 11. december 2024 (pkt. 27), at sende første temarevision til Kommuneplan 2025 om \"Boliger til hele livet\" i otte ugers offentlig høring fra den 13. december 2024 til og med den 7. februar 2025. Administrationen fremhæver nedenfor nogle af de væsentligste forhold, som temarevisionen kommer til at regulere. Parallelforskydning af rækkefølgeplanen Byrådet kan med rækkefølgeplanen til en vis grad styre udbygningstakten af nye områder, omdannelse af eksisterende byområder og prioriteringen af disse. Fordelen ved rækkefølgeplanen er, at kommunen kan sikre, at byudvikling sker hensigtsmæssigt, dvs. under hensyn til de kommunale investeringer som ofte følger af byudvikling som fx kommunale services og infrastruktur. Byrådet er ikke forpligtiget til at udarbejde en lokalplan, hvis den er i strid med kommuneplanens rækkefølgeplan. Kommuneplanen planlægger for en 12-årig planperiode. Den eksisterende Kommuneplan 2021 har to planperioder, dels fra 2021-2027 (de første seks år af planperioden), og dels fra 2028-2033 (de sidste seks år af planperioden). Den nye Kommuneplan 2025 kommer til at have følgende to planperioder: fra 2025-2031 og fra 2032-2037. Kommuneplanrevisionen lægger op til at parallelforskyde alle byudviklingsområder, der endnu ikke er igangsat, til den nye planperiode. Det vil sige, at de områder, der i Kommuneplan 2021 var mulige at planlægge for i første halvdel af planperioden (2021-2027), og hvor lokalplanlægning ikke er igangsat, nu bliver mulige at udvikle i den nye første halvdel af planperioden (2025-2031). Der er kun tale om ét område, som er et mindre område ved Industrilunden i Tune (bilag 1, retningslinje 1.3, s. 51-55). Kommuneplanrevisionen regulerer ligeledes, at de områder, der i Kommuneplan 2021 var mulige at udvikle i anden halvdel af planperioden (2028-2033), forskydes til den nye anden halvdel af planperioden (2032-2037). Områderne i anden halvdel af planperioden har alle miljømæssige-, infrastrukturelle og/eller kommunale kapacitetsmæssige udfordringer, der skal løses, før områderne kan udvikles. Grundstørrelse og fælles friareal for tæt-lav bebyggelser Temarevisionen medfører, at retningslinje 1.5.3 ændres fra: \"For tæt-lav bebyggelse skal den enkelte boligs grund være på mindst 250 m 2 forudsat, at der er et fælles friareal på minimum 150 m 2 pr. bolig, (eksklusive vejareal)\" til \"For tæt-lav bebyggelse skal den enkelte boligs grund være på mindst 150 m 2 forudsat, at der er et fælles friareal på minimum 250 m 2 pr. bolig, (eksklusive vejareal)”. Baggrunden for ændringen er dels at give mulighed for mindre haver ved tæt-lav bebyggelse, som f.eks. efterspørges af seniorer og ældre, uden at give mulighed for mere og tættere bebyggelse. Det giver mulighed for et større fælles friareal, som kan placeres mere fleksibelt i relation til den samlede bebyggelse. Dermed bevarer man det grønne og ”luftigheden” i bebyggelserne. Lovgrundlag Planloven. Økonomiske konsekvenser Sagen har ingen økonomiske konsekvenser for Greve Kommune. Høring Kommuneplantillægget har været i høring fra den 13. december 2024 til og med den 7. februar 2025. Administrationen har modtaget fire høringssvar, som kan læses i deres fulde længde i bilag 2. Administrationens resumé og behandling af høringssvarene kan læses i bilag 3. Høringssvarene omhandler primært retningslinje 1.3 om rækkefølgeplanen. Indsigerne i høringssvar nr. 1 og nr. 2 er begge uforstående overfor, at retningslinje 1.3 parallelforskyder byudviklingsområderne i planperioden, og dermed at deres områder ikke bliver rykket til første halvdel af planperioden. De omtalte områder er henholdsvis Tværhøjgård etape 4, en del af rammeområde 2B20, og Karlslunde Hovedgaden, rammeområde 3B50. Rækkefølgeplanens formål er at regulere udbygningstakten i kommunen, så udbygningen kan følge kapacitetsbehov og infrastrukturbehov. Altså skal udviklingen af områderne ses i en større sammenhæng. Dette er også årsagen til, at områderne først står til udvikling i anden halvdel af planperioden. Udviklingen af Tværhøjgård etape 4 er udfordret af hensynet til at undgå potentielle konflikter med det nærved liggende RC-center om støj mm. ved flyvning med modelfly. De første tre etaper af Tværhøjgård er (snart) færdiggjort. Fjerde etape afventer, at bydelens første etaper har \"fået sit liv\" og samspillet mellem de private udearealer og de fælles friarealer har fundet sin form. Desuden er der store områder i nærheden af Tværhøjgård, der i disse år er i gang med at blive udviklet og bebygget, såsom ”Det indeklemte areal” mm. Derfor er det planlægningsmæssigt forsvarligt at vente og se, hvordan området vil fungere med de mange nye borgere, erhvervsdrivende og medarbejdere, både trafikalt og med henblik på at sikre en balanceret og sammenhængende byudvikling. Administrationen har i anledning af høringssvar nr. 1 om Tværhøjgård etape 4 fået undersøgt kommunens muligheder og frihedsgrader i rækkebestemmelsen. Notatet kan ses i bilag 4. Udviklingen af rammeområde 3B50 ved Hovedgaden i Karlslunde ligger i anden halvdel af planperioden efter princippet \"indefra og ud\". Der er omdannelsesområder i kommunen generelt set, der ville skulle udvikles, før der udvikles på bar mark i Karlslunde. Dette for at udnytte allerede eksisterende infrastruktur, undgå spredt bebyggelse samt fremme stationsnær byudvikling og grøn mobilitet. Samtidig er der et tiltagende fokus på at styrke bymidterne og undgå, at de tømmes for liv i takt med udvikling på bar mark i udkanten af byerne. Rammeområdet 3B50 i Karlslunde ligger desuden meget lavt, og med tiltagende nedbørsmængder pga. klimaforandringer kan det antages, at der vil være stigende udfordringer med vand på arealet. At udvikle på den ekstra våde jord vil sandsynligvis kræve, at der etableres vandhåndtering i området i form af fx regnvandsbassiner og ådal, hvorfor det er mere planmæssigt forsvarligt at udvikle andre områder først. Indsiger i høringssvar nr. 3 vil gerne have udpeget en bar mark tæt på Karlslunde Landsby til byformål . Området er i dag i landzone og ikke en del af fingerplanens byfinger til Køge, og det vil kræve, at kommunen går i dialog med Plan- og Landdistriktsstyrelsen for at give mulighed for udvikling. Derudover vil det formentlig skulle afvente en revision af fingerplanen. I høringssvar nr. 4 meddeler indsiger (Vejdirektoratet), at de ikke har nogle indsigelser mod forslaget. Høringssvar nr. 4 indkom desuden en uge efter høringsfrist. Ingen af høringssvarene giver anledning til ændringer i kommuneplantillægget. Kommunikation Vedtagelsen af kommuneplantillægget vil blive annonceret på Greve Kommunes hjemmeside samt på plandata.dk efter Byrådets behandling i april 2025. Tidsplan Efter offentliggørelse ultimo april 2025 af det endelige kommuneplantillæg er der fire ugers klagefrist til Planklagenævnet. Øvrige forhold Enhedschef for Plan, Vej & Trafik, Maja Bagge Lillelund, deltager på mødet.", "source_path": "data/greve/raw_dagsordener/Plan- og Tryghedsudvalget_2025-03-25T16:00:00+01:00_32ea91fb-f8ee-4139-92c8-a09034c19e69.json"}
{"document_id": "32ea91fb-f8ee-4139-92c8-a09034c19e69", "committee": "Plan- og Tryghedsudvalget", "meeting_date": "2025-03-25T16:00:00+01:00", "section_type": "html_fragment", "section_title": "Tryghedsvagter i Greve Kommune", "case_number": "24-004184", "agenda_index": 2, "text": "Beslutning Orienteringen blev taget til efterretning. Udvalget ønsker, at der skrives en pressemeddelelse og kommunikeres eksternt om initiativet. Administrationen orienterede om, at igangsætningen af ordningen med Tryghedsvagter kan risikere at blive udskudt til den 10. april 2025. Det skyldes, at Tryghedsvagternes ID-kort endnu ikke er leveret. ID-kort er godkendt og bestilt via Politiet. Der kan gå op til to uger fra dags dato, til ID-kortene er leveret. ID-kort er en forudsætning for, at Tryghedsvagterne kan idriftsættes. Afbud: Conni Bergendorff, Kenneth Jerkel Fremstilling Sagsprocedure Plan- og Tryghedsudvalget. Resume Sagen beskriver, hvordan ordningen med tryghedsvagter skal fungere i praksis, herunder koordinering, beføjelser mv. Sagen uddyber den orientering, Plan- og Tryghedsudvalget fik den 4. februar 2025 (pkt. 12). Indstilling Administrationen indstiller, at orienteringen tages til efterretning. Sagsbeskrivelse Plan- og Tryghedsudvalget besluttede den 8. oktober 2024 (pkt. 5) at etablere en ordning med tryghedsvagter, og kommunen har nu, efter opgaven har været konkurrenceudsat, indgået aftale med Vagtteam DK. Opstarten er planlagt til den 1.april 2025 og ordningen løber i (resten af) 2025 og 2026. Sagen er en uddybning af den orientering, udvalget fik den 4. februar 2025 (pkt. 12) og indeholder en nærmere beskrivelse af, hvordan ordningen skal fungere i praksis, herunder hvor og hvornår tryghedsvagterne er på arbejde, og hvordan vagtindsatsen vil blive koordineret med andre aktører og tryghedsskabende aktiviteter. Krav og prioriteringer Administrationen har stillet en række krav til leverandøren bl.a. om synlighed, kompetencer i konflikthåndtering, et tæt samarbejde med politi og andre relevante interessenter, levering af rådgivning baseret på erfaring fra tryghedsrunderingerne og ikke mindst, en løbende tilpasning af tryghedsrunderingerne i samarbejde med in- og eksterne samarbejdspartnere baseret på de aktuelle behov og utryghedsområder. Desuden er der lagt vægt på en hurtig opstart, robusthed ved ferie og sygdom, samarbejde og dialog med borgere, virksomheder, professionelle aktører mv. i valget af leverandør. Den praktiske opgaveløsning Bemanding Tryghedsvagterne vil som udgangspunkt være i funktion på de tidspunkter, hvor utrygheden opleves som størst. Det vil sige torsdag, fredag og lørdag indenfor tidsrummet 15.00-24.00. Ruterne fastlægges ud fra behovet for tryghedsskabende tiltag, og de geografiske områder prioriteres i forhold til oplevet utryghed, fx ved Greve og Tune Bibliotek, stationer mv. Tryghedsrunderingerne vil blive varetaget af to tryghedsvagter ad gangen. Beføjelser Tryghedsvagterne arbejder under kommunens instruktion og ansvar, og det er byrådet, der vil skulle behandle eventuelle klager over vagterne. Vagternes opgave er både at reagere på konkrete problemer, at arbejde proaktivt for at forhindre, at problemer opstår og bidrage til at skabe en følelse af sikkerhed ved at være synlige og til stede i bybilledet. Tryghedsvagterne kan: Henstille til personer, der forstyrrer den offentlige orden på steder med almindelig adgang, om at stoppe den forstyrrende adfærd. Hvis henstillingen ikke efterkommes, kan de tilkalde politiet. Foretage foto- og videooptagelser af personer på steder med almindelig adgang for at dokumentere forstyrrelser af den offentlige orden eller øvrige strafbare forhold. På politiets anmodning overdrage optagelser til politiet, hvis de vurderes at have betydning for politimæssig opfølgning. Tryghedsvagterne får desuden et særligt telefonnummer til politiets vagtcentral, så de kan komme hurtigt i kontakt. Dialog og koordinering Vagtteam DK har allerede et veletableret samarbejde om vagtydelser med en række kommunale institutioner, herunder Greve Borgerservice og Sundhedshuset. De kender de udfordrende områder i kommunen og kan fungere som rollemodeller og tryghedsambassadører i forhold til skoler, klubber og virksomheder. Vagtteam DK vil oprette en arbejdsgruppe med base i Waves. Arbejdsgruppen skal bl.a. sikre en effektiv opstart, løbende forventningsafstemning og samarbejde med kommune, nærpoliti, beredskab m.fl. Den lokale forankring i Waves giver desuden mulighed for hurtige reaktioner i forbindelse med akutte tryghedsbehov og justeringer af vagternes ruter. Løbende tilpasning og evaluering Der er aftalt en systematisk opfølgning på vagternes arbejde via Vagtteam DK's rapporteringssystem, og input herfra vil, sammen med input fra politiet og kommunen fx gadeplansmedarbejdere mv. danne et billede af, hvor vagtindsatsen skal fokuseres. Tilsammen betyder det, at aftalen giver mulighed for at tilpasse tryghedsvagternes runderinger efter behov og andre lokale trygheds- og kriminalitetsforebyggende aktiviteter. Administrationen vil give en status på arbejdet, hvilke områder vagterne har kørt i og øvrige erfaringer med ordningen på mødet i juni 2025. Ordningen vil blive evalueret senest i januar 2026, og udvalget vil efterfølgende få en orientering. Lovgrundlag Lov om vagtvirksomhed og kommunale tryghedsvagter, § 1a, 1b og 1c samt bekendtgørelse nr. 1408 af 13. marts 2024. Økonomiske konsekvenser Orienteringen har ingen økonomiske konsekvenser for Greve Kommune. Kommunikation Administrationen vil sikre den relevante interne og eksterne kommunikation i forbindelse med tryghedsvagternes opstart. Høring Der er ikke høringspligt i denne sag . Øvrige forhold Projektleder Camilla Kjærager deltager under punktet.", "source_path": "data/greve/raw_dagsordener/Plan- og Tryghedsudvalget_2025-03-25T16:00:00+01:00_32ea91fb-f8ee-4139-92c8-a09034c19e69.json"}
{"document_id": "32ea91fb-f8ee-4139-92c8-a09034c19e69", "committee": "Plan- og Tryghedsudvalget", "meeting_date": "2025-03-25T16:00:00+01:00", "section_type": "html_fragment", "section_title": "Ukrainske flygtninge i Greve Kommune, status", "case_number": "25-001957", "agenda_index": 3, "text": "Beslutning Orienteringen blev taget til efterretning. Udvalget ønsker, at der bliver kommunikeret med en pressemeddelelse om indsatsen. Afbud: Conni Bergendorff, Kenneth Jerkel Fremstilling Sagsprocedure Plan- og Tryghedsudvalget. Resume Formålet med denne sag er at give Plan- og Tryghedsudvalget en status på de ukrainske flygtninge, som Greve Kommune har modtaget siden marts 2022. Derudover orienteres udvalget om Udlændingestyrelsens seneste fordeling af op til 10.000 ukrainere, hvor Greve Kommunes kvote 84 personer. Indstilling Administrationen indstiller, at orienteringen tages til efterretning. Sagsbeskrivelse Siden marts 2022 har Greve Kommune modtaget 305 ukrainske flygtninge. I dette tal indgår ikke udrejste som er rejst tilbage til Ukraine. Periode Antal Marts – december 2022 174 Januar – december 2023 53 Januar – december 2024 69 Januar 2025 9 Alders- og kønsfordeling Greve Kommune har modtaget en lavere andel børn (0-15 år) og ældre (67+ år) sammenlignet med landsgennemsnittet, men en større andel voksne i den erhvervsaktive alder (16-66 år). Alder Greve Kommune Procentvis fordeling Hele landet Procentvis fordeling 0-15 år 58 19,0 8.744 22,7 16-66 år 228 74,8 27.142 70,6 67 år + 19 6,2 2.565 6,7 I alt 305 100,0 38.451 100.0 Kønsmæssigt er 54,4 % af de ukrainske flygtninge i Greve Kommune kvinder, mens 45,6 % er mænd. På landsplan er fordelingen henholdsvis 59,7 % kvinder og 40,3 % mænd. Beskæftigelse I december 2024 var 133 ukrainere i alderen 16-66 år i ordinær beskæftigelse i Greve Kommune. Blandt de jobparate var 83 % i arbejde, mens det samlede tal for både jobparate og aktivitetsparate var 60 %. Dette er højere end landsgennemsnittet på henholdsvis 82 % og 53 %. De beskæftigede ukrainere i Greve Kommune arbejder primært inden for følgende brancher: Branche Antal Bygge og anlæg 31 Rejsebureau, rengøring og anden operationel service 27 Hoteller og restauranter 18 Transport 16 Andre serviceydelser 11 Handel 10 Forsørgelse I december 2024 modtog 67 ukrainere selvforsørgelses- og hjemrejseydelse, svarende til 28 % af alle voksne ukrainere i Greve Kommune. På landsplan var andelen 29 %. Antallet af ukrainere på selvforsørgelses- og hjemrejseydelse er steget fra 48 i december 2023 til 67 i december 2024. Denne stigning skyldes, at flere af de nyankomne ukrainere i 2024 kommer fra krigsramte områder i det østlige Ukraine. Mange har medbragte traumer efter krigshandlinger og/eller fysiske helbredsproblemer, hvilket gør dem uarbejdsdygtige på kort sigt. Boligsituation Den 1. februar 2025 var 232 ukrainere midlertidigt indkvarteret i lejede pavilloner eller kommunale bygninger. Antallet af ledige værelser er begrænset, og der arbejdes på at skaffe permanente boliger samt yderligere midlertidige boliger til de kommende ukrainere og flygtninge Greve Kommune forventer at modtage. Ny fordeling af ukrainske flygtninge Den 4. februar 2025 meddelte Udlændingestyrelsen, at de har visiteret cirka 50.000 ukrainere til kommunerne under særloven, og at en ny gruppe på op til 10.000 ukrainere nu skal fordeles. Det forventes, at Greve Kommune skal modtage 84 personer (Bilag 1). Lovgrundlag Lov om Integration, Særlov om midlertidig opholdstilladelse til fordrevne ukrainere Lov nr. 324 af 16 marts 2022, Lov om aktiv Beskæftigelsesindsats. Økonomiske konsekvenser Det er svært at forudsige de præcise økonomiske konsekvenser, da det afhænger af, hvor mange ukrainere der faktisk ankommer og opnår beskæftigelse. Kommunen vil blive kompenseret for merudgifter til selvforsørgelses- og hjemrejseydelse samt den aktive beskæftigelsesindsats, hvis de overstiger budgetgarantien. Da Greve Kommune har en højere andel beskæftigede ukrainere og færre på forsørgelse end landsgennemsnittet, kan det føre til et mindreforbrug i forhold til budgetgarantien. For hver ukrainer, der er i beskæftigelse i mindst seks sammenhængende måneder uden forsørgelsesydelse, modtager kommunen et resultattilskud på ca. 89.000 kr. Resultattilskud til Greve Kommune: 2023: 4,2 mio. kr. 2024: 3,5 mio. kr. 2025 er der budgetteret: 4,2 mio. kr. Høring Der er ikke høringspligt i denne sag. Øvrige forhold Centerchef for Job & Socialservice, Gitte Lind, deltager under punktet.", "source_path": "data/greve/raw_dagsordener/Plan- og Tryghedsudvalget_2025-03-25T16:00:00+01:00_32ea91fb-f8ee-4139-92c8-a09034c19e69.json"}
{"document_id": "32ea91fb-f8ee-4139-92c8-a09034c19e69", "committee": "Plan- og Tryghedsudvalget", "meeting_date": "2025-03-25T16:00:00+01:00", "section_type": "html_fragment", "section_title": "Danskundervisning for voksne udlændinge i Greve Kommune", "case_number": "25-002329", "agenda_index": 4, "text": "Beslutning Orienteringen blev taget til efterretning. Afbud: Conni Bergendorff, Kenneth Jerkel Fremstilling Sagsprocedure Plan- og Tryghedsudvalget. Resume Med denne sag får udvalget en statusorientering om voksne udlændinges deltagelse i danskundervisning i Greve Kommune. Danskuddannelsen er en vigtig del af kommunens integrationsindsats og spiller en central rolle i at styrke borgernes muligheder for at blive selvforsørgende og deltage aktivt i samfundet. Indstilling Administrationen indstiller, at orienteringen tages til efterretning. Sagsbeskrivelse Denne sag er en opfølgning på Plan- og Tryghedsudvalgets møde den 19. november 2024. Under behandlingen af midtvejsstatus for Integrations- og Hjemsendelsespolitikken efterspurgte udvalget et oplæg med fokus på data om voksne udlændinges deltagelse i danskundervisning i Greve Kommune og sammenhængen mellem denne undervisning og den samlede integrationsindsats. Kommunerne har ifølge danskuddannelsesloven (lovbekendtgørelse nr. 1010 af 22. juni 2023) pligt til at tilbyde danskuddannelse til voksne udlændinge. Målet er at give dem de sproglige færdigheder og den samfundsforståelse, der er nødvendig for at deltage aktivt i hverdagen, på arbejdsmarkedet og i uddannelsessystemet. Danskundervisningen understøtter Greve Kommunes Integrations- og Hjemsendelsespolitik 2023-2026, som har et overordnet mål om at sikre, at voksne udlændinge opnår de kompetencer, der skal til for at blive selvforsørgende. Politikken lægger vægt på, at borgere med flygtninge- og indvandrerbaggrund hurtigt udnytter deres evner og ressourcer, og bliver en aktiv del af samfundet og arbejdsmarkedet på lige fod med øvrige borgere i kommunen. Ret og pligt til danskundervisning Adgangen til danskundervisning afhænger af, hvilken type ophold en person har i Danmark. Personer, der kommer til Danmark som flygtninge eller gennem familiesammenføring, er en del af kommunens integrationsprogram. De har pligt til at deltage i danskundervisning som en del af deres integrationsforløb. Borgere fra EU- og EØS-lande samt andre udlændinge, der opholder sig i Danmark for at arbejde eller studere, har ret til at deltage i danskundervisning, men de er ikke forpligtede til det. Danskundervisningstilbud i Greve Kommune Greve Kommune har indgået aftale med Clavis om at varetage danskundervisningen. Undervisningen tilpasses individuelt efter kursisternes sproglige niveau og uddannelsesbaggrund for at sikre et målrettet undervisningsforløb. Danskundervisningen kombineres med beskæftigelsesrettede tiltag for at fremme tilknytningen til arbejdsmarkedet. Gennem samarbejde med administrationen og lokale virksomheder integreres sprogundervisning, opkvalificering og virksomhedspraktik, så borgerne hurtigt kan få fodfæste på arbejdsmarkedet. Lovgrundlag Lovbekendtgørelse nr. 1372 af 22/09/2022 om danskuddannelse til voksne udlændinge m.fl., og bekendtgørelse nr. 1045 af 24/06/2022 om Danskuddannelse til voksne udlændige m.fl. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag . Øvrige forhold Centerchef for Job & Socialservice Gitte Lind og Integrationskoordinator Birgitte Holmen deltager under punktet og præsenterer en status for deltagelse, progression og resultater for danskuddannelsen i Greve Kommune i 2024.", "source_path": "data/greve/raw_dagsordener/Plan- og Tryghedsudvalget_2025-03-25T16:00:00+01:00_32ea91fb-f8ee-4139-92c8-a09034c19e69.json"}
{"document_id": "32ea91fb-f8ee-4139-92c8-a09034c19e69", "committee": "Plan- og Tryghedsudvalget", "meeting_date": "2025-03-25T16:00:00+01:00", "section_type": "html_fragment", "section_title": "Lukket: Henvendelser til formanden ", "case_number": "", "agenda_index": 5, "text": "Orienteringen blev taget til efterretning. Afbud: Conni Bergendorff, Kenneth Jerkel", "source_path": "data/greve/raw_dagsordener/Plan- og Tryghedsudvalget_2025-03-25T16:00:00+01:00_32ea91fb-f8ee-4139-92c8-a09034c19e69.json"}
{"document_id": "32ea91fb-f8ee-4139-92c8-a09034c19e69", "committee": "Plan- og Tryghedsudvalget", "meeting_date": "2025-03-25T16:00:00+01:00", "section_type": "html_fragment", "section_title": "Orientering fra formanden/gensidig orientering", "case_number": "", "agenda_index": 6, "text": "Beslutning Orienteringen blev taget til efterretning. Afbud: Conni Bergendorff, Kenneth Jerkel Fremstilling Sagsprocedure Plan- og Tryghedsudvalget. Resume Formanden og udvalgets medlemmer orienterer om aktuelle emner. Indstilling Administrationen indstiller, at orienteringer tages til efterretning.", "source_path": "data/greve/raw_dagsordener/Plan- og Tryghedsudvalget_2025-03-25T16:00:00+01:00_32ea91fb-f8ee-4139-92c8-a09034c19e69.json"}
{"document_id": "32ea91fb-f8ee-4139-92c8-a09034c19e69", "committee": "Plan- og Tryghedsudvalget", "meeting_date": "2025-03-25T16:00:00+01:00", "section_type": "html_fragment", "section_title": "Huskeliste og orientering fra administrationen", "case_number": "", "agenda_index": 7, "text": "Beslutning Udvalget drøftede input til revision af Fingerplanen. Udvalget anbefaler, at følgende emner indgår i forslaget: at støjrestriktionszonen mindskes, så den ikke lægger restriktioner på udviklingen i Tune at transportkorridoren ophæves at sikre mulighed for kontorpladser til erhverv der ligger uden for de stationsnære områder at administrationen desuden fremlægger forslag til formulering, der giver mulighed for at udvikle eksisterende bygninger inden for grøn kile Administrationen orienterede yderligere om følgende: Tryghedsmåling 2025 Den 4. februar 2025 (pkt. 7) besluttede Plan- og Tryghedsudvalget at få Epinion til at gentage den tryghedsmåling, der blev gennemført første gang i 2022. Målingen gennemføres som en online spørgeskemaundersøgelse blandt alle borgere over 15 år i Greve Nord og udvalgte borgere i det øvrige Greve (stikprøve). Borgerne får besked i e-Boks, og der bliver fulgt op per telefon og sms. Dataindsamlingen starter den 26. marts 2025 og løber til og med uge 16. Resultaterne af tryghedsmålingen bliver forventeligt præsenteret på Plan- og Tryghedsudvalgets møde den 3. juni 2025. Afbud: Conni Bergendorff, Kenneth Jerkel Fremstilling Sagsprocedure Plan- og Tryghedsudvalget. Resume Administrationen orienterer om aktuelle emner. Indstilling Administrationen indstiller, at orienteringer tages til efterretning. Sagsbeskrivelse Lokalrådsmøde Der blev afholdt lokalrådsmøde den 28. februar 2025 og referat fra mødet er vedlagt som bilag 1. Borgmesterbrev vedr. mulighed for planlægning for ejerboliger Regeringen indgik en planlovsaftale i 2022. Parterne bag aftalen har bl.a. aftalt at igangsætte et udvalgsarbejde om ejerboliger i de større byer med henblik på at give kommunerne yderligere muligheder for at sikre et varieret boligudbud. I lyset af den hastige byudvikling skrev en række borgmestre tilbage i november 2023 til daværende Kirkeminister, minister for landdistrikter og minister for nordisk samarbejde, Louise Schack Elholm, og gjorde opmærksom på, at det er vigtigt, at denne mulighed skabes med den igangværende planlovsrevision. Borgmestrene påpegede, at de inden for de senere år har oplevet, at der i mange nye boligområder fortrinsvis eller udelukkende bygges boliger til privat udlejning. Denne udvikling gør det svært at sikre de blandede og mangfoldige boligområder og byer, som de har et stort ønske om. Der er derfor brug for handling nu, så kommunerne får mulighed for at udvikle blandede bydele, og ikke kun får bydele domineret af private udlejningsboliger. Greve Kommunes borgmester var medunderskriver på brevet. Den nuværende minister for By-, Land- og Kirkeministeriet, Morten Dahlin svarede tilbage i december 2023, at man ville kigge nærmere på det, da det rejste en række juridiske spørgsmål, men at det var forventningen, at udvalget ville komme med en afrapportering i første halvår af 2024. De samme borgmestre har nu sendt en nyt brev til minister for By-, Land- og Kirkeministeriet, Morten Dahlin, hvor man anmoder ministeren op at følge op på rapporten for at muliggøre krav om ejer- og andelsboliger i planlægningen for byområder. Greve Kommunes borgmester er medunderskriver på brevet jf. bilag 2. Revision af Fingerplanen Ministeren for By-, Land- og Kirkeministeriet, Morten Dahlin, har sat gang i en revision af Fingerplanen. Fingerplanen skaber de overordnede rammer for den fysiske planlægning i hovedstadsområdet. Det betyder, at hovedstadskommuner i deres kommune- og lokalplanlægning skal følge fingerplanens bestemmelser, principper og arealudpegninger. Fingerplanen opdeler hovedstadsområdet i fire geografiske områdetyper, og der gælder særlige bestemmelser for den kommunale planlægning i hver af de fire områdetyper: i) Det indre storbyområde, ii) Det ydre storbyområde, iii) Det øvrige hovedstadsområde og iv) De grønne kiler. Fingerplanrevisionen sætter særlig fokus på nye placeringsbehov (herunder ift. stationsnærhedsprincippet, tekniske- og forsyningsanlæg og nye typer af erhverv) samt anvendelsen af rekreative værdier i de grønne kiler. Den 10. marts 2025 var hovedstadsområdets borgmestre inviteret til et opstartsmøde, hvor ministeren orienterede om den kommende proces mv. Hovedstadskommunerne har nu mulighed for inden den 2. juni 2025 at indsende idéer og forslag til den kommende revision. Foreningen \"Nej Til Ring 5\" opfordrer i vedhæftede brev (jf. bilag 3) kommunen til at foreslå transportkorridoren ophævet ifm. at kommunen indsender høringssvar til den forestående revision af Fingerplan 2019. Administrationen vil fremlægge en sag med bud på idéer og forslag fra Greve Kommune til det kommende møde i Plan- og Tryghedsudvalget (29. april 2025). Plan- og Tryghedsudvalget har mulighed for allerede nu at give eventuelle input, som kan danne baggrund for den kommende sag. Information om udpegning af industriparker og indmeldelsesrunde Ministeren for By-, Land- og Kirkeministeriet, Morten Dahlin, og ministeren for Erhvervsministeriet, Morten Bødskov, har skrevet til landets borgmestre vedr. muligheden for at indmelde, om kommunen ønsker en industripark. Der sigtes mod at udpege fem, større sammenhængende arealer til industriparker forbeholdt produktionserhverv på baggrund af ansøgninger fra kommunerne. Indmeldelsesrunden starter den 10. marts og slutter den 15. maj 2025. Administrationens vurdering er, at kommunen ikke har de nødvendige arealer til en industripark, og derfor forventer administrationen ikke at melde noget ind. Vedlagt er brev til borgmesteren om udpegning af industriparker (jf. bilag 4) og notat vedr. information om indmeldelsesrunde (jf. bilag 5).", "source_path": "data/greve/raw_dagsordener/Plan- og Tryghedsudvalget_2025-03-25T16:00:00+01:00_32ea91fb-f8ee-4139-92c8-a09034c19e69.json"}
{"document_id": "32ea91fb-f8ee-4139-92c8-a09034c19e69", "committee": "Plan- og Tryghedsudvalget", "meeting_date": "2025-03-25T16:00:00+01:00", "section_type": "html_fragment", "section_title": "Plan- og Tryghedsudvalgets mødekalender 2025", "case_number": "", "agenda_index": 8, "text": "Beslutning Orienteringen blev taget til efterretning. Afbud: Conni Bergendorff, Kenneth Jerkel Fremstilling Sagsprocedure Plan- og Tryghedsudvalget. Resume Der gives et overblik over møder og aktiviteter. Indstilling Administrationen indstiller, at orienteringen tages til efterretning. Sagsbeskrivelse Møde og aktivitetskalenderen er vedlagt som bilag.", "source_path": "data/greve/raw_dagsordener/Plan- og Tryghedsudvalget_2025-03-25T16:00:00+01:00_32ea91fb-f8ee-4139-92c8-a09034c19e69.json"}
{"document_id": "32ea91fb-f8ee-4139-92c8-a09034c19e69", "committee": "Plan- og Tryghedsudvalget", "meeting_date": "2025-03-25T16:00:00+01:00", "section_type": "html_fragment", "section_title": "Underskriftsark", "case_number": "", "agenda_index": 9, "text": "Beslutning Afbud: Conni Bergendorff, Kenneth Jerkel Fremstilling Sagsprocedure Plan- og Tryghedsudvalget. Resume Elektronisk underskriftsark.", "source_path": "data/greve/raw_dagsordener/Plan- og Tryghedsudvalget_2025-03-25T16:00:00+01:00_32ea91fb-f8ee-4139-92c8-a09034c19e69.json"}
