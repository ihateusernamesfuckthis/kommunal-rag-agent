{"document_id": "5b2abc1a-793d-486e-b16a-8d008eeb7e58", "committee": "Kultur- og Fritidsudvalget", "meeting_date": "2023-05-24T17:00:00+02:00", "section_type": "html_fragment", "section_title": "Godkendelse af dagsorden", "case_number": "21-014482", "agenda_index": 0, "text": "Beslutning Godkendt. Ikke til stede: Lone Mortensen (V). Fremstilling Sagsprocedure Kultur- og Fritidsudvalget. Resume Godkendelse af dagsorden for mødet den 24. maj 2023. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Kultur- og Fritidsudvalget_2023-05-24T17:00:00+02:00_5b2abc1a-793d-486e-b16a-8d008eeb7e58.json"}
{"document_id": "5b2abc1a-793d-486e-b16a-8d008eeb7e58", "committee": "Kultur- og Fritidsudvalget", "meeting_date": "2023-05-24T17:00:00+02:00", "section_type": "html_fragment", "section_title": "Dialogmøde med Fritidsrådet og Idrætsrådet", "case_number": "22-015354", "agenda_index": 1, "text": "Beslutning Godkendt. Ikke til stede: Lone Mortensen (V). Fremstilling Sagsprocedure Kultur- og Fritidsudvalget Resume Kultur- og Fritidsudvalget har et årligt dialogmøde med Fritidsrådet og Idrætsrådet. Det enkelte råd sætter dagsorden og planlægger indholdet af mødet. Kultur- og Fritidsudvalget indgår i dialogen med de to råd. Indstilling Administrationen indstiller, at udvalget tager baggrundsinformation om dialogmøde med Fritidsrådet og Idrætsrådet til efterretning. Sagsbeskrivelse Der afholdes hvert år et dialogmøde med Fritidsrådet og Idrætsrådet. Det er det enkelte råd der sætter dagsordenen og planlægger indholdet af mødet. Administrationen har bedt rådene overveje, hvilke budskaber og emner de ønsker at drøfte med udvalget, og hvordan de vil formilde det. Dialogmøderne i 2023 er planlagt således: kl. 17.00-17.45: Dialogmøde med Fritidsrådet kl. 17.45-18.30: Dialogmøde med Idrætsrådet Der er ikke planlagt spisning med de to råd. Lovgrundlag Idrætsrådet og Fritidsrådet arbejder efter et kommissorium, der er godkendt af byrådet. Kommissoriet beskriver bl.a. formål, sammensætning og kompetencer. Rådenes kompetencer Idrætsrådet og Fritidsrådet skal af administrationen og fagudvalgene inddrages i alle sammenhænge af generel betydning for den folkeoplysende virksomhed vedrørende politik, budget og tilskud (Greveordningen) (jf. §35 i folkeoplysningsloven). Derud over har rådene ret til at få rejst en sag i Kultur- og Fritidsudvalget. Fritidsrådet og Idrætsrådet skal i samarbejde rådgive og anbefale Kultur og Fritidsudvalget i forbindelse med: Fordeling af lokaler og arealer indendørs- og udendørs til folkeoplysende virksomhed, herunder deltagelse i beslutninger omkring administrative hjælpeværktøjer. Godkendelse af retningslinjer for / ændringer af Greveordningen. Herunder retningslinjer for udbetaling, administration, gebyr/betaling på lån af offentlige lokaler samt udvælgelse af modtagere af puljemidler m.v. Godkendelse af en politik for den folkeoplysende virksomhed i kommunen, Kultur-, idræts-, og fritidspolitikken / ændringer / opfølgning af disse samt handleplaner og opgaver i øvrigt, der udløses af disse. Fordeling af tilskudsrammen Godkendelse af det samlede regnskab på fritidsområdet Kommissorium for Fritidsrådet kan ses i bilag 1 og kommissorium for Idrætsrådet kan ses i bilag 2. Økonomiske konsekvenser Sagen har ingen økonomiske konsekvenser for Greve Kommune.", "source_path": "data/greve/raw_dagsordener/Kultur- og Fritidsudvalget_2023-05-24T17:00:00+02:00_5b2abc1a-793d-486e-b16a-8d008eeb7e58.json"}
{"document_id": "5b2abc1a-793d-486e-b16a-8d008eeb7e58", "committee": "Kultur- og Fritidsudvalget", "meeting_date": "2023-05-24T17:00:00+02:00", "section_type": "html_fragment", "section_title": "Fordeling af tilskud til handicapaktiviteter", "case_number": "23-004379", "agenda_index": 2, "text": "Beslutning 1. Godkendt 2. Udvalget besluttede, at restmidlerne føres tilbage til Idrætspuljen, Fritidspuljen og Talent- og Elitestøtten. Ikke til stede: Lone Mortensen (V). Fremstilling Sagsprocedure Kultur- og Fritidsudvalget Resume Kultur- og Fritidsudvalget besluttede i 2022 fremadrettet at uddele tilskud til handicapaktiviteter som en særskilt del under Idræts- og Fritidspuljerne. Udvalget skal i denne sag forholde sig til ansøgninger i 2023 og fordeling af puljen. Indstilling Administrationen indstiller, at udvalget 1. godkender administrationens indstilling til fordeling af tilskud til handicapaktiviteter 2. beslutter om restmidler i puljen på i alt 59.932 kr. skal tilgå kassen eller føres tilbage til Idrætspuljen, Fritidspuljen og talent- og elitestøtten Sagsbeskrivelse Baggrund Kultur- og Fritidsudvalget godkendte den 1. juni 2022 retningslinjerne for tilskud til handicapaktiviteter. I 2023 har det for første gang været muligt at ansøge om tilskuddet. Puljen har til formål at give tilskud til foreningsaktiviteter indenfor handicapområdet for at skabe bedre tilbud for personer i Greve Kommune med handicap/funktionsnedsættelser. Administrationen har vurderet ansøgningerne med udgangspunktet i retningslinjerne for puljen. I retningslinjerne fremgår, at administrationen i vurderingen af ansøgningerne skal inddrage to repræsentanter fra Handicaprådet, én repræsentant fra Idrætsrådet samt én repræsentant fra Fritidsrådet. Årets ansøgninger Tre foreninger har indsendt ansøgninger om tilskud til handicapaktiviteter. Det drejer sig om Greve Håndbold, Sejlklubben Køge Bugt og Adamslyst Rideklub. Foreningerne har ansøgt om tilskud for i alt 316.568 kr. Der kan søges om tilskud for 1, 2 eller 3 år ad gangen, og i dette puljeår er der ansøgt om tilskud for 134.569 kr. Såfremt foreninger har ansøgt om et flerårigt tilskud, udbetales beløbet for første år under dette års pulje. Under næste års ansøgningsrunde vurderes forløbet, og der tages stilling til, hvorvidt tilskuddets størrelse skal op- eller nedjusteres. Inddragelse Administrationen holdt den 28. marts 2023 møde med repræsentanterne. Til mødet gennemgik administrationen overvejelserne til ansøgningerne, som repræsentanterne kom med deres bemærkninger til. Administrationen og repræsentanterne er enige i vurderingen af ansøgninger på nær i ét enkelt tilfælde. I ansøgningen fra Greve Håndbold anbefaler administrationen et reduceret tilskud til udstyr, mens repræsentanterne anbefaler fuld bevilling. Greve Håndbold søger om tilskud til redskaber såsom bolde, kegler og overtræksveste. Det er administrationens vurdering, at dette ikke er en særlig merudgift ud over det forventelige for et foreningshold, og derfor anbefaler administrationen, at der fratrækkes et beløb fra redskabsposten i ansøgningen. Repræsentanternes vurdering er, at fordi det er et forholdsvist nyt initiativ som mange børn og unge med funktionsnedsættelser kan få gavn af, bør dette støttes. Anbefalede bevillinger En uddybende vurdering af ansøgningerne fremgår af bilag. Forening Ansøgt beløb Administrativ anbefaling til bevilling Greve Håndbold Lykkeliga 52.150 kr. i 2023 40.000 kr. i 2024 92.150 kr. i alt 43.650 kr. i 2023 32.500 kr. i 2024 76.150 kr. i alt (Repræsentanter anbefaler fuld bevilling) Sejlklubben Køge Bugt VHF-radioer 9.751 kr. i alt 9.751 kr. Sejlklubben Køge Bugt Højtryksrenser 1.667 kr. i alt 1.667 kr. Adamslyst Rideklub Handicapridning 71.000 kr. pr. år i tre år 213.000 kr. i alt 35.000 kr. pr. år i tre år I alt for 2023 anbefales tilskud for 90.068 kr. i 2023. Dette betyder, at der er restmidler i puljen for 59.932 kr. Uforbrugte midler Midlerne til puljen kommer fra rammen for Idrætspuljen, Fritidspuljen og talent- og elitestøtte. De uforbrugte midler fra puljen kan enten gå tilbage til rammen og blive fordelt under førnævnte puljer, eller tilgå kassen og indgå i Byrådets samlede prioritering. Lovgrundlag Folkeoplysningsloven og Kultur- og Fritidsudvalgets godkendte kriterier for tilskud til handicapaktiviteter. Økonomiske konsekvenser Fordelingen af puljemidlerne finansieres inden for den tildelte ramme til tilskud til handicapaktiviteter i 2023, som er på 150.000 kr. under Kultur- og Fritidsudvalgets budget. Tidsplan Tilskuddene udbetales til foreningerne umiddelbart før sæsonstart, som er den 1. september 2023.", "source_path": "data/greve/raw_dagsordener/Kultur- og Fritidsudvalget_2023-05-24T17:00:00+02:00_5b2abc1a-793d-486e-b16a-8d008eeb7e58.json"}
{"document_id": "5b2abc1a-793d-486e-b16a-8d008eeb7e58", "committee": "Kultur- og Fritidsudvalget", "meeting_date": "2023-05-24T17:00:00+02:00", "section_type": "html_fragment", "section_title": "Partnerskaber med foreninger i 2023", "case_number": "23-004821", "agenda_index": 3, "text": "Beslutning 1. Godkendt med en bemærkning om, at udvalget ønsker forelagt en sag, hvor rammerne for partnerskaber kan drøftes samt at 2024 bevillingen til Tune IF finansieres fra næste års idrætspulje. 2. Taget til efterretning. Ikke til stede: Lone Mortensen (V). Fremstilling Sagsprocedure Kultur- og Fritidsudvalget Resume Greve Kommune indgår partnerskaber med foreninger for at opnå ønskede effekter beskrevet i Kultur-, Idræts-, og Fritidspolitikken. Udvalget skal i denne sag forholde sig til ansøgninger i 2023 og fordeling af puljen. Evaluering af partnerskaber fra 2021/2022 er vedlagt sagen som bilag til udvalgets orientering. Indstilling Administrationen indstiller, at de anbefalede partnerskaber godkendes. at evalueringen af partnerskaber for 2021/2022 tages til efterretning. Sagsbeskrivelse Partnerskaber mellem kommunen og foreningerne kan spænde bredt. Det kan være konkrete samarbejder mellem foreninger og kommunale enheder som skoler, daginstitutioner, plejecentre, kulturinstitutioner, sundhedspleje. Det kan også være selvstændige foreningsaktiviteter, der med støtte via et partnerskab løfter et politisk prioriteret indsatsområde i en særlig grad. I alt 11 foreninger har ansøgt om 12 partnerskaber for i alt 633.000 kr. Fire af ansøgningerne er to-årige partnerskaber, mens resten er etårige. Der er budgetteret 377.539 kr. til partnerskaber med foreninger i 2023. Administrativ vurdering af ansøgningerne I den administrative vurdering er lagt vægt på følgende: Der er prioriteret indsatser, der understøtter ambitioner og værdier i Kultur-, Idræts- og Fritidspolitikken og Byrådets Vision Naturligvis Greve om et aktivt foreningsliv, der understøtter mulighederne for aktive fællesskaber. Timelønninger er nedjusteret svarende til retningslinjer for instruktørlønninger ved tilskud til handicapaktiviteter og Idrætspuljen. Flere ansøgninger eller dele af ansøgninger omhandler samarbejde med skoler a la åben-skole er ikke prioriteret, da medfinansieringen af dette er fjernet fra skoleområdet, og derfor har det ikke været en del af kriterierne bag partnerskaber. Tune IF har ansøgt om partnerskab til projektet Faglig Fordybelse. Greve Kommune har gennem ti år givet et årligt tilskud på 66.000 kr. til projektet. Administrationen anbefaler, at der gives et etårigt partnerskab til projektet, og at Kultur- og Fritidsudvalget tager stilling til, om man ønsker fremadrettet at give tilskud til projektet, og i givet fald hvor finansieringen skal findes. Greve Fodbold har ansøgt om to partnerskaber. Administrationens anbefaling er, at et af projekterne prioriteres for at få størst udbytte af indsatsen. Det er administrationens vurdering, at partnerskabet om et sundt liv i bevægelse bør prioriteres af de to ansøgninger, da dette rammer en anden målgruppe gennem fodbold, end Hundige Boldklubs gør. Forening Titel på partnerskab Ansøgt beløb i kr. Administrativ anbefalet bevilling i kr. Greve Gymnastik og Trampolin Motorisk træning for børnehavebørn 15.000 15.000 Greve Cykle Club Børnetour 2023 35.000 17.039 Tune IF (toårigt partnerskab) Faglig fordybelse 154.000 66.000 Hundige Boldklub (toårigt partnerskab) Rekruttering og fastholdelse af medlemmer og trænere i klubben 130.000 130.000 Greve Atletik Der skal være plads til alle 20.000 12.000 Greve Bordtennis SFO-samarbejde 21.000 18.000 Greve Strands Badmintonklub Rekruttering og aktivering af børn til badminton 65.000 15.000 Sydkystens Karateklub Øget fysik, velvære, glæde og sammenhold for børn, unge og voksne 39.000 39.000 Greve Karate Skoleklar og parat for storbørnsgrupper i børnehaver 4.000 2.500 Greve Fodbold (toårigt partnerskab) Den bedste indgangsvinkel til et langt og sundt liv i bevægelse 50.000 30.000 Greve Fodbold (toårigt partnerskab) Bedre inklusion og onboarding af unge med anden etnisk baggrund 50.000 0 Greve Håndbold Fastholdelse af unge i håndbold 50.000 23.000 Total 633.000 377.539 Evaluering af partnerskaber 2021/2022 Idræts- og Fritidssekretariatet har evalueret partnerskaber fra 2021 og 2022. Notat om evaluering er vedlagt sagen som bilag. Overordnet kan det konkluderes, at gennem partnerskaberne har foreningerne formået at fastholde og inkludere borgere i aktive fællesskaber og skabt tilbud til målgrupper, der ellers kan have svært ved at indgå i foreningslivet. Evalueringen er indgået i vurderingen af nye ansøgninger, hvor det har været relevant. Lovgrundlag De politisk besluttede retningslinjer for partnerskabsaftaler med foreninger i Greve Kommune. Økonomiske konsekvenser Der er budgetteret med 377.539 kr. til partnerskaber med foreninger i 2023. Tidsplan Tilskuddene udbetales til august ved sæsonstart.", "source_path": "data/greve/raw_dagsordener/Kultur- og Fritidsudvalget_2023-05-24T17:00:00+02:00_5b2abc1a-793d-486e-b16a-8d008eeb7e58.json"}
{"document_id": "5b2abc1a-793d-486e-b16a-8d008eeb7e58", "committee": "Kultur- og Fritidsudvalget", "meeting_date": "2023-05-24T17:00:00+02:00", "section_type": "html_fragment", "section_title": "I/S Hedeland Budget 2024", "case_number": "23-004847", "agenda_index": 4, "text": "Beslutning Godkendt. Ikke til stede: Lone Mortensen (V). Fremstilling Sagsprocedure Kultur- og Fritidsudvalget, Økonomiudvalget og Byrådet Resume I/S Hedelands budgetforslag for 2024 blev godkendt af Hedelands bestyrelse den 31. marts 2023. Greve Kommunes tilskud er på niveau med tidligere år. I/S Hedeland sender forslag til budget 2024 til interessenternes godkendelse. Indstilling Administrationen indstiller, at I/S Hedelands budget for 2024 godkendes. Sagsbeskrivelse Bestyrelsen for I/S Hedeland godkendte på bestyrelsesmødet den 31. marts 2023 budget for 2024. Det totale budgetforslag for 2024 balancerer med et tilskud fra de tre interessentkommuner på i alt kr. 5.864.814 og fordeler sig således: Resultat af momsregistreret virksomhed kr. 125.391 i overskud Indtægter ordinær drift udgør kr. 1.025.462 Udgifter ordinær drift udgør kr. 6.663.459 Finansielle omkostninger kr. 26.764 Anlægsudgifter kr. 753.146 Lovgrundlag I henhold til I/S Hedelands vedtægter indbetaler de tre interessentkommuner et årligt tilskud i liges store andele og indskudskapitalen fastlægges i forbindelse med den årlige budgetlægning. Forslag om budget for det kommende regnskabsår fremsendes til byrådet senest seks måneder før den gældende frist for vedtagelse af interessentkommunernes budgetter. Interessentkommunernes skal godkende budgetforslaget, og således også den årlige andel fra hver kommune. Enhver af interessenterne er i henhold til vedtægterne berettiget til med et års varsel til et regnskabsårs udløb at opsige sin deltagelse i interessentskabet, såfremt Indenrigsministeriet finder rimelig grund hertil. Den opsigende interessent hæfter uanset opsigelsen for de inden udtrædelsens optagne lån og påtagne garantiforpligtelser. Vilkårene for udtrædelsen fastsættes af Indenrigsministeriet. Ønsker Greve Kommune ikke at give tilskud til samarbejdet i Hedelandet og opsige samarbejdet, kan det dermed først være gældende for budget 2025. Økonomiske konsekvenser Af den totale finansiering på kr. 5.864.814 bidrager de tre interessentkommuner Greve, Høje-Taastrup og Roskilde med en andel på kr. 1.954.938 fra hver kommune. Greve Kommunens tilskud er dermed på niveau med tidligere år. Budgettets udgiftsposter er fremskrevet med Kommunernes Landsforenings generelle skøn over prisudviklingen fra 2023 til 2024. Ligeledes er der generelt foretaget en tilsvarende fremskrivning af øvrige poster i budgettet.", "source_path": "data/greve/raw_dagsordener/Kultur- og Fritidsudvalget_2023-05-24T17:00:00+02:00_5b2abc1a-793d-486e-b16a-8d008eeb7e58.json"}
{"document_id": "5b2abc1a-793d-486e-b16a-8d008eeb7e58", "committee": "Kultur- og Fritidsudvalget", "meeting_date": "2023-05-24T17:00:00+02:00", "section_type": "html_fragment", "section_title": "I/S Hedeland Regnskab 2022", "case_number": "23-004848", "agenda_index": 5, "text": "Beslutning Taget til efterretning med en bemærkning om, at udvalget ikke ønsker at modtage anmodninger om tillægsbevillinger i løbet af budgetåret. Ikke til stede: Lone Mortensen (V). Fremstilling Sagsprocedure Kultur- og Fritidsudvalget, Økonomiudvalget og Byrådet Resume I/S Hedelands årsregnskab fremsendes til orientering. Årsrapporten præsenterer et år med usædvanligt mange besøgende grundet Spejdernes Lejr. Regnskabet for 2022 viser et ekstraordinært driftsoverskud på kr. 5.345.399 grundet salg af gravning af grus. Byrådet bedes tage sagen til efterretning. Indstilling Administrationen indstiller, at I/S Hedelands årsberetning 2022 tages til efterretning. Sagsbeskrivelse Baggrund I/S Hedeland har til formål er at etablere og drive det størst muligt sammenhængende offentlig tilgængelige fritids- og friluftsområde i grusgravene, beliggende i Greve, Roskilde og Høje-Taastrup Kommune. Hedeland er forpligtet til løbende at opkøbe de udgravede arealer i de tre kommuner (inden for et afgrænset areal) og etablere rekreative arealer. Hedeland er kontraktligt forbundet til disse jordopkøb og sparer løbende op via deres egenkapital til dette. Derudover arbejder Hedeland efter en Udviklingsplan, der blev godkendt i byrådet i 2017, hvormed I/S Hedeland skal arbejde for at understøtte initiativer under temaerne: Forretning (så som udlejning og events), Fysik (så som MBT-spor og ridestier) og Formidling (så som Facebook). I/S Hedeland bidrog også med 3,0 mio. kr. til finansieringen af Spejdernes Lejr 2022. Årsberetning 2022 2022 har været et år præget af Spejdernes Lejr, som blev afholdt i Hedeland Naturpark. Spejdernes Lejr har også været en milepæl i udviklingsplanen for Hedeland naturpark. I I/S Hedeland arbejdes der efter en politisk godkendt udviklingsplan 2017-2030 og handleplan med tre pejlemærker: Fysik, formidling og forretning. 2022 har budt på nedenstående initiativer under pejlemærkerne. Forretning: Storskala signaturevent Spejdernes Lejr 2022 for 32.000 deltagere og 80.000 gæster. Afviklet i et samarbejde med ejerkommunerne og ved hjælp af knap 5.000 lejrfrivillige fra spejdernes fem medlemskorps. Spejdernes Lejr efterlod flere blivende installationer i form af: Læringsspiralen , som er et mødested om de 17 verdensmål målrettet skolebørn. Etableret fem infrastrukturpunkter med strøm, vand og tanke til spildevand. Etablering af kloakledning, som kan bringes til brug ved fremtidige storskalaarrangementer. Spejdernes Lejr medførte en pressedækning i landsdækkende medier herunder DR Nyheder, TV2 News og DR Vejret. En presseomtale svarende til en annonceværdi på 52 mio. kr. Opera Hedeland har fremført Giuseppe Verdis opera Aida med i alt ca. 9000 publikummer til hovedproduktionen og ca. 1000 skoleelever til skoleforestillingen. Derud over har der været cirka 50 andre arrangementer med mere end 5.000 deltagere. Fysik: Etablering af The Canyon i Reerslev Grusgrav med p-plads, stier, ridestier og MTB-spor. Nye MTB-spor i The Canyon er koblet sammen med de øvrige spor i Hedeland, så man kan cykle en lang rute i Hedeland. De nye MTB-spor er etableret af foreningen Hedelands MTB's sporbyggerlaug. Bygningerne, der huser Hedelands sekretariat, er blevet malet. Formidling: Facebookgruppen \"Brugere af Hedeland\" er nu på over 4.000 medlemmer og er steget med 600 nye medlemmer i 2022. Se hele årsberetningen i bilag 1, side 9. Årets regnskabsmæssige resultat Revisionen har ikke givet anledning til bemærkninger. Se hele årsregnskabet i bilag 1, s. 13. Totalregnskabet for 2022 udviser i henhold til regnskabsopgørelsen et driftsoverskud på kr. 5.345.399, en aktivsum på kr. 15.158.024 og en egenkapital på kr. 11.921.663. Der er et samlet driftsresultat på kr. 5.213.412, som primært kan henføres til en ekstraordinær indtægt som følge af gravning af grus på enkelte af I/S Hedelands arealer. Det kommunale tilskud fra Greve, Høje Taastrup og Roskilde udgjorde i 2022 kr. 5.583.405, hvor kr. 4.374.849 blev anvendt til drift og kr. 1.207.556 til anlæg I/S Hedelands ordinære driftsvirksomhed består udover de kommunale tilskud også af indtægter fra gravning af grus, køretilladelser, entréafgifter og øvrig bygnings- og arealudlejning af bl.a. areallejeaftaler, Amfiteatret og naturhytten. Det er dog usædvanligt at I/S Hedeland er høje indtægter på gravning af grus som i 2022, og pengene skal anvendes til jordopkøb. Indtægter fra den ordinære driftsvirksomhed: Kommunale driftstilskud fra Greve, Høje Taastrup og Roskilde 4.374.849 kr. Lejeindtægter 1.018.757 kr. Diverse indtægter (bl.a. gravning af grus) 6.053.979 kr. Indtægter i alt 11.447.585 kr. Anlægsregnskabet Anlægsbudgettet for 2022 var på 1.207.556 kr. som svarer til det samlede kommunale tilskud. Der har været et forbrug på 1.339.543 kr. og dermed et merforbrug på 131.987 kr. Regnskabet indeholder en fortegnelse over igangværende og afsluttede anlægsarbejder pr. 31. december 2022 (Bilag 1, note 10 og 11). Lovgrundlag Vedtægter for I/S Hedeland, hvor det fremgår af §12, at regnskabet skal godkendes af bestyrelsen og interessentkommunerne skal orienteres. Årsregnskabet er udarbejdet efter kravene i bekendtgørelsen om kommunernes budget og regnskabspraksis. Økonomiske konsekvenser Sagen har ingen økonomiske konsekvenser for Greve Kommune. I henhold til vedtægten for I/S Hedeland betragtes interessenternes indskud som en nettobevilling, hvorfor der ikke sker refusion/opkrævning af eventuel difference mellem budgettet og regnskabet.", "source_path": "data/greve/raw_dagsordener/Kultur- og Fritidsudvalget_2023-05-24T17:00:00+02:00_5b2abc1a-793d-486e-b16a-8d008eeb7e58.json"}
{"document_id": "5b2abc1a-793d-486e-b16a-8d008eeb7e58", "committee": "Kultur- og Fritidsudvalget", "meeting_date": "2023-05-24T17:00:00+02:00", "section_type": "html_fragment", "section_title": "Budgetopfølgning 1 (2023)", "case_number": "23-003096", "agenda_index": 6, "text": "Beslutning Sagen taget til efterretning med bemærkning om, at udvalget ønsker fremlagt et diagram over udvalgets udgiftsområder. Fremstilling Sagsprocedure Kultur- og Fritidsudvalget Resume I indeværende sag orienteres fagudvalget om indholdet i budgetopfølgning 1 2023 inden for eget udvalgsområde. Budgetopfølgning 1 2023 blev behandlet af Byrådet den 15. maj 2023. Indstilling Administrationen indstiller, at sagen tages til efterretning. Sagsbeskrivelse Indeværende sag skal ses i sammenhæng med den samlede budgetopfølgning 1 2023, som er udarbejdet pr. 28. februar og blev behandlet af Byrådet den 15. maj 2023. Det korrigerede budget for Kultur- og Fritidsudvalget udgør 65,0 mio. kr., som alle ligger inden for servicerammen. Områder under Kultur- og Fritidsudvalget Der forventes budgetoverholdelse indenfor udvalgets område og dermed er der ikke indmeldte nogle afvigelser til budgettet. Økonomiske konsekvenser Sagen har ingen selvstændig økonomiske konsekvenser, da det bevillingsmæssige er besluttet i budgetopfølgning 1, som blev behandlet af Byrådet den 15. maj 2023.", "source_path": "data/greve/raw_dagsordener/Kultur- og Fritidsudvalget_2023-05-24T17:00:00+02:00_5b2abc1a-793d-486e-b16a-8d008eeb7e58.json"}
{"document_id": "5b2abc1a-793d-486e-b16a-8d008eeb7e58", "committee": "Kultur- og Fritidsudvalget", "meeting_date": "2023-05-24T17:00:00+02:00", "section_type": "html_fragment", "section_title": "Orientering om årsregnskab 2022 og revisionsberetning", "case_number": "22-010546", "agenda_index": 7, "text": "Beslutning Orienteringen blev taget til efterretning. Ikke til stede: Lone Mortensen (V). Fremstilling Sagsprocedure Alle fagudvalg. Resume Årsregnskab 2022 og revisionens beretning er jf. Styrelsesloven godkendt i Økonomiudvalget og Byrådet. Ifølge tidsplanen for årsregnskabet orienteres fagudvalgene efterfølgende. Indstilling Administrationen indstiller, at orienteringen om det samlede årsregnskab 2022 og revisionens beretning tages til efterretning. Sagsbeskrivelse Administrationen har udarbejdet årsregnskab 2022 efter gældende regler fra Indenrigs- og Sundhedsministeriet. Å rsregnskabet er den 1. april 2023 punkt 12, afgivet af Byrådet til revisionen, efter indstilling fra Økonomiudvalget, til gennemgang og påtegning. Dette i henhold til den kommunale styrelseslov. Byrådet har den 15. maj 2023 punkt 18, efter indstilling fra Økonomiudvalget, godkendt årsregnskabet og revisionens beretning. Jævnfør tidsplanen orienteres fagudvalgene efterfølgende. Revisionsberetning Greve Kommunes revisionsfirma PwC har afsluttet revision af årsregnskabet for 2022 og udarbejdet en revisionsberetning. Revisionen har ikke givet anledning til forbehold, og afgiver derfor revisionspåtegning til årsregnskab 2022. Der er ingen revisionsbemærkninger til regnskab 2022, hvormed det er revisionens opfattelse, at regnskabet giver et retvisende billede af kommunens finansielle situation. Revisionen har blandt andet påset, at regnskabet er retvisende uden væsentlige fejlinformationer. Revisionen har pligt til at afgive revisionsbemærkninger, såfremt det vurderes, at eksempelvis regnskabet i væsentligt omfang ikke opfylder kravene i Indenrigs- og Sundhedsministeriets regelsæt, eller der er disponeret i strid med gældende love og bestemmelser mv. Da der ikke er revisionsbemærkninger til regnskab 2022, er der ikke udarbejdet besvarelse til revisionsberetningen. Revisionsberetningen indeholder observationer og anbefalinger på forskellige områder, som administrationen vil arbejde videre med. Årsregnskab 2022 Greve Kommunes regnskab for 2022 afspejler et år, hvor kommunen har været ramt af prisstigninger, kurstab, udgifter til fordrevne fra Ukraine og en voldsom vækst i udgifterne til de specialiserede socialområder, derudover har kommunen haft store anlægsinvesteringer. Af tabellen på følgende side fremgår hovedtallene fra kommunens regnskabsopgørelse fra årsregnskab 2022. Tabel 1. Hovedtal. Kolonne a-d indeholder budget og regnskab for 2022, og kolonne e henviser til det restkorrigerede budget i 2022. Beløb i 1.000 kr. Oprindeligt budget 2022 (a) Tillægsbevillinger og omplaceringer 2022 (b) Korrigeret budget 2022 (c) Forbrug 2022 (d) Restkorr . budget 2022 (e) Skatter m.v. -3.269.247 9.552 -3.259.695 -3.255.275 -4.420 Driftsudgifter netto* 3.154.600 23.615 3.178.215 3.171.885 6.330 Renter 1.366 1.659 3.025 11.661 -8.636 Ordinært driftsresultat* -113.281 34.826 -78.455 -71.729 -6.726 Anlæg ekskl. Køb og salg 138.400 53.694 196.782 120.486 76.296 Køb og salg -5.100 -9.465 -14.565 -6.450 -8.116 Anlæg i alt 133.300 44.229 182.217 114.036 68.181 Resultat i alt 20.019 79.055 103.761 42.307 61.455 *inkl. forsyningsområdet Kolonne a-d : - = indtægter, + = udgifter Kolonne e, ”Rest korr . budget” henviser til det tilbageværende budget i 2022, + = resterende budget/ mindreforbrug /merindtægt, - = merforbrug/ mindreindtægt Hovedtendenserne i Greve Kommunes samlede regnskab for 2022 er: Det samlede resultat viser et underskud på 42,3 mio. kr. mod et korrigeret budgetteret underskud på 103,8 mio. kr. Området dækker resultatet af kommunens udgifter til drift og anlæg, renteudgifter og indtægter fra skatter, tilskud, udligning og refusioner. Det ordinære driftsresultat inkl. forsyningsområdet udgør et overskud på 71,7 mio. kr. mod et korrigeret budgetteret overskud på 78,5 mio. kr. Området er ekskl. anlæg. Anlægsresultatet viser et forbrug på 114,0 mio. kr. mod et korrigeret budget på 182,2 mio. kr. Der har i 2022 været et træk på kassebeholdningen på 115,9 mio. kr. Dette skyldes især underskuddet på regnskabet samt et større urealiseret kurstab på 47,4 mio. kr. Kassetrækket finansieres af tidligere års overskud. Greve Kommune anvendte i 2022 10,1 mio. kr. mere end den korrigerede serviceramme. Dette svarer til en overskridelse på 0,4 %. Greve Kommune har overholdt anlægsrammen med 19,9 mio. kr. Af nedenstående tabel fremgår budget, regnskab og restkorrigeret budget for driftsudgifter for 2022 fordelt på udvalg. Tabel 2. Budget, regnskab og restkorrigeret budget for driftsudgifter for 2022 fordelt på udvalg Driftsudgifter Beløb i mio. kr. Oprindeligt budget 2022(a) Tillægsbevil-linger og omplaceringer 2022 (b) Korrigeret budget 2022 (c) Forbrug 2022 (d) Restkorr . budget 2022 (e) Økonomiudvalget 396,0 -16,6 379,4 366,4 13,1 Klima-, Teknik- og Miljøudvalget 144,4 2,9 147,2 144,2 3,0 Skole-, Børne- og Ungeudvalget 943,2 14,6 957,8 950,5 7,4 Kultur- og Fritidsudvalget 68,8 6,2 75,0 74,4 0,7 Sundheds- og Omsorgsudvalget 695,5 13,0 708,5 730,1 -21,5 Social- og Handicapudvalget 222,7 24,6 247,3 241,0 6,3 Plan- og Tryghedsudvalget 2,3 3,4 5,7 4,7 1,1 Beskæftigelses- og Erhvervsudvalget 681,6 -24,4 657,2 660,8 -3,6 I alt 3.154,6 23,6 3.178,2 3.171,9 6,3 Kolonne a-d : - = indtægter, + = udgifter Kolonne e, ”Rest korr . budget” henviser til det tilbageværende budget i 2022 hvor + = et resterende budget/ mindreforbrug /merindtægt, - = merforbrug/ mindreindtægt Greve Kommunes samlede nettodriftsudgifter udgjorde i 2022 3.171,9 mio. kr., hvilket er et mindreforbrug på 6,3 mio. kr. i forhold til det korrigerede budget på 3.178,2 mio. kr. Der har været overholdelse af budgettet for 6 udvalg og overskridelse for 2 udvalg. I 2022 havde Greve Kommune 22 driftsbudgetområder fordelt på de 8 udvalg. Der har i 2022 været overholdelse af budgetterne på 14 budgetområder og overskridelse på 8 budgetområder. Lovgrundlag Styrelsesloven, Regnskabsbekendtgørelsen og Indenrigs- og Sundhedsministeriets Bekendtgørelse om kommunens budget- og regnskabsvæsen, revision mv. Økonomiske konsekvenser Sagen har ingen økonomiske konsekvenser for Greve Kommune. Kommunikation Årsregnskab 2022 offentliggøres på kommunens hjemmeside. Sagens forløb 22-05-2023 Beskæftigelses- og Erhvervsudvalget Sagen blev taget til efterretning. 22-05-2023 Sundheds- og Omsorgsudvalget Beslutning ikke frigivet 22-05-2023 Social- og Handicapudvalget Sagen blev taget til efterretning. 23-05-2023 Skole-, Børne- og Ungeudvalget Sagen blev taget til efterretning. 23-05-2023 Plan- og Tryghedsudvalget Beslutning ikke frigivet", "source_path": "data/greve/raw_dagsordener/Kultur- og Fritidsudvalget_2023-05-24T17:00:00+02:00_5b2abc1a-793d-486e-b16a-8d008eeb7e58.json"}
{"document_id": "5b2abc1a-793d-486e-b16a-8d008eeb7e58", "committee": "Kultur- og Fritidsudvalget", "meeting_date": "2023-05-24T17:00:00+02:00", "section_type": "html_fragment", "section_title": "Status på Villa Sitka", "case_number": "23-004192", "agenda_index": 8, "text": "Beslutning 1. Godkendt. 2. Udvalget undlader stillingtagen på baggrund af de nye oplyser i sagen, som administrationen orienterede om på mødet. Udvalget ønsker endvidere, at sagen suppleres med de nye oplysninger inden at sagen behandles i Økonomiudvalget og Byrådet. Fremstilling Sagsprocedure Kultur- og Fritidsudvalget, Økonomiudvalget og Byrådet Resume I denne sag gives en orientering om opfølgning på temamøde vedr. Villa Sitka, afholdt af Økonomiudvalget den 27. februar 2023 samt fornyet dialog med de to foreninger, Villa Sitkas Venner. Endvidere skal der træffes beslutning om, hvorvidt der ønskes udarbejdet et budgetudvidelsesforslag til eventuelt videre fremdrift i at afklare spørgsmål og understøtte de to foreningers ønske om istandsættelse af Villa Sitka. Indstilling Administrationen indstiller, 1) at orienteringen tages til efterretning 2) at der træffes beslutning om, hvorvidt der skal udarbejdes et udvidelsesforslag til budget. Sagsbeskrivelse Baggrund Byrådet besluttede den 20. september 2021, at det skulle undersøges, om der kunne etableres en forening af frivillige borgere, der kan udvikle, renovere og drive Villa Sitka. På den baggrund afholdte administrationen et borgermøde den 22. marts 2022, som affødte etableringen af to foreninger. De to foreningers ideer blev fremlagt på byrådsmødet den 12. december 2022, og det blev besluttet ikke at arbejde videre med de to foreningers ideer, men at afholde et temamøde. I denne sag gives en status på temamødet og administrationens dialog med de to foreninger. Temamøde om Villa Sitka Økonomiudvalget afholdt den 27. februar 2023 temamøde om Villa Sitka, for at få perspektiver på og drøfte, hvad der fremadrettet skal ske med Villa Sitka. På temamødet blev byrådet præsenteret for bygningen, rammerne for bygningens anvendelse og mulighederne fremadrettet, som omfatter nedrivning, investering i renovering eller udlejning, som dog vil kræve dispensation. På temamødet blev der ikke truffet beslutninger om det videre forløb med Villa Sitka eller inddragelse af foreninger. Præsentation fra temamødet kan ses i bilag 2. Villa Sitka som museumsafdeling under Greve Museum Temamødet affødte et ønske om, at administrationen skulle undersøge om Greve Museum kunne gå ind i driften af Villa Sitka. Greve Museum har udarbejdet en faglig vurdering (se bilag 1) af Villa Sitkas potentiale som museumsafdeling, som har ført frem til følgende svar fra Greve Museum: Museet ønsker ikke, at Villa Sitka bliver en del af museet. Hvis Greve Kommune har midler til istandsættelse og drift af yderligere kulturtiltag foreslås det, at midlerne anvendes til kommunens fyrtårnsprojekt på Mosede Fort. Svaret tager udgangspunkt i tre udfordringer: At en eventuel museal overtagelse af Villa Sitka ville være efter en gennemgående istandsættelse. En istandsættelse for kommunale midler virker i den nuværende økonomiske situation urealistisk. Greve Museum mener ikke, at Villa Sitka har potentiale som formidlingssted. Derudover dækker Greve Museum i vid udstrækning allerede den dimension af Greve Kommunes historie, som Villa Sitka skildrer, igennem bl.a. udstillingen Velfærdsdrømme på Greve Museum. Greve Museum vurderer endvidere, at der for Villa Sitka som del af Greve Museum, ikke kan laves en forretningsplan, der kan generere en egenindtjening af betydning. Møde med repræsentanter for de to foreninger, der vil skabe liv i Villa Sitka Administrationen kontaktes løbende af de to foreninger, der ønsker at skabe liv i Villa Sitka. På den baggrund afholdte administrationen den 28. marts 2023 et møde med repræsentanter fra de to foreninger, som har vist interesse for at istandsætte og skabe liv i Villa Sitka. Det er de frivillige fra foreningerne der havde anmodet om mødet. På mødet orienterede administrationen foreningerne om, at byrådet på nuværende tidspunkt ikke har afsat økonomi til juridisk bistand til at undersøge mulighederne for udvikling af Villa Sitka. at de planmæssige rammer for området sætter en væsentlig begrænsning på udviklingsmulighederne. Begrænsningerne omfatter fredning, strandbeskyttelseslinje, fingerplan og lokalplan (se oversigt i bilag 2). at hvis foreningen kommer med et nyt og entydigt forslag til anvendelse, organisering og finansiering af en istandsættelse af Villa Sitka, kan det foreligges byrådet. Byrådet kan besluttes om det skal indgå i budgetforhandlingerne for 2024-2027. at det er en fordel, hvis foreningerne overholder planloven, vil anvende Villa Sitka til ikke-kommercielle aktiviteter og at de to foreninger arbejder sammen. Foreningerne orienterede administrationen om, at de ønsker, at Villa Sitka bliver et sted for greveborgere med fokus på kunst, kultur, natur og sundhed. at det er vigtigt at bevare Villa Sitka, og at renovere nænsomt for at sikre og styrke kulturarvsfortællingen i kommunen, og at Villa Sitka har en kulturmæssig værdi i sig selv. at de ønsker, at Greve Kommune også bidrager økonomisk og ressourcemæssigt i projektet. at de ønsker, at Greve Kommune er tydelige omkring, hvordan de kan komme videre i processen. Efterfølgende har en repræsentant fra Villa Sitkas Venner skrevet til kommunen med følgende budskaber; Foreningerne ønsker til en start, at sikre klimaskærmen, primært taget. Dette arbejde ønsker foreningerne at sætte i gang i efteråret 2023. Foreningerne giver udtryk for, at de har de nødvendige økonomiske midler hertil At foreningerne ønsker et fornyet møde med Greve Kommune, hvor hver forening fremlægger hvert deres bud på fremtiden for Villa Sitka Det er fortsat administrationens vurdering, at et eventuelt samarbejde med Villa Sitkas Venner om renovering vil fordre behov for intern prioritering af ressourcer samt ekstern juridisk bistand. I sagen behandlet i byrådet den 12. december 2022 fremgår det, at der vurderes et ressourcebehov på 0,3 mio. kr. Lovgrundlag Kommunalfuldmagten. Bygningsreglementet. Byggeloven. Planloven. Folkeoplysningsloven. Økonomiske konsekvenser Hvis foreningerne fremsender et nyt og entydigt forslag til istandsættelse af Villa Sitka, kan det politisk besluttes, om det skal indgå i budgetforhandlingerne for 2024-2027. Foreningerne har en forventning om, at Greve Kommune også bidrager økonomisk og ressourcemæssigt i projektet.", "source_path": "data/greve/raw_dagsordener/Kultur- og Fritidsudvalget_2023-05-24T17:00:00+02:00_5b2abc1a-793d-486e-b16a-8d008eeb7e58.json"}
{"document_id": "5b2abc1a-793d-486e-b16a-8d008eeb7e58", "committee": "Kultur- og Fritidsudvalget", "meeting_date": "2023-05-24T17:00:00+02:00", "section_type": "html_fragment", "section_title": "Aftenskolernes afrapportering for 2022", "case_number": "23-004723", "agenda_index": 9, "text": "Beslutning 1. Taget til efterretning 2. Godkendt. Fremstilling Sagsprocedure Kultur- og Fritidsudvalget, Økonomiudvalget og Byrådet Resume Aftenskolerne har indsendt deres afrapportering for løntilskud til voksenundervisning, som er anvendt i 2022. Afrapporteringen viser, at der er 0,3 mio. kr. i uforbrugte midler. De uforbrugte midler tilbagebetales til Greve Kommune og tilgår kassen. Indstilling Administrationen indstiller, at aftenskolernes regnskab for løntilskud til voksenundervisning anvendt i 2022 tages til efterretning. at der giver en indtægtsbevilling på 0,3 mio. kr. vedrørende ikke forbrugte løntilskud. Beløbet tilgår kassen. Sagsbeskrivelse Aftenskolerne er ifølge Folkeoplysningslovens berettiget til at ansøge om løntilskud til voksenundervisning. Aftenskolerne søger om løntilskud for det kommende år, hvilket betyder, at løntilskud udbetales forlods som et á conto-beløb til de løntimer, som aftenskolerne har planlagt for det kommende år. Det kommunale løntilskud dækker kun en del af lønsatsen og udgør 1/3 til almen undervisning, 5/7 til instrumentalundervisning og 8/9 til handicapundervisning. Når årets undervisningslektioner er afholdt og regnskabet aflægges, korrigeres regnskabet time for time i forhold til de faktisk afviklede undervisningslektioner. Når der er undervisning, som ikke er gennemført (ved for få tilmeldinger, sygdom eller afbud), opstår der uforbrugte midler. Det udbetales til de aftenskoler, der har haft et merforbrug eller betales tilbage til Greve Kommune. Tilbagebetaling af løntilskud fra 2022 De fire aftenskoler i Greve Kommune har fremsendt deres afrapportering og skal i alt tilbagebetale 0,3 mio. kr. til Greve Kommune. De uforbrugte midler fordeler sig som det fremgår af nedenstående tabel. Lovgrundlag Løntilskud og lokaletilskud udbetales efter Folkeoplysningsloven § 8 og 11 og som beskrevet i Greveordningen. Økonomiske konsekvenser Tilskud er udbetalt indenfor regnskab 2022. Aftenskolerne tilbagebetaler i alt 0,3 mio. kr. til Greve Kommune som for meget udbetalt tilskud i 2022. Regnskab 2022 er aflagt og midlerne tilgår kommunens kassebeholdning. Tidsplan Aftenskolerne tilbagebetaler uforbrugte tilskud og AOF får udbetalt deres merforbrug på 563 kr.", "source_path": "data/greve/raw_dagsordener/Kultur- og Fritidsudvalget_2023-05-24T17:00:00+02:00_5b2abc1a-793d-486e-b16a-8d008eeb7e58.json"}
{"document_id": "5b2abc1a-793d-486e-b16a-8d008eeb7e58", "committee": "Kultur- og Fritidsudvalget", "meeting_date": "2023-05-24T17:00:00+02:00", "section_type": "html_fragment", "section_title": "Orientering fra formanden/gensidig orientering", "case_number": "21-014479", "agenda_index": 10, "text": "Beslutning Orienteringen blev taget til efterretning. Fremstilling Sagsprocedure Kultur- og Fritidsudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning.", "source_path": "data/greve/raw_dagsordener/Kultur- og Fritidsudvalget_2023-05-24T17:00:00+02:00_5b2abc1a-793d-486e-b16a-8d008eeb7e58.json"}
{"document_id": "5b2abc1a-793d-486e-b16a-8d008eeb7e58", "committee": "Kultur- og Fritidsudvalget", "meeting_date": "2023-05-24T17:00:00+02:00", "section_type": "html_fragment", "section_title": "Huskeliste og orientering fra administrationen", "case_number": "21-013714", "agenda_index": 11, "text": "Beslutning Administrationen orienterede om kunstkatalog i kommunen. Fremstilling Sagsprocedure Kultur- og Fritidsudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil den blive vedlagt som bilag. Indstilling Administrationen indstiller, at orienteringen tages til efterretning. Sagsbeskrivelse Administrationen har følgende til orientering:", "source_path": "data/greve/raw_dagsordener/Kultur- og Fritidsudvalget_2023-05-24T17:00:00+02:00_5b2abc1a-793d-486e-b16a-8d008eeb7e58.json"}
{"document_id": "5b2abc1a-793d-486e-b16a-8d008eeb7e58", "committee": "Kultur- og Fritidsudvalget", "meeting_date": "2023-05-24T17:00:00+02:00", "section_type": "html_fragment", "section_title": "Kultur- og Fritidsudvalgets mødekalender 2023", "case_number": "21-014480", "agenda_index": 12, "text": "Beslutning Orienteringen blev taget til efterretning. Fremstilling Sagsprocedure Kultur- og Fritidsudvalget Resume I sagen gives et overblik over Kultur- og Fritidsudvalgsmøder og møder i tilknytning til udvalget. Indstilling Administrationen indstiller, at orientering tages til efterretning. Sagsbeskrivelse Mødekalenderen er vedhæftet som bilag.", "source_path": "data/greve/raw_dagsordener/Kultur- og Fritidsudvalget_2023-05-24T17:00:00+02:00_5b2abc1a-793d-486e-b16a-8d008eeb7e58.json"}
{"document_id": "5b2abc1a-793d-486e-b16a-8d008eeb7e58", "committee": "Kultur- og Fritidsudvalget", "meeting_date": "2023-05-24T17:00:00+02:00", "section_type": "html_fragment", "section_title": "Underskriftsark", "case_number": "21-014481", "agenda_index": 13, "text": "Fremstilling Sagsprocedure Kultur- og Fritidsudvalget. Resume Elektronisk underskriftsark.", "source_path": "data/greve/raw_dagsordener/Kultur- og Fritidsudvalget_2023-05-24T17:00:00+02:00_5b2abc1a-793d-486e-b16a-8d008eeb7e58.json"}
