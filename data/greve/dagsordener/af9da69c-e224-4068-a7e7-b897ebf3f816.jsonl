{"document_id": "af9da69c-e224-4068-a7e7-b897ebf3f816", "committee": "Klima-, Teknik- og Miljøudvalget", "meeting_date": "2025-01-09T08:00:00+01:00", "section_type": "html_fragment", "section_title": "Godkendelse af dagsorden", "case_number": "", "agenda_index": 0, "text": "Beslutning Godkendt. Fremstilling Sagsprocedure Klima-, Teknik- og Miljøudvalget. Resume Godkendelse af dagsorden for mødet. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Klima-, Teknik- og Miljøudvalget_2025-01-09T08:00:00+01:00_af9da69c-e224-4068-a7e7-b897ebf3f816.json"}
{"document_id": "af9da69c-e224-4068-a7e7-b897ebf3f816", "committee": "Klima-, Teknik- og Miljøudvalget", "meeting_date": "2025-01-09T08:00:00+01:00", "section_type": "html_fragment", "section_title": "Nyt Mosede Fort - bedømmelsesudvalg", "case_number": "22-005328", "agenda_index": 1, "text": "Beslutning 1.-3. anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Der skal i foråret 2025 igangsættes en projektkonkurrence for den nye museumsbygning på Mosede Fort. Der skal i den forbindelse udpeges deltagere til bedømmelsesudvalget for projektkonkurrencen. Indstilling Administrationen indstiller at Borgmesteren, som medlem af Byrådet, godkendes til at deltage i bedømmelsesudvalget, at museumschefen godkendes som det andet medlem i bedømmelsesudvalget fra Greve Kommune og at sammensætning af bedømmelsesudvalget til projektkonkurrencen tages til efterretning. Sagsbeskrivelse Projektet for Nyt Mosede Fort skal udbydes i en projektkonkurrence, der er en udbudsform, hvor ordregiveren anmoder om kreative og innovative forslag til løsninger på et konkret projekt. Formålet med konkurrencen er at udvælge den bedst mulige løsning til projektets gennemførelse, samtidig med at der sikres høj arkitektonisk kvalitet og funktionalitet. Det planlægges på nuværende tidspunkt, at projektkonkurrencen skal være en to-faset model. I første fase prækvalificeres fire deltagere, som derefter udarbejder deres konkurrenceforslag. Bedømmelsesudvalget udpeger en til to af de fire deltagere til at gå videre i anden og sidste fase, hvor der gennemføres forhandlinger med de udvalgte for at tilpasse projektet og vælge den endelige vinder, der indgås kontrakt med. Materialet til projektkonkurrencen (også kaldet konkurrenceprogrammet) skal forventeligt godkendes i Byråd den 23. april 2025. Som en del af planlægningen af projektkonkurrencen indgår udarbejdelse af planprincipper. Disse skal godkendes politisk på samme tidspunkt som konkurrenceprogrammet, da der skal udarbejdes en ny lokalplan på baggrund af vinderforslaget. Vinderen af projektkonkurrencen bliver totalrådgiver for det endelige projekt, som udbydes i hovedentreprise. Som en del af projektkonkurrencen skal der nedsættes et bedømmelsesudvalg, som består af fagdommere udpeget af Arkitektforeningen, repræsentanter fra bygherre, herunder museumsledelse og repræsentanter fra projektets eksterne bevillingsgivere. Bedømmelsesudvalget er sammensat for at sikre en grundig vurdering af projektet i forhold til bygherrens vision, de arkitektoniske og funktionelle kvaliteter, samt forslagets robusthed ved fremtidige tilpasninger. Det er bedømmelsesudvalget, som udpeger vinderen af konkurrencen. Det er fast praksis, at fagdommere udgør en tredjedel af et bedømmelsesudvalg. Af hensyn til at gøre processen så smidig, som muligt, er det i dialog med de eksterne bevillingsgivere og bygherrerådgivere foreslået at bedømmelsesudvalget begrænses til seks medlemmer, fordelt på to pladser til de eksterne bevillingsgivere fra de to største bidragsydere Realdania og A.P. Møller fonden, to pladser til Greve Kommune og to pladser til fagdommerne. Derudover vil der kunne trækkes på en ressourcegruppe som rådgiver bedømmelsesudvalget. Administrationen anbefaler, at Greve Kommunes to pladser i bedømmelsesudvalget besættes af borgmesteren som repræsentant for Byrådet og museumschefen for Greve Museum. Anbefalingen af borgmesteren begrundes med projektets betydelige fondsstøtte, hvor det er afgørende at signalere, at den øverste politiske ledelse bakker fuldt op om projektet. Signalet vil også understøtte de næste trin om at få flere fonde til at bidrage. Derudover er anbefalingen af museumschefen begrundet i at det er museumschefen, der skal drifte museet fremadrettet, og at fondene generelt har stor fokus på at museets behov opfyldes. I ressourcegruppen vil det være repræsentanter fra administrationen til at bistå med den byggetekniske vejledning og museumsfaglige vejledning, og derudover vil der være repræsentanter fra bygherrerådgiveren Arkitema . Alle medlemmer af bedømmelsesudvalget vil blive klædt på til at indgå i bedømmelsen, hvis de ikke har deltaget i en bedømmelse af projektkonkurrencer før. Bygherrerådgiveren Arkitema er sekretær for bedømmelsesudvalget. Projektkonkurrencen gennemføres som et EU-udbud, da totalrådgiverydelsen overstiger tærskelværdien. Tærskelværdien for almindelige tjenesteydelser for regionale/kommunale myndigheder udgør i 2024 og 2025 kr. 1.644.638. Lovgrundlag Udbudsloven. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag. Kommunikation Der sker en inddragelse af referencegruppen i konkurrencematerialet. Til referencegruppen bliver følgende inviteret: Naboer til Mosede Fort (grundejerforeninger), Handicaprådet, Bystrategisk Råd og Danmarks Naturfredningsforening. Tidsplan Planprincipperne forventes at blive behandlet i Plan- og Tryghedsudvalget den 25. marts 2025. Behandling af konkurrenceprogram til projektkonkurrencen skal forventeligt behandles i Klima-, Teknik- og Miljøudvalget den 27. marts 2025 og i Byrådet den 23. april 2025.", "source_path": "data/greve/raw_dagsordener/Klima-, Teknik- og Miljøudvalget_2025-01-09T08:00:00+01:00_af9da69c-e224-4068-a7e7-b897ebf3f816.json"}
{"document_id": "af9da69c-e224-4068-a7e7-b897ebf3f816", "committee": "Klima-, Teknik- og Miljøudvalget", "meeting_date": "2025-01-09T08:00:00+01:00", "section_type": "html_fragment", "section_title": "Greve Centervej, cykelsti og fortov - tillæg til anlægsbevilling", "case_number": "24-004433", "agenda_index": 2, "text": "Beslutning 1.-2. anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Byrådet besluttede den 26. juni 2024 (pkt. 23) at anlægge cykelsti og fortov langs Greve Centervej fra Greve Landevej til første rundkørsel Skovbo Alle/Ventrupvej. Byrådet skal træffe beslutning om at tilføre yderligere midler til projektet, så projektet kan igangsættes og gennemføres. Indstilling Administrationen indstiller, at tillæg til rådighedsbeløb og anlægsbevilling på 0,9 mio. kr. i 2025 til \"Greve Centervej - Cykelsti og fortov\" godkendes og at det godkendes at tillæg til rådighedsbeløbet finansieres af \"Vej og Landskab - nye anlæg til fordeling\" i 2026, hvorved 0,9 mio. kr. fremrykkes fra 2026 til 2025. Sagsbeskrivelse Byrådet besluttede den 26. juni 2024 (pkt. 23) at anlægge flisebelagt fortov og enkeltrettede cykelstier i begge sider af Greve Centervej - fra Greve Landevej til første rundkørsel Skovbo Allé/Ventrupvej. Det rådgivende ingeniørfirma Artelia havde estimeret prisen til 4,8 mio. kr. Byrådet har efterfølgende på mødet den 4. september 2024 (pkt. 26) besluttet, at anlægsprojektet skal finansieres af midlerne fra afviklingen af PV Greve. De resterende midler fra afviklingen af PV Greve blev afsat til foranalyse for \"2 minus 1 vej\" på Karlslunde Centervej. Med Budget 2025-2028 blev der afsat yderligere anlægsmidler til projektet på Karlslunde Centervej. Anlægsopgaven med fortov og cykelsti på Greve Centervej har været i udbud, og der er kommet fem bud på opgaven. Alle bud ligger væsentlig over bevillingen på 4,8 mio. kr. Det skyldes forhøjede priser på jordarbejde, at der ikke er mulighed for lokalt jorddeponi, samt stigende materialepriser. Administrationen anbefaler derfor, at der gives en yderligere anlægsbevilling på 0,9 mio. kr. for at anlæg af fortov og cykelsti kan gennemføres som udbudt. Den yderligere bevilling kan finansieres af Vej- og landskabspuljen, ved at fremrykke 0,9 mio. kr. fra puljen i 2026 til 2025. Hvis der ikke tildeles yderligere anlægsmidler til projektet, kan den valgte løsning ikke gennemføres. Alternativt kan Byrådet beslutte, at administrationen fremlægger en sag, hvor Byrådet kan vælge en anden løsning for fortov og cykelsti på Greve Centervej. Dette vil kræve et nyt udbud. Prisen for det nuværende anlæg af projektet kan fastholdes af byder frem til ultimo januar 2025. Herefter vil der være risiko for, at anlægsprisen stiger. Lovgrundlag Vejloven. Økonomiske konsekvenser Vej- og landskabspuljen har med budgetvedtagelsen for 2025-2028 nedenstående fordeling: Pulje (mio. kr.) 2025 2026 2027 2028 Vej og landskab - nye anlæg til fordeling 7,675 10,000 10,000 10,000 Byrådet besluttede på mødet den 11. december 2024 (pkt. 35) at disponere puljen i 2025 (på i alt 7,625 mio. kr.) på kampagner ift. trafiksikkerhed, asfalt, broer, belysning og hegn. Med denne indstilling fremrykkes 0,9 mio. kr. fra \"Vej og landskab - nye anlæg til fordeling\" i 2026 til 2025. Det betyder, at puljen fremover har følgende fordeling: Pulje (mio. kr.) 2025 2026 2027 2028 Tillægsbevilling til Greve Centervej 0,900 Vej og landskab - nye anlæg til fordeling 7,675 9,100 10,000 10,000 Høring Der er ikke høringspligt i denne sag. Øvrige konsekvenser Vejdirektoratets Cykelpulje 2025 kan søges til projekter, som skaber bedre forhold for cyklister, eller ny infrastruktur der er målrettet cyklister. Det er umiddelbart administrationens vurdering, at en cykelsti på Greve Centervej falder indenfor rammen. Tilskudsandelen til anlægsprojekter er 40 % - og 50 % hvis projektet forbedrer sikkerheden for cyklister på skoleveje. De resterende midler skal finansieres af kommunen, og de skal være prioriteret indenfor kommunens gældende anlægsramme. Frist for ansøgning er den 31. marts 2025, og Vejdirektoratet vil løbende behandle alle projektforslag og udarbejde et forslag til prioritering med henblik på efterfølgende politisk behandling. Meddelelse om tilskudsbevilling eller afslag vil blive fremsendt til den ansvarlige kommune umiddelbart efter endelig politisk behandling. Administrationen kender derfor ikke tidshorisonten for et evt. tilsagn. Hvis puljen søges, så vil anlægsprojektet bliver forsinket. Administrationen anbefaler ikke, at kommunen søger cykelpuljen. Dels da det aktuelle bud skal annulleres (med risiko for, at anlægsprisen stiger), og dels kan kommunen ikke være sikker på, at der meddeles tilskudsbevilling. Herudover skal der også bruges en del ressourcer på at søge puljen, da projektet skal beskrives, der skal foretages en sikkerhedsrevision af projektet, og der skal følges op med budget mv. Tidsplan Udbud er allerede gennemført, og vinder af udbud har tilkendegivet at ville fastholde anlægsprisen til ultimo januar 2025. Anlægsarbejdet forventes påbegyndt medio marts eller primo april afhængig af vejrforholdene.", "source_path": "data/greve/raw_dagsordener/Klima-, Teknik- og Miljøudvalget_2025-01-09T08:00:00+01:00_af9da69c-e224-4068-a7e7-b897ebf3f816.json"}
{"document_id": "af9da69c-e224-4068-a7e7-b897ebf3f816", "committee": "Klima-, Teknik- og Miljøudvalget", "meeting_date": "2025-01-09T08:00:00+01:00", "section_type": "html_fragment", "section_title": "Kunstgræsbanen i Hundige, renovering - anlægsbevilling", "case_number": "24-001726", "agenda_index": 3, "text": "Beslutning 1.-3. anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Der skal træffes beslutning om at frigive anlægsmidler til at renovere kunstgræsbanen i 2025. Der orienteres samtidig om status på arbejdet med at renovere kunstgræsbanen i Hundige og en forventet tidsplan for gennemførsel af arbejdet. Indstilling Administrationen indstiller, at anlægsbevilling på 3,9 mio. kr. i 2025 til ” Hundige, kunstgræsbane – renovering” finansieret af det afsatte rådighedsbeløb godkendes, at tillæg til rådighedsbeløbet på 0,5 mio. kr. i 2025 til ” Hundige, kunstgræsbane – renovering” finansieret af ”Hundige Kunststofgræsbane” godkendes og at orienteringen om status og den foreløbige tidsplan tages til efterretning. Sagsbeskrivelse Byrådet besluttede den 22. maj 2024 (pkt. 17) i sagen om \"Opfølgning på initiativretsforslag fra (A), (C), (Ø) og (F) vedr. Reparation af Hundige Boldklubs kunstgræsbane samt redegørelse for alle kommunens kunstgræsbaner\", at der skulle udarbejdes et bruttoanlægsforslag til budgetlægningen for 2025-28, og at administrationen i år forbereder udbud, så udskiftningen kan ske hurtigst muligt i 2025 i samarbejde med brugerne. Sidstnævnte blev muliggjort ved samtidig at fremrykke 0,5 mio. kr. fra Vej- og Landskabspuljen i 2025 til 2024 til ekstern rådgivning. Med Byrådets beslutningen den 2. oktober 2024 (pkt. 9) om Budget 2025-28, blev bruttoanlægsforslaget prioriteret, så der ud over de 0,5 mio. kr. blev afsat yderligere 3,9 mio. kr. til renovering af kunstgræsbanen i Hundige. Klima-, Teknik- og Miljøudvalget besluttede på mødet den 21. november 2024 (pkt. 8) at prioritere renovering af kunstgræsbanen i Hundige højest på en liste over de anlægsprojekter, der endnu ikke er igangsat. Der orienteres hermed om status på arbejdet med at renovere kunstgræsbanen. Der skal dertil træffes beslutning om frigivelse af de afsatte midlerne, så arbejdet kan udbydes og gennemføres. Limning til vintersæsonen 2024/2025 Som forberedelse til den kommende vintersæson har administrationen fået limet 600 løbende meter kunstgræs på banen i uge 42 og 43. Det kunstgræs, der er limet, er det, som viste tegn på at ville løsne sig i løbet af vinteren, endvidere det kunstgræs, der allerede havde løsnet sig siden sidste omfattende limning af kunstgræsbanen i marts måned 2024. Banen er derved så vidt muligt sikret til den kommende vintersæson. Arbejdet er udført i samarbejde og dialog med Hundige Boldklub. Rådgiverudbud Administrationen har undersøgt markedet for potentielle rådgivere, der har viden og ekspertise til at kunne gennemføre et udbud til anlægsentreprenører og som samtidig har kapacitet til at kunne løfte opgaven med opstart ultimo 2024/primo 2025. Tre rådgivende ingeniørfirmaer har vist interesse og tilkendegivet, at de er villige til at byde på rådgiverydelsen. Administrationen har udarbejdet et rådgiverudbud med en angivelse af tidsplan for projektets udførsel. De overordnede punkter i tidsplanen er vedlagt (jf. bilag 1). Administrationen forventer at indgå kontrakt med rådgiver medio december og holde det første arbejdsmøde med Hundige Boldklub og rådgiver ultimo 2024. Valg af kunstgræs og infill Det er besluttet i EU (jf. REACH-standard) at udfase brug af gummigranulat (Fx TPE som er på alle baner i Greve Kommune) over otte år, således at det er ulovligt fra efteråret 2031 at sælge eller købe gummigranulat til kunstgræsbaner. Hvis kunstgræsbaner herefter skal skiftes, kan det eksisterende granulat opsamles og renses. Har man et lager af gummigranulat, må det bruges efter 2031 som supplement på eksisterende baner. I redegørelsen fremlagt for Byrådet den 22. maj 2024 (pkt. 17), anbefaler en ekstern rådgiver, at Hundige Kunstgræsbane renoveres med et nyt kunstgræstæppe med en blanding af krøllede og lige fibre samt en bundopbygning og naturinfill af oliven- og kork i stedet for det traditionelle infill af TPE gummigranulat. Der findes andre typer naturinfill , og administrationen vil i den videre proces sikre, at Hundige Boldklub tages med på råd i forhold til valg af infill og kunstgræs, da Hundige Boldklub er primær bruger af banen og skal anvende den i mange år fremover. I beskrivelsen af rådgiverens opgave indgår derfor, at der skal være en proces, hvor fordele og ulemper ved de forskellige typer af kunstgræs samt infill fremlægges, evt. inkl. besøg af andre baner. Administrationen arbejder efter, at infill på kunstgræsbanen bliver et naturprodukt, og ikke den type granulat, det er besluttet at udfase. Hundige Boldklub vil blive inddraget i beslutningen om valg af infill og kunstgræs. Lovgrundlag Miljøstyrelsens Vejledning om kunstgræsbaner, Planlægning, drift og affaldshåndtering Miljøbeskyttelseslovens bekendtgørelser om affaldshåndtering, udledningstilladelser mv. EU's kemikalielovgivning (REACH) Økonomiske konsekvenser Byrådet frigav den 22. maj (pkt. 17) 0,5 mio. kr. til \"Hundige Kunststofgræsbane\" (586) til opstart af rådgiverarbejder på renoveringen af kunstgræsbanen. Det blev samtidig besluttet at udarbejde et bruttoanlægsforslag til brug for budgetlægningen for 2025. Byrådet afsatte ved budgetlægningen for 2025 en pulje på 3,9 mio. kr. til \"Hundige kunstgræsbane - renovering\" (604) som skal supplere de allerede afsatte 0,5 mio. kr. til det samlede projekt. Med denne sag søges de 3,9 mio. kr. frigivet og slået sammen med de 0,5 mio. kr., så der i alt er 4,4 mio. kr. til renoveringen af kunstgræsbanen i Hundige på projektet \"Hundige kunstgræsbane - renovering\" (604), hvorved projekt \"Hundige Kunststofgræsbane\" annulleres og midlerne føres over på \"Hundige kunstgræsbane - renovering\". Det nødvendige beløb er anslået i foråret 2024 af en ekstern rådgiver og var på det tidspunkt forventet at inkludere: bortskaffelse af gammel kunstgræsbane og gummigranulat nyt kunstgræs med bund opbygning og naturinfill af oliven- og kork granulatspærre og granulatfang der har til formål at holde granulat inde på banen skiltning om retningslinjer for brug af banen anslået prisstigning rådgiver uforudsete Beløbet skal kvalificeres af den nye rådgiver efter dialog med Hundige Boldklub om deres ønsker. Høring Der er ikke høringspligt i denne sag. Hundige Boldklub inddrages som interessent i sagen. Kommunikation Administrationen har været i dialog med Hundige Boldklub ad flere omgange i oktober og november. Hundige Boldklub har ytret ønske om at indgå som interessenter og bidragsydere i projektet. Administrationen har udarbejdet rådgiverudbuddet således, at Hundige Boldklub bliver inddraget af flere omgange i forslagsfasen samt senere hen i projekterings- og udbudsfasen for entreprenøren. De forskellige faser fremgår af tidsplanen herunder samt, i mere detaljeret form, i bilaget, der er vedlagt denne sag (bilag 1). Hundige Boldklub har et stort ønske om, at kunstgræsbanen kan indvieles i september eller oktober 2025. I markedsdialog med de adspurgte rådgivende ingeniørfirmaer har de fleste tilkendegivet, at dette kan være realistisk. Den endelige tidsplan er dog endnu meget usikker. Tidsplan Tidsplan for anlægsprojektets faser: Periode Aktivitet December (2024) til februar (2025) Fase 1 - Forslagsfase Opstartsmøde, afdækning af brugerbehov, materialevalg, inspirationstur, driftspotentiale, budgetoverslag, byggeprogram, udbudsstrategi m.v. Februar til juni (2025) Fase 2 - Projekterings- og udbudsfase til entreprenør Projektering af valgte løsning til færdigt udbudsmateriel til udbud til entreprenør, udledningstilladelse, markedsdialog med entreprenører, tilbudsindhentning og kontraktindgåelse. August til oktober (2025) Fase 3 - Udførelse Opstart af byggeplads, gennemførelse af byggeri, byggemøder, tilsyn, før-gennemgang, afleveringsforretning og indvielse. Oktober og november (2025) Fase 4 - Afslutning Plan for udbedring af mangler iht. afleveringsforretning, drifts- og vedligeholdelsesplan endelig, overdragelse til driftspersonale.", "source_path": "data/greve/raw_dagsordener/Klima-, Teknik- og Miljøudvalget_2025-01-09T08:00:00+01:00_af9da69c-e224-4068-a7e7-b897ebf3f816.json"}
{"document_id": "af9da69c-e224-4068-a7e7-b897ebf3f816", "committee": "Klima-, Teknik- og Miljøudvalget", "meeting_date": "2025-01-09T08:00:00+01:00", "section_type": "html_fragment", "section_title": "Strandlyst Alle m.fl. - ændring af vejstatus", "case_number": "23-010412", "agenda_index": 4, "text": "Beslutning 1. Anbefales, idet det bemærkes, at udvalget ikke ønsker et højere niveau end andre offentlige veje i området. 2. Det anbefales, at der fremlægges en sag. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Grundejerforeningen Strandlyst Allé har bedt om en trafiktælling i deres område, der består at private og offentlige veje. En trafiktælling har vist, at mere end 50% af trafikken på de private fællesveje Strandlyst Allé og Passagen kører videre til de bagvedliggende offentlige veje. Privatvejslovens § 58 kræver derfor, at delstrækninger af de to veje skal ændre status fra private fællesveje til offentlige veje, hvor kommunen står for drift og vedligehold af vejene. Administrationen anbefaler, at der træffes beslutning om, hvorvidt der skal igangsættes en proces, som ændrer de offentlige veje i dette område, der udelukkende anvendes af beboerne og deres gæster mv., til private fællesveje. Indstilling Administrationen indstiller, at det godkendes, at dele af Strandlyst Allé og Passagen (jf. bilag 2) ændrer status fra private fællesveje til offentlige veje og at det besluttes, om der skal fremlægges en sag om, hvorvidt de offentlige veje i området (jf. bilag 3), der alene anvendes af de lokale beboere og deres gæster m.v., skal ændre status fra offentlige veje til private fællesveje. Sagsbeskrivelse Fra private fællesveje til offentlige veje Grundejerforeningen Strandlyst Allé har bedt Greve Kommune om at foretage en trafiktælling. Det kan foreningen kræve iht. privatvejslovens § 58. Tællingen viste, at 1.159 ture sluttede på de private fællesveje i området, mens 1.481 ture fortsatte til de bagvedliggende offentlige veje. Det svarer til, at 56% af turene gik videre til de bagvedliggende offentlige veje. Det fremgår af privatvejslovens §58 at Greve Kommune enten skal ændre dele af Strandlyst Alles og Passagens status fra private fællesveje til offentlige veje eller opsætte færdsels­regulering, så den gennemgående motorkørende trafik bringes ned under 50 %. Den private fællesvej Strandlyst Allé er eneste adgang til de bagvedliggende offentlige veje Parkvænget og dele af Tueholm og Passagen (jf. bilag 1). Det er derfor ikke muligt at gennemføre færdselsregulering, der nedsætter andelen af trafik til disse offentlige veje. Dele af Strandlyst Allé og Passagen skal derfor ændres til offentlige veje. Disse strækninger er markeret med grønt på bilag 2. Grundejerne har et retskrav på denne ændring. Ændringen betyder, at ansvaret for vedligeholdelsen af strækningerne overgår fra de tilstødende grundejere til Greve Kommune, da en offentlig vej skal vedligeholdes af kommunen. Fra offentlige veje til private fællesveje Det afgørende parameter for, om en vej skal være offentlig vej eller privat fællesvej, er vejens betydning for den almene færdsel. Mere befærdede veje bør som udgangspunkt være offentlige, mens mindre befærdede, typisk lokale veje, bør være private fællesveje . Efter ændringen vil dele af Strandlyst Allé og hele Passagen, også være offentlige veje sammen med Parkvænget og dele af Tueholm, som markeret med sort på kortbilaget (jf. bilag 3). Disse veje udgør almindelige boligveje i et lukket kvarter. Der er ingen almen gennemkørende trafik eller andre offentlige interesser i vejene, da trafikken udelukkende består af grundejerne, deres gæster, leverandører mm. Ansvaret for vedligeholdelsen bør derfor ligge hos de tilstødende grundejere og ikke hos Greve Kommune. Det samme forhold gør sig gældende for en del andre offentlige veje i Greve Kommune. Vejenes status i boligområderne i Greve Kommune er ofte historisk betinget og relativt uens set for borgerne. Det bør på sigt ensrettes for at sikre en større ligebehandling. En ændring af status fra offentlig vej til privat fællesvej skal foretages efter en procedure beskrevet i vejlovens §§124-128. Ændringen skal ske med mindst fire års varsel og skal besluttes efter højst seks år. Begge tidsfrister regnes fra den dato, hvor kommunen har offentliggjort sin hensigt om at ændre vejenes status. Inden den endelige beslutning skal tages, skal kommunen ved hjælp af en tilstandsrapport dokumentere, at vejen og dens udstyr er i god og forsvarlig stand. Kort før de fire år er gået skal der indhentes en tilstandsrapport og den endelige beslutning om ændringen fra offentlige veje til private fællesveje fremlægges for Byrådet. Administrationen har ikke ressourcer til at starte denne proces for alle de relevante offentlige veje i kommunen. Processen kan med de nuværende ressourcer udføres trinvis fx ved en konkret anledning for et område ad gangen. Administrationen anbefaler at Byrådet tager stilling til, om der skal igangsættes en proces for at ændre Parkvænget, Passagen, dele af Strandlyst Allé og dele af Passagen til private fællesveje (jf. bilag 3). Lovgrundlag Privatvejsloven og vejloven. Økonomiske konsekvenser Greve Kommune skal afholde udgifter til vedligeholdelse af de strækninger på Strandlyst Allé og Passagen, der ændrer status til offentlige veje. Administrationen vurderer denne forøgede udgift til ca. 4.000 kr. årligt. Hvis alle de offentlige veje i området ændres til private fællesveje, vil de ovennævnte 4.000 kr. årligt bortfalde, når ændringen efter ca. fire år træder i kraft. Derudover sparer Greve Kommune ca. 13.000 kr. årligt på vedligeholdelse af de nuværende offentlige veje i området, dvs. Parkvænget og halvdelen af Tueholm og Passagen. Hertil kommer en éngangsudgift på ca. 50.000 kr. til en tilstandsrapport og de eventuelle arbejder, som rapporten måtte anbefale udført inden overdragelsen. Høring Beslutningen om at ændre status af dele af Strandlyst Allé og dele af Passagen fra privat fællesvej til offentlig vej er formelt en afgørelse. Administrationen vil derfor foretages en partshøring inden den formelle beslutning meddeles. Tidsplan Når Byrådet har truffet beslutning den 29. januar 2025 om at ændre status fra private fællesveje til offentlige veje (jf. bilag 2), vil administrationen foretage den formelle partshøring og grundejerne vil blive meddelt den endelige beslutning. Hvis Byrådet træffer beslutning om, at der skal fremlægges en sag om proces for ændring af status for de relevante offentlige veje i området (jf. bilag 3), vil denne forventeligt blive fremlagt i foråret 2025.", "source_path": "data/greve/raw_dagsordener/Klima-, Teknik- og Miljøudvalget_2025-01-09T08:00:00+01:00_af9da69c-e224-4068-a7e7-b897ebf3f816.json"}
{"document_id": "af9da69c-e224-4068-a7e7-b897ebf3f816", "committee": "Klima-, Teknik- og Miljøudvalget", "meeting_date": "2025-01-09T08:00:00+01:00", "section_type": "html_fragment", "section_title": "Lærkevej 12, 2670 Greve - lovliggørelse af nyt enfamiliehus", "case_number": "21-016376", "agenda_index": 5, "text": "Beslutning Godkendt. (A) og (C) stemmer imod. Udvalget undskylder forløbet af sagen overfor ejere, naboer og andre beboere i området. Udvalget ønsker et temamøde om betydningen af byggeret, helhedsvurdering, udsigts-, skygge- og indbliksgener ol. Hvad er rammerne for vurderinger i fx en helhedsvurdering. Fremstilling Sagsprocedure Klima-, Teknik- og Miljøudvalget. Resume Sagen omhandler retlig lovliggørelse af enfamiliehus på Lærkevej 12 jf. tidligere notat fra advokatfirmaet Horten om sagens udfaldsrum. Der fremlægges nu en udbygget helhedsvurdering, som er kvalitetssikret af advokatfirmaet Horten jf. beslutning i Klima-, Teknik- og Miljøudvalget den 10. oktober 2024 (pkt. 11). Indstilling Administrationen indstiller, at det godkendes, at der træffes afgørelse om retlig lovliggørelse af byggeriet på Lærkevej 12 og meddeles en lovliggørende byggetilladelse, idet byggeriet jf. helhedsvurderingen (jf. bilag 1) ikke medfører væsentlige indblik- eller skyggegener og harmonerer med områdets karakter i forhold til størrelse, højde og udformning. Sagsbeskrivelse Greve Kommune gav den 23. juni 2022 byggetilladelse til at opføre et enfamiliehus på Lærkevej 12 i én etage med udnyttet tagetage, et samlet boligareal på 221 m2 og en garage på 34 m2. Byggeriet, der er opført, overholder lokalplanen for området og ligger inden for byggeretten jf. det nugældende bygningsreglement. Byggeriet ville derfor lovligt kunne opføres i dag. På tidspunktet for byggetilladelsen overholdt byggeriet imidlertid ikke bygningsreglementets bestemmelser om byggeret i forhold til det skrå højdegrænseplan mod vej. Kommunen burde derfor på tidspunktet for byggetilladelsen have gennemført en helhedsvurdering af byggeriet , herunder i forhold til skyggegener, indbliksgener og byggeriets generelle tilpasning til områdets karakter. Klima-, Teknik- og Miljøudvalget besluttede den 30. maj 2024 (pkt. 15) at sende den fremlagte helhedsvurdering tilbage til administrationen med henblik på at få spørgsmål i sagen belyst ved en ekstern advokat. Klima-, Teknik- og Miljøudvalgets besluttede den 15. august 2024 (pkt. 11), at advokatfirmaet Horten skulle forestå opgaven herunder belyse sagens udfaldsrum. Horten har beskrevet sagens udfaldsrum i vedlagte notat (jf. bilag 2) som fremlagt for Klima-, Teknik- og Miljøudvalget den 10. oktober 2024 (pkt. 11). Det fremgår heraf, at kommunen uanset resultatet af helhedsvurderingen bør meddele tilladelse til byggeriet, ikke mindst da byggeriet lovligt ville kunne opføres i dag. Følgende er citat fra Hortens notat: ” Samlet set – og særligt på baggrund af hensynet til proportionalitet – vurderer Horten, at Kommunen ikke kan påbyde byggeriet fysisk lovliggjort. Uanset resultatet af helhedsvurderingen vurderes det dermed, at Kommunen bør søge retlig lovliggørelse. Sat på spidsen forekommer det at ville være disproportionalt og i strid med den retsfølelse, som håndhævelsen netop skal tilgodese, at påbyde Ejeren af Ejendommen at nedrive byggeriet, når Ejeren samtidigt lovligt vil kunne ansøge om og have krav på at få tilladelse til at opføre byggeriet igen .” Administrationen har suppleret den tidligere udarbejdede helhedsvurdering jf. Hortens anvisninger (jf. bilag 1). Konklusionen er fortsat, at byggeriet ikke frembyder væsentlige indbliks- og skyggegener og generelt harmonerer med områdets karakter i forhold til størrelse, højde og udformning. Helhedsvurderingen med administrationens vurderinger har været i partshøring fra den 19. november til den 3. december 2024. Partshøringssvar Administrationen har gennemført partshøring i henhold til Forvaltningslovens § 19. Høringen er foretaget blandt ejerne af følgende ejendomme: Lærkevej 8 og 10, Strandbovej 6 og 8 samt Mågevej 12 og 14. Høringsperioden strakte sig fra den 19. november til den 3. december 2024. Der er modtaget svar fra ejerne af Lærkevej 10 og Strandbovej 8 (jf. bilag 3). I deres høringssvar henviser ejerne til tidligere indsendte dokumenter, som blev drøftet på Klima-, Teknik- og Miljøudvalgets møde den 30. maj 2024 (punkt 15). Ejerne fastholder deres tidligere synspunkter og argumenterer fortsat for, at byggeriet på Lærkevej 12 skal lovliggøres fysisk. Høringssvarene indeholder dog ikke nye faktuelle oplysninger, der kan ændre administrationens vurdering af sagen. På denne baggrund har partshøringen ikke givet anledning til ændringer i den supplerede helhedsvurdering. Administrationens vurdering I helhedsvurderingen er det særligt afsnit om bebyggelsens omfang samt skygge og indbliksgener, der har været indsigelser imod. Administrationen har om de to relevante afsnit i helhedsvurderingen konkluderet følgende i den vedlagte helhedsvurdering (jf. bilag 1): Bebyggelsens samlede omfang i forhold det sædvanlige i karreen, kvarteret eller til det, der tilstræbes i området. Administrationen vurderer, at bebyggelsens samlede omfang og udformning er hensigtsmæssig i forhold til anvendelsen og svarer til det, der er sædvanligt og som tilstræbes i området. Bebyggelsens samlede omfang er passende for et enfamiliehus i dette specifikke boligområde og samtidig er huset opført med gavle, der følger samme orientering som de fleste ejendomme i området, herunder naboejendommen Lærkevej 10, hvilket bidrager til en vis ensartethed i udtrykket på vejen . Vurdering af lys- og skyggeforhold samt indbliksgener Administrationen vurderer at Lærkevej 12’s skygge- og indbliksgener generelt ligger inden for acceptable grænser i forhold til områdets øvrige bebyggelse. Som et tættere bebygget område, må der være en højere tolerancetærskel for skygge- og indbliksgener end i mere åbne områder, hvilket gør det forventeligt, at naboejendomme som Mågevej 14 og Strandbovej 8 vil opleve visse skyggevirkninger. Disse vurderes dog som kortvarige og begrænsede. Områdets flade terrænstruktur betyder desuden, at terrænforskelle ikke bidrager væsentligt til yderligere skygge- og indbliksgener, hvilket sikrer, at naboejendommene stadig modtager tilstrækkeligt dagslys. Administrationen konkluderer samlet set, at det ansøgte nyopførte enfamiliehus på Lærkevej 12 overordnet set er tilpasset til det omgivende boligområde og bidrager til opretholdelsen af det karakteristiske kvartermiljø. Byggeriet tager hensyn til de eksisterende bebyggelsesmønstre og lokalplanens bestemmelser. Bygningens højde, stil og omfang vurderes ikke usædvanlig for området. Der er taget hensyn til både lysforholdene for det nye byggeri og for nabobebyggelsen. Det bemærkes, at der som følge af det opførte byggeri kan forekomme visse skygge- og indbliksgener for hovedsageligt naboejendommene Lærkevej 10, Mågevej 14 og Strandbovej 8. Forholdene vurderes imidlertid ikke som usædvanlige for området og vurderes ikke at give væsentlige gener. Administrationen anbefaler på den baggrund, at der træffes afgørelse om retlig lovliggørelse og meddeles en lovliggørende byggetilladelse til byggeriet på Lærkevej 12. Lovgrundlag Bygningsreglementet 2018 kapitel 8 . Forvaltningslovens § 19. Økonomiske konsekvenser Sagen har ingen økonomiske konsekvenser for Greve Kommune. Høring Sagen har været i partshøring hos ejeren af Lærkevej 12 og de berørte parter, herunder naboen på Lærkevej 8 og 10, Strandbovej 6 og 8, Mågevej 12 og 14 jf. Forvaltningslovens § 19 i perioden fra den 19. november til den 3. december 2024. Høringen blev gennemført for at indhente bemærkninger og evt. yderligere oplysninger til brug for udbygning af helhedsvurderingen. Der er modtaget høringssvar fra ejerne af Lærkevej 10 og Strandbovej 8. Høringssvarene har ikke givet anledning til at ændre den endelige helhedsvurdering (jf. bilag 3). Øvrige forhold Sagen har tidligere været behandlet i Klima- Teknik- og Miljøudvalget på følgende møder: Den 30. maj 2024 (pkt. 15) Den 15. august 2024 (pkt. 11) Den 10. oktober 2024 (pkt. 11)", "source_path": "data/greve/raw_dagsordener/Klima-, Teknik- og Miljøudvalget_2025-01-09T08:00:00+01:00_af9da69c-e224-4068-a7e7-b897ebf3f816.json"}
{"document_id": "af9da69c-e224-4068-a7e7-b897ebf3f816", "committee": "Klima-, Teknik- og Miljøudvalget", "meeting_date": "2025-01-09T08:00:00+01:00", "section_type": "html_fragment", "section_title": "Grøn Trepart - Udpegning af politisk repræsentation i lokale treparter", "case_number": "24-013017", "agenda_index": 6, "text": "Beslutning 1. Anbefales, idet udvalget også ønsker, at der udpeges en suppleant fra udvalget. Udvalget anbefaler, at John T. Olsen (A) udpeges som suppleant. Fremstilling Sagsprocedure Plan-, og Tryghedsudvalget, Klima-, Teknik- og Miljøudvalget, Økonomiudvalget og Byrådet. Resume Med Aftale om et Grønt Danmark og Aftale om Implementering af et Grønt Danmark får kommunerne ansvaret for planlægning og implementering af arealomlægningsindsatsen. Kommunernes opgave forankres i lokale treparter, der tager udgangspunkt i de eksisterende vandoplandsstyregrupper ( VOS’er ). Byrådet skal udpege mindst én politisk repræsentant, der skal repræsentere kommunen i den lokale trepart for hovedvandopland \"Køge Bugt\" samt \"Isefjord og Roskilde fjord\". Indstilling Administrationen indstiller over for Klima-, Teknik- og Miljøudvalget at det godkendes, at Udvalgsformanden for Klima-, Teknik- og Miljøudvalget udpeges som repræsentant for kommunen i begge de to lokale treparter for hhv. hovedvandopland \"Køge Bugt\" samt \"Isefjord og Roskilde fjord\". Administrationen indstiller over for Plan- og Tryghedsudvalget 2. at orienteringen tages til efterretning Sagsbeskrivelse Med Aftale om et Grønt Danmark (jf. bilag 1) og Aftale om Implementering af et Grønt Danmark (jf. bilag 2) får kommunerne en central rolle med ansvar for planlægning og implementering af arealomlægningsindsatsen. Det betyder, at kommunerne skal udarbejde dynamiske omlægningsplaner senest i 2025, der viser, hvordan man lokalt vil komme i mål med indsatsen. Indsatsen omfatter udtagning af kulstofrige lavbundsjorder, vådområder, skovrejsning, ekstensivering og andre arealbaserede omlægningsindsatser, herunder at bidrage til bedre vilkår for natur og biodiversitet. Siden 2010 har kommunerne koordineret udtagning af landbrugsarealer i 23 tværkommunale vandoplandsstyregrupper ( VOS’er ), som fra 2024 har organiseret sig i ti grupperinger (jf. bilag 3) med henblik på tværgående samarbejde, kapacitetsopbygning og stordriftsfordele. Greve Kommune er medlem af VOS \"Køge Bugt\" samt \"Isefjord og Roskilde fjord\", hvor henholdsvis Køge Kommune og Lejre Kommune har formandskabet. Dette tværkommunale samarbejde skal fortsætte i 23 lokale treparter med flere aktører, der fortsat er organiseret i de ti grupperinger. Hver lokale trepart skal bestå af følgende medlemmer: en-to repræsentanter for hver kommune i oplandet, heraf mindst én politisk repræsentant en-to lokale landbrugsrepræsentanter en-to lokale repræsentanter for lokale naturorganisationer en repræsentant fra Naturstyrelsen Repræsentanterne fra natur- og landbrugsorganisationerne udpeges centralt af hhv. Danmarks Naturfredningsforenings og Landbrug & Fødevarers hovedorganisationer. Naturstyrelsen udpeger også deres repræsentanter. Byrådet skal således udpege en-to politiske repræsentanter for den eller de lokale treparter, som kommunen er en del af. Fristen for at udpege til de lokale treparter bliver forventeligt 1. februar 2025. Som oplandskommune kan man undlade at lade sig repræsentere i en lokal trepart, hvis der er enighed med de øvrige byråd i oplandet om, at andelen af kommunens areal i oplandet er ubetydeligt eller ikke relevant. Da Greve Kommune kun har et relativt lille areal i vandoplandet mod Isefjord og Roskilde fjord er det muligt, at Greve Kommune ikke skal deltage i denne lokale trepart. Men det er ikke afklaret endnu. Administrationen anbefaler, at der udpeges ét medlem fra Byrådet. Det kan alternativt besluttes at udpege to medlemmer fra Byrådet til hvert lokale trepart.. Administrationen anbefaler, at det er Udvalgsformanden for Klima-, Teknik- og Miljøudvalget der indgår som repræsentant i begge de lokale treparter, som Greve Kommune indgår i. Lovgrundlag Den lokale organisering af omlægningsindsatsen er aftalebaseret og udmøntes ikke i love og bekendtgørelser. Nedenstående indgår til beskrivelse af organisering og opgaver. Aftale om et Grønt Danmark. Aftale mellem regeringen, Landbrug & Fødevarer, Danmarks Naturfredningsforening, Fødevareforbundet NNF, Dansk Metal, Dansk Industri og Kommunernes Landsforening den 24. juni 2024 Aftale om Implementering af et Grønt Danmark. Aftale mellem regeringen (Socialdemokratiet, Venstre og Moderaterne), Socialistisk Folkeparti, Liberal Alliance, Det Konservative Folkeparti og Radikale Venstre den 18. november 2024. Kvælstofindsatsbehovet fastlægges i statens reviderede vandområdeplaner 2021-2027, forventes i høring i slutningen af 2024. Borgmesterbrev fra KL om rammeaftale (jf. bilag 4) Rammeaftale mellem KL og Ministeriet for Grøn Trepart (jf. bilag 5) Faktaark udarbejdet af KL til brug for kommunernes arbejde (jf. bilag 6-11) Økonomiske konsekvenser Sagen har ingen økonomiske konsekvenser for Greve Kommune. Øvrige konsekvenser Der forventes at være behov for tværgående indsatser i relation til øvrig kommunal planlægning i forbindelse med implementeringen. Høring Der er ikke høringspligt i denne sag . Sagens forløb 07/01/2025 Plan- og Tryghedsudvalget 2. Orienteringen blev taget til efterretning. Afbud: Marc Genning", "source_path": "data/greve/raw_dagsordener/Klima-, Teknik- og Miljøudvalget_2025-01-09T08:00:00+01:00_af9da69c-e224-4068-a7e7-b897ebf3f816.json"}
{"document_id": "af9da69c-e224-4068-a7e7-b897ebf3f816", "committee": "Klima-, Teknik- og Miljøudvalget", "meeting_date": "2025-01-09T08:00:00+01:00", "section_type": "html_fragment", "section_title": "Budgetopfølgning 3 (2024) - Klima-, Teknik- og Miljøudvalget", "case_number": "23-013406", "agenda_index": 7, "text": "Beslutning Orienteringen blev taget til efterretning. Fremstilling Sagsprocedure Klima-, Teknik- og Miljøudvalget. Resume I denne sag orienteres fagudvalget om indholdet i budgetopfølgning 3 2024 inden for eget udvalgsområde. Budgetopfølgning 3 2024 blev behandlet i Byrådet den 11. december 2024 (pkt. 14). Indstilling Administrationen indstiller, at orienteringen tages til efterretning. Sagsbeskrivelse Denne sag skal ses i sammenhæng med den samlede budgetopfølgning 3 2024, som er udarbejdet pr. 30. september 2024 og er behandlet i Byrådet den 11. december 2024 (pkt. 14). Det korrigerede budget på drift for Klima-, Teknik- og Miljøudvalget var pr. 30. september 2024 på 152,1 mio. kr., hvoraf 164,5 mio. kr. ligger inden for servicerammen. Årsagen til, at beløbet indenfor servicerammen er højere end det samlede budget, er et indtægtsbudget på -12,4 mio. kr. vedr. ældreboligernes regnskab, som ligger på driften udenfor servicerammen. Indtægtsbudgettet er regnskabsteknisk. Ældreboligerne er 100 procent beboerfinansieret og påvirker således ikke Greve Kommunes regnskab. Afvigelser på udvalgets område gennemgås nedenfor. Områder under Klima-, Teknik- og Miljøudvalget Samlet set forventes der inden for udvalgets område i 2024 et mindreforbrug på -66,3 mio. kr. (drift og anlæg). Drift inden for servicerammen Indenfor servicerammen på drift forventes mindreudgifter på -15,7 mio. kr. De væsentligste afvigelser er følgende: Forbrugsudgifter incl . vejbelysning m.m. -5,8 mio. kr. forventet mindreudgift med baggrund i faldende forventning til forbrugspriserne. Forstas kontrakt, standardbudget og vintertjeneste: -4,2 mio. kr. ( mindreudgift ). Forskydning af de månedlige betalinger betyder, at der kun betales for 11 måneder i 2024. Herudover forventes mindreforbrug på bestillingsarbejde i kontrakten. Vejafvandingsbidrag: -1,9 mio. kr. ( mindreudgift ). Der er foretaget afregning for 2023 (afregnes for forudgående år). Ejendomsudgifter: -1,5 mio. kr. ( mindreudgift ). Forventet mindre udgifter vedrørende vedligehold af kommunens ejendomme. Movia: -0,8 mio. kr. Movias samlet tilskudsbehov udgør for Greve Kommunes vedkomne mindre end budgetlagt. Drift udenfor servicerammen Udenfor servicerammen på drift forventes afvigelse på 0,6 mio. kr. (merudgift), som vedrører regulering af ældreboligernes driftsbudget. Fordrevne fra Ukraine Budgetopfølgning 3 viser, at der forventes en samlet merudgift vedrørende fordrevne fra Ukraine på 5,3 mio. kr. Heraf er 8,6 mio. kr. indenfor servicerammen og -3,3 mio. kr. er udenfor servicerammen. Greve Kommune er kompenseret med -7,7 mio. kr. (DUT ifm. ØA25), som i budgetopfølgning 2 blev placeret på en central konto til udmøntning til områderne i budgetopfølgning 3. På Klima-, Teknik- og Miljøudvalgets område udmøntes kompensation på det samlede merforbrug på 8,9 mio. kr. Merforbruget vedrører primært midlertidig beboelse. Alle afvigelser inden for udvalgets område kan ses i bilag 1. Anlæg Det korrigerede budget på anlæg for Klima-, Teknik- og Miljøudvalget var pr. 30. september 2024 på 213,7 mio. kr. Der forventes et mindreforbrug på anlæg på -51,2 mio. kr. under Klima-, Teknik- og Miljøudvalget, som primært er forskydning af aktiviteter til 2025-27. Alle enkeltafvigelser på udvalgets anlæg kan ses i bilag 2. Økonomiske konsekvenser Sagen har ingen selvstændige økonomiske konsekvenser. Bevillinger blev givet ifm. bevillingssagen til budgetopfølgning 3, som blev behandlet af Byrådet den 11. december 2024 (pkt. 14). Høring Der er ikke høringspligt i denne sag .", "source_path": "data/greve/raw_dagsordener/Klima-, Teknik- og Miljøudvalget_2025-01-09T08:00:00+01:00_af9da69c-e224-4068-a7e7-b897ebf3f816.json"}
{"document_id": "af9da69c-e224-4068-a7e7-b897ebf3f816", "committee": "Klima-, Teknik- og Miljøudvalget", "meeting_date": "2025-01-09T08:00:00+01:00", "section_type": "html_fragment", "section_title": "Lukket: Henvendelser til formanden ", "case_number": "", "agenda_index": 8, "text": "Orienteringen blev taget til efterretning.", "source_path": "data/greve/raw_dagsordener/Klima-, Teknik- og Miljøudvalget_2025-01-09T08:00:00+01:00_af9da69c-e224-4068-a7e7-b897ebf3f816.json"}
{"document_id": "af9da69c-e224-4068-a7e7-b897ebf3f816", "committee": "Klima-, Teknik- og Miljøudvalget", "meeting_date": "2025-01-09T08:00:00+01:00", "section_type": "html_fragment", "section_title": "Orientering fra formanden/gensidig orientering", "case_number": "", "agenda_index": 9, "text": "Beslutning Orienteringen blev taget til efterretning. Udvalget bemærker i forhold til prioritering af byggesager, forespørgsler ol., at administrationen prioriterer sager med relation til implementering af sundhedsloven (fx praktiserende læger). Udvalget ønsker at følge udviklingen af byggesagsbehandlingen tættere. Udvalget ønsker, at der fremlægges statistik over byggesagsbehandlingen på hvert møde fremover. Oversigten suppleres derfor for hver kategori med: Antallet af sager der lå ved sidste statistik Antallet af sager der ligger pt. Udvalget bemærker i forhold til byggesag om tagterresse på Søfrydsvej 1, som blev lagt til orientering på Klima-, Teknik- og Miljøudvalgets møde den 21. november 2024 (pkt. 20), at det er kritisabelt, at der er sket fejl i administrationen, så partshøringssvar ikke har været fremlagt i sagen. Udvalget ønsker, at byggesagen på Chr. Andersens Vej 7 fremlægges for udvalget med henblik på at få grundlaget for byggetilladelsen klarlagt og beslutte, om sagen kræver lovliggørelse. Udvalget bemærker, at der kommer flere henvendelser om, at vinterbekæmpelse udføres for sent og for dårligt. Udvalget opfordrer administrationen til ekstra fokus. Fremstilling Sagsprocedure Klima-, Teknik- og Miljøudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning.", "source_path": "data/greve/raw_dagsordener/Klima-, Teknik- og Miljøudvalget_2025-01-09T08:00:00+01:00_af9da69c-e224-4068-a7e7-b897ebf3f816.json"}
{"document_id": "af9da69c-e224-4068-a7e7-b897ebf3f816", "committee": "Klima-, Teknik- og Miljøudvalget", "meeting_date": "2025-01-09T08:00:00+01:00", "section_type": "html_fragment", "section_title": "Huskeliste og orientering fra administrationen", "case_number": "", "agenda_index": 10, "text": "Beslutning Orienteringen blev taget til efterretning. Administrationen orienterede yderligere om, at interesseorganisationer er inviteret den 16. januar 2025 (jf. bilag 8) til oplæg og dialog om kommende restaurering af Lille Vejleå. Fremstilling Sagsprocedure Klima-, Teknik- og Miljøudvalget. Resume I sagen gives et kort overblik over administrationens orienteringspunkter. Indstilling Administrationen indstiller, at eventuelle orienteringer tages til efterretning. Sagsbeskrivelse Administrationen orienterer om: Strandrensningsbudget 2025 og frem. Administrationen orienterer om strandrensningsbudgettet 2025 og frem. I budgetforliget 2024-27 (jf. bilag 1) fremgår på side 3 ”Effektiviserings og besparelsesforslag” en beslutning om at reducere budgettet til strandrensning med 100.000 kr. om året i 2025, 2026 og 2027 (markeret med gult). På side 4 fremgår (markeret med gult) en udvidelse til ”Strandrensning, facilitering af borgerinddragelse”. I budgetforliget 2025-28 (jf. bilag 2) fremgår der ingen forslag til ”Effektivisering og besparelse” (side 20) eller ”Udvidelsesforslag” (side 21) om strandrensning. Der blev fremlagt et effektiviserings- og besparelsesforslag på Strandrensning (jf. bilag 3, side 9) hvori det oprindelige budget fremgår (markeret med gult). Der fremgår ingen udvidelsesforslag i forhandlerarket om strandrensning. Budgettet til strandrensning er således reduceret i 2025 med 100.000 kr. i 2026 med 200.000 kr. og i 2027 med 300.000 kr. forhold til budgettet i 2024. I 2027 og frem er budgettet fastholdt på 1,947 mio. kr. (i 2025 priser). Markering af Øresundsvandsamarbejdets 30-års jubilæum – Konference ”Sammen om Øresund”. I anledning af Øresundsvandsamarbejdets 30-års jubilæum, har Øresundsvandsamarbejdet arrangeret konferencen ” Sammen om Øresund ”, der afholdes onsdag d. 9. april 2025 fra kl. 9:00-17:00. Konferencen afholdes i Koncertsalen i Dunkers Kulturhus i Helsingborg. Øresundsvandsamarbejdet er et samarbejde mellem 25 danske og svenske kommuner, der har eksisteret siden 1995 med hovedformålet, at arbejde for et godt vandmiljø i Øresund. Konferencen ønsker at samle eksperter, politikere og beslutningstagere fra Øresundsregionen for at diskutere fremtidens bæredygtige løsninger for Øresund. Der vil være oplæg fra en række hovedtalere, paneldebatter og workshops med fokus på, hvordan man kan beskytte Øresunds økosystem. Det endelige program forventes at være klar i begyndelsen af marts 2025. Man kan læse mere om konferencen ” Sammen om Øresund ” samt se det foreløbige program på denne hjemmeside: www.sammenomoresund.org . Opslag om beskæring af hække og træer . Klima-, Teknik- og Miljøudvalget protokollerede den 21. november 2024 (pkt. 22), at administrationen bør oprette et Facebook-opslag om grundejerforpligtelserne i forhold til beskæring. Administrationen lagde den 29. november 2024 følgende tekst på Facebook: ”I år er mange hække og træer ikke blevet beskåret, som de skal. Det kan vi heldigvis nemt rette op på sammen. Her er de vigtigste regler: Hækken må ikke vokse ud over fortovet eller dække for adgang til brandhaner, gadelygter og el-skabe. Der skal være en fri højde på 2,8 meter over fortove og 4,25 meter over veje. Vejskilte og gadelygter skal altid være synlige. Regnvandsriste ude foran vores grund skal holdes fri for blade og andet, der kan blokere vandet. Så skal vi tage et ekstra kig på hver vores grund og tjekke, at alt er i orden? Råd fra kommunens fagfolk: Skellinjen ligger typisk ved bagkanten af el-skabe og lysmaster. Grene tynges længere ned, når de er våde, så beskær lidt ekstra. På hjørnegrunde er det særlig vigtigt at beskære grundigt, så trafikanter kan se til begge sider. Tusind tak for indsatsen – sammen passer vi godt på vores kommune!” Opslaget gik ud til knap 10.000 borgere, fik ca. 140 likes og ca. 40 kommentarer der primært handler om: Et opslag hjælper ikke. Det skal i stedet have en konsekvens, hvor kommunen i sidste ende klipper hækken på borgerens regning. Kommunen skal klippe sine egne hække og træer, inden de beder borgerne om det Kommunen skal holde mere opsyn i kommunen og ikke lade det op til borgerne via \"Giv et praj\" Borgmesterbrev vedr. implementering af sundhedsreformen. Borgmesteren har modtaget brev fra Kommunernes Landsforening vedr. implementering af Sundhedsreformen (jf. bilag 4). I brevet gør KL opmærksom på, at regionen senest den 1. april 2026 skal have indgået aftale med relevante kommuner om de sundhedsopgaver, som kommunerne skal varetage driften af fra den 1. januar 2027. KL opfordrer til, at kommunerne ikke enkeltvis går i dialog med regionen, men at det sker i en koordineret proces. Fx har regionerne pr. 21. november 2024 orienteret Klimaalliancens forretningsudvalg om, at de træder ud af partnerskabet og de tilknyttede fora. Som konsekvens af regionernes udtræden af Klimaalliancen, finansierer regionerne ikke klimaudviklingsspor fremadrettet. Borgmesterbrev samt bilag vedrørende KL’s beredskabsudspil. Inden jul skal der ifølge minister for beredskab og samfundssikkerhed, Torsten Schack Pedersen, lande en beredskabsaftale. Regeringen har meldt klart ud, at økonomi til kommunerne skal forhandles i økonomiaftalen, og at den kommende beredskabsaftale udelukkende vil tilføre midler til det statslige beredskab (Beredskabsstyrelsen). KL har sendt vedlagte brev til borgmesteren (jf. bilag 5) og vedlagte udspil med KL's fem anbefalinger (jf. bilag 6). Kommuner får mulighed for at indføre nulemissionszoner. En ny lov der træder i kraft den 1. januar 2025, giver alle landets kommuner mulighed for at beslutte at indføre zoner, hvor der kun er adgang for fossilfrie køretøjer. Det er kommunerne, der skal beslutte, om nulemissionszoner skal indføres, og hvis de skal, også hvornår, hvordan og i hvilket område. Loven giver mulighed for at indføre to typer af zoner: enten en zone, der er gældende for al trafik, dvs. også varetransport, eller en zone, der kun er gyldig for persontrafik. Lastbiler, der vejer over 12 tons og busser, vil dog være undtaget reglerne uanset zonetype. Udkast til høringssvar om råstofplanen Regionsrådet i Region Sjælland indkalder til idéer og forslag, hvor borgere, myndigheder og indvindere kan komme med idéer og forslag til den kommende Råstofplan 2026. Høringsperioden løber fra 6. december 2024 til 31. januar 2025. Høringen omhandler i første omgang spørgsmålet om, hvorvidt der er behov for, at Region Sjælland udarbejder en Råstofplan 2026. Vedlagte høringssvar (jf. bilag 7) forventes udsendt fra Greve Kommune i tråd med tidligere høringssvar om råstofudpegningen i Tune. Samarbejde med KLAR Forsyning om rottebekæmpelsen I Greve Kommune er det et eksterne firma, der modtager henvendelser om rotter, og som står for rottebekæmpelsen på foranledning af henvendelser fra borgere og administrationen. Greve Kommune og KLAR Forsyning arbejder sammen om bekæmpelsen hvor der er behov for det. Fx med en koordineret indsats i udvalgte områder eller i de tilfælde hvor forekomsten af rotter har sammenhæng med arbejder på kloakledninger eller lignende. KLAR Forsyning reagerer også på henvendelser fra kunderne om rotter, og sikrer, at henvendelserne bliver håndteret korrekt. KL Klima & Miljø Topmøde KL’s Klima & Miljø Topmøde afholdes den 24. og 25. april 2025 i Aalborg. Administrationen anbefaler, at Klima-, Teknik og Miljøudvalget drøfter og beslutter, om medlemmerne ønsker at deltage i topmødet. På baggrund af beslutningen vil administrationen sørge for tilmeldinger samt bestille flybilletter og reserve hotelværelser.", "source_path": "data/greve/raw_dagsordener/Klima-, Teknik- og Miljøudvalget_2025-01-09T08:00:00+01:00_af9da69c-e224-4068-a7e7-b897ebf3f816.json"}
{"document_id": "af9da69c-e224-4068-a7e7-b897ebf3f816", "committee": "Klima-, Teknik- og Miljøudvalget", "meeting_date": "2025-01-09T08:00:00+01:00", "section_type": "html_fragment", "section_title": "Klima-, Teknik- og Miljøudvalgets mødekalender 2025", "case_number": "", "agenda_index": 11, "text": "Beslutning Orienteringen blev taget til efterretning. Fremstilling Sagsprocedure Klima-, Teknik- og Miljøudvalget. Resume I sagen gives et overblik over Klima-, Teknik- og Miljøudvalgets møder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Kalenderen er vedlagt som bilag.", "source_path": "data/greve/raw_dagsordener/Klima-, Teknik- og Miljøudvalget_2025-01-09T08:00:00+01:00_af9da69c-e224-4068-a7e7-b897ebf3f816.json"}
{"document_id": "af9da69c-e224-4068-a7e7-b897ebf3f816", "committee": "Klima-, Teknik- og Miljøudvalget", "meeting_date": "2025-01-09T08:00:00+01:00", "section_type": "html_fragment", "section_title": "Underskriftsark", "case_number": "", "agenda_index": 12, "text": "Fremstilling Sagsprocedure Klima-, Teknik- og Miljøudvalget. Resume Elektronisk underskriftsark.", "source_path": "data/greve/raw_dagsordener/Klima-, Teknik- og Miljøudvalget_2025-01-09T08:00:00+01:00_af9da69c-e224-4068-a7e7-b897ebf3f816.json"}
