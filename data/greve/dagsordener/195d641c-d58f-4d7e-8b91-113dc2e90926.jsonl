{"document_id": "195d641c-d58f-4d7e-8b91-113dc2e90926", "committee": "Økonomiudvalget", "meeting_date": "2025-08-22T07:55:00+02:00", "section_type": "html_fragment", "section_title": "Godkendelse af dagsorden", "case_number": "", "agenda_index": 0, "text": "Beslutning Godkendt. Fremstilling Sagsprocedure Økonomiudvalget. Resume Godkendelse af dagsorden. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Økonomiudvalget_2025-08-22T07:55:00+02:00_195d641c-d58f-4d7e-8b91-113dc2e90926.json"}
{"document_id": "195d641c-d58f-4d7e-8b91-113dc2e90926", "committee": "Økonomiudvalget", "meeting_date": "2025-08-22T07:55:00+02:00", "section_type": "html_fragment", "section_title": "Kunstgræsbane i Hundige - tillægsbevilling", "case_number": "24-001726", "agenda_index": 1, "text": "Beslutning Økonomiudvalget anbefaler overfor Byrådet at, Klima-, Teknik- og Miljøudvalgets indstilling godkendes. Dette med bemærkning om, at der gives tillægsbevilling op til 1,6 mio. Fremstilling Sagsprocedure Klima-, Teknik- og Miljøudvalget, Økonomudvalget og Byrådet. Resume Byrådet godkendte den 29. januar 2025 (pkt. 27) midler til renovering af kunstgræsbane i Hundige. Projektet har nu været i licitation, og hvis banen skal udføres i år skal der tilføres en tillægsbevilling på op til 1,6 mio. kr. Byrådet skal tage stilling om der ønskes at give en tillægsbevilling. Indstilling Administrationen indstiller, 1. at det godkendes, at der gives en tillægsbevilling til projektet kunstgræsbane i Hundige ved at afsætte en rådighedsbevilling på 1,6 mio. kr. i 2025 finansieret af 0,5 mio. kr. fra kassen finansieret af mindreforbrug fra afsluttede anlægsprojekter jf. indstilling til Byrådet om anlægsregnskaber, der behandles den 1. oktober 2025 0,5 mio. kr. fra puljen til forundersøgelse af kloakker 0,6 mio. kr. fra Genopretningspuljen, som fremrykkes fra 2026 2. at anlægsbevilling finansieret af det afsatte rådighedsbeløb på 1,6 mio. kr. godkendes. Sagsbeskrivelse Byrådet godkendte den 29. januar 2025 en anlægsbevilling på 4,35 mio. kr. ( inklusiv rådgivning) til renovering af kunstgræsbanen i Hundige. Projektet har nu været i udbud og kan ikke gennemføres uden at projektet tilføres ekstra midler. Der er indkommet fire bud og det billigste ligger 1,6 mio. kr. over budgettet. Hvis projektet skal gennemføres i år er det nødvendigt at indgå en kontrakt indenfor en uge, hvorfor der indkaldes til ekstraordinært møde. Der vil være en for stor risiko ved at vente til oktober på grund af vinterforanstaltninger. Overskridelsen skyldes primært, at der sammen med renoveringen af kunstgræsbanen skal ske en opgradering af drænsystemet under kunstgræsbelægningen, som ikke har været indregnet i det oprindelige budget. Dette medfører øgede omkostninger på 1,1 mio. kr. Drænsystemet skal renoveres da jorden under banen er forurenet. Derudover skyldes overskridelsen på de øvrige 0,5 mio. kr. byggepladsomkostninger og stigende priser. Der er tre scenarier for håndteringen af udfordringen, hvor administrationen anbefaler scenarie 1: SCENARIE 1. Anlægget gennemføres som udbudt inklusive et nyt drænsystem under banen. Dette vil være den fagligt korrekte løsning, der fremtidssikrer anlægget. Overskridelse af anlægsbudget vil være 1,6 mio. kr. SCENARIE 2. Anlægget gennemføres eksklusiv nyt drænsystem under banen. Dette vil medføre en budgetoverskridelse på 0,5 mio. kr. Der vil dog være stor risiko for at det nye drænsystem skal renoveres senere hvilket vil være dyrere, fordi kunstgræstæppet skal fjernes. Derudover er der en risiko for, at det nuværende drænsystem fungerer mindre godt med den nye belægning på kunstgræsbanen, og derved skabe udfordringer med vand på banen. SCENARIE 3. Licitationen aflyses og opgaven udbydes igen i 2026. Der er dog ingen garanti for at priserne vil blive lavere. Lovgrundlag Udbudsloven Økonomiske konsekvenser I investeringsoversigten er der afsat i alt 4,35 mio. kr. på anlægsprojekt 604 Hundige, kunstgræsbane – renovering. Budgettet fremgår af tabel 1. Tabel 1. Budgetfordeling – renovering af kunstgræsbane i Hundige Rådgiver 500.000 Udgifter til uforudsete (oprindelig 400.000 kr. men nu nedskrevet til 250.000 kr.) 250.000 Forundersøgelser afholdt 2025 150.000 Anlæg 3.450.000 Samlet anlægsbevilling 4.350.000 Administrationen vurderer ikke at der er muligt at mindske udgifter til rådgiver eller udforudsete omkostninger, da der er indgået kontrakt med rådgiver og udgifter til uforudsete omkostninger er reduceret. Der søges om tillægsbevilling til merudgifterne på 1,6 mio. kr. i 2025 som følge af udbudsresultatet, så den samlede anlægssum herefter udgør 5,95 mio. kr. Der søges anlægsbevilling på 1,6 mio. kr. til frigivelse af rådighedsbeløbet. Der foreslås følgende finansiering af merudgiften på 1,6 mio. kr.: 0,5 mio. kr. fra kassen med mindreforbrug på afsluttede anlægsprojekter, hvor anlægsregnskaberne skal behandles af Byrådet den 1. oktober 2025. Sagen kommer i forløb på næstkommende ekstraordinære fagudvalgsmøde, Økonomiudvalgsmøde og Byrådsmøde, men administrationen indstiller dette nu så det kan indgå i nærværende behandling 0,5 mio. kr. fra projekt 624 Pulje til renovering af kloakker 2025, hvor der forventes et mindreforbrug på 1,0 mio. kr. i 2025 0,6 mio. kr. fra projekt 331 Pulje til genopretning, som søges fremrykket fra 2026, hvor der er afsat i alt 10 mio. kr. Høring Der er ikke høringspligt i denne sag . Kommunikation Beslutningen og det videre arbejde koordineres med Hundige Boldklub. Tidsplan Godkendes indstillingen vil projektet fortsat kunne gennemføres i efteråret 2025. Sagens forløb 22/08/2025 Klima-, Teknik- og Miljøudvalget 1. anbefales. 2. anbefales.", "source_path": "data/greve/raw_dagsordener/Økonomiudvalget_2025-08-22T07:55:00+02:00_195d641c-d58f-4d7e-8b91-113dc2e90926.json"}
{"document_id": "195d641c-d58f-4d7e-8b91-113dc2e90926", "committee": "Økonomiudvalget", "meeting_date": "2025-08-22T07:55:00+02:00", "section_type": "html_fragment", "section_title": "Underskriftsark", "case_number": "", "agenda_index": 2, "text": "Fremstilling Sagsprocedure Økonomiudvalget. Resume Elektronisk underskriftsblad.", "source_path": "data/greve/raw_dagsordener/Økonomiudvalget_2025-08-22T07:55:00+02:00_195d641c-d58f-4d7e-8b91-113dc2e90926.json"}
