{"document_id": "3a49ac52-12d7-4f8a-a59b-747d592fb419", "committee": "Klima-, Teknik- og Miljøudvalget", "meeting_date": "2022-04-28T07:30:00+02:00", "section_type": "html_fragment", "section_title": "Godkendelse af dagsorden", "case_number": "21-014454", "agenda_index": 0, "text": "Beslutning Dagsordenen blev godkendt med bemærkning om at sag nr. 3, 14, 6, 7 og 8 blev behandlet først på dagsordenen. Fremstilling Sagsprocedure Klima-, Teknik- og Miljøudvalget. Resume Godkendelse af dagsorden for mødet den 28. april 2022. Indstilling Center for Politik, Organisation & Borgerbetjening indstiller, at dagsordenen godkendes.", "source_path": "data/greve/raw_dagsordener/Klima-, Teknik- og Miljøudvalget_2022-04-28T07:30:00+02:00_3a49ac52-12d7-4f8a-a59b-747d592fb419.json"}
{"document_id": "3a49ac52-12d7-4f8a-a59b-747d592fb419", "committee": "Klima-, Teknik- og Miljøudvalget", "meeting_date": "2022-04-28T07:30:00+02:00", "section_type": "html_fragment", "section_title": "Temamøde om biodiversitet", "case_number": "22-004418", "agenda_index": 1, "text": "Beslutning Temamødet blev holdt. Fremstilling Sagsprocedure Klima-, Teknik- og Miljøudvalget. Resume Klima-, Teknik- og Miljøudvalget holder et temamøde om biodiversitet, hvor byrådet er inviteret. På mødet giver Morten D. D. Hansen fra Naturhistorisk Museum et grundigt og lokalt relevant oplæg om begrebet biodiversitet. Indstilling Der skal ikke træffes beslutning på temamødet. Temamødet skal bruges til orientering, drøftelse og dialog. Sagsbeskrivelse Naturhistorisk Museum tilbyder på baggrund af en bevilling fra 15. juni Fonden et gratis foredrag om biodiversitet for folkevalgte. Målgruppen er kommunalbestyrelser, fagudvalg som Klima-, Teknik- og Miljøudvalget samt råd som Natur- og Miljørådet. Foredraget kommer blandt andet ind på: - hvad biodiversitet er, - hvordan den har udviklet sig globalt og nationalt, - hvordan det går med biodiversiteten, - hvilke opgaver kommunerne har, og - hvorfor vi skal beskæftige os med biodiversitet. Foredraget vil have en klar lokal vinkel med udgangspunkt i kommunens lokale forhold. Foredraget finder sted i byrådssalen fra kl. 11:00-12:00. Programmet er: 1. Velkomst v ed formand for Klima-, Teknik- og Miljøudvalget Hans-Jørgen Hammer Kirstein 2. Foredrag og drøftelse v ed Morten D. D. Hansen, Naturhistorisk Museum Udover Byrådet samt Natur- og Miljørådet deltager fra administrationen miljømedarbejder Pernille Fabricius Rosfort, sekretær for Natur- og Miljørådet.", "source_path": "data/greve/raw_dagsordener/Klima-, Teknik- og Miljøudvalget_2022-04-28T07:30:00+02:00_3a49ac52-12d7-4f8a-a59b-747d592fb419.json"}
{"document_id": "3a49ac52-12d7-4f8a-a59b-747d592fb419", "committee": "Klima-, Teknik- og Miljøudvalget", "meeting_date": "2022-04-28T07:30:00+02:00", "section_type": "html_fragment", "section_title": "Drøftelse af ideoplæg i forbindelse med udarbejdelse af ny affaldsplan", "case_number": "21-016317", "agenda_index": 2, "text": "Beslutning Klima-, Teknik- og Miljøudvalget ønsker et fortsat højt ambitionsniveau for den nye affaldsplan under hensyn til en balanceret økonomi, og at der inddrages ideer fra klimaborgersamlingen. Fremstilling Sagsprocedure Klima-, Teknik- og Miljøudvalget. Resume Greve Kommune skal udarbejde og vedtage en ny 12-årig affaldsplan, som skal revideres mindst hvert 6. år. Affaldsplanen skal have særligt fokus på de næste seks års målsætninger og indsatser på affaldsområdet. I forbindelse med udarbejdelse af den nye affaldsplan har administrationen i samarbejde med KLAR Forsyning udarbejdet et ideoplæg, der rummer mulige temaer og indsatsområder for den kommende affaldsplan for perioden 2023 – 2034. Indstilling Center for Teknik & Miljø indstiller, at Klima-, Teknik- og Miljøudvalget drøfter de fremlagte temaer og indsatsområder med henblik på en politisk afklaring af kommunens ambitionsniveau og interesseområder i den nye affaldsplan. Sagsbeskrivelse Greve Kommune skal udarbejde og vedtage en ny 12-årig affaldsplan, som skal revideres mindst hvert 6. år. Affaldsplanen skal have særligt fokus på de næste seks års temaer og indsatser på affaldsområdet. Planen skal udarbejdes med udgangspunkt i den nationale affaldshåndteringsplan Handlingsplan for cirkulær økonomi – National plan for forebyggelse og håndtering af affald 2020 – 2032. Den nye affaldsplan udarbejdes med bistand fra KLAR Forsyning og en rådgiver, Rambøll. På mødet bliver ideoplæg til temaer og indsatser præsenteret af Jesper Koziara, Teknisk Direktør i KLAR Forsyning. Klima, Teknik- og Miljøudvalget kan drøfte temaer og indsatsområder med henblik på en afklaring af det politiske ambitionsniveau og interesseområder til affaldsplanen. Overordnet er sigtet, at affaldssektoren skal være klimaneutral i 2030, og at cirkulær økonomi kommer til at spille en stor rolle i de kommende år som en del af en global bæredygtig omstilling. Derfor bliver den overordnede vision for Greve Kommunes affaldsplan, at der er øget fokus på bæredygtighed, herunder at der i planen lægges vægt på affaldsminimering, øget genbrug og genanvendelse af affald samt reduktion af CO 2 -udledningen Greve Kommune har allerede pr. den 1. januar 2022 indført sortering af de 10 lovbundne affaldsfraktioner ved alle private husstande. Fra den 31. december 2023 er det desuden et krav, at alle virksomheder skal sortere efter de samme retningslinjer som private borgere. Ud over temaer og indsatser på affaldsområdet består en affaldsplan også af en kortlægning af de nuværende affaldsmængder. Med udgangspunkt i drøftelsen af idéoplægget vil administrationen i samarbejde med KLAR Forsyning og rådgiver udarbejde et forslag til Affaldsplan 2023-2034, som vil blive forelagt udvalget til godkendelse. Herefter følger en offentlig høringsperiode inden udvalget får forelagt Affaldsplanen til endelig godkendelse. Lovgrundlag BEK nr. 2159 af den 09.12.2020 Bekendtgørelse om affald (Affaldsbekendtgørelsen). VEJ nr. 9920 af den 09.12.2020 Vejledning om sorteringskriterier for husholdningsaffald. VEJ nr. 9926 af den14.12.2020 Vejledning om indsamling af husholdningsaffald. Handlingsplan for cirkulær økonomi – National plan for forebyggelse og håndtering af affald 2020 – 2032. Økonomiske konsekvenser Der er ingen økonomiske konsekvenser i forbindelse med denne drøftelsessag. Generelt gælder, at udarbejdelse af affaldsplanen og udgifter til affaldsplanens indsatsområder i udgangspunktet er brugerfinansieret (takstfinansieret). Tidsplan I henhold til Affaldsbekendtgørelsens § 14, stk. 5 skal affaldsplanen indsendes til Miljøstyrelsen senest den 1. januar 2023. Idet lovgivningen først trådte i kraft den 1. januar 2022, bliver det svært for KLAR og Greve Kommune at blive færdig med planen rettidigt, hvilket også gælder for mange andre kommuner. Forslag til affaldsplanen forventes, at kunne forelægges udvalget til august eller september 2022. Affaldsplanen forventes endelig vedtaget i første kvartal 2023. Øvrige forhold Greve Kommune er ved at udarbejde en DK2020-Klimahandlingsplan. Der kan komme input herfra, som skal indarbejdes i affaldsplanen. Planerne koordineres løbende. Teknisk direktør i KLAR Forsyning, Jesper Koziara, vil præsentere et idéoplæg. Derudover deltager fra Center for Teknik & Miljø, enhedschef for Byg og Miljø, Michael Darmer.", "source_path": "data/greve/raw_dagsordener/Klima-, Teknik- og Miljøudvalget_2022-04-28T07:30:00+02:00_3a49ac52-12d7-4f8a-a59b-747d592fb419.json"}
{"document_id": "3a49ac52-12d7-4f8a-a59b-747d592fb419", "committee": "Klima-, Teknik- og Miljøudvalget", "meeting_date": "2022-04-28T07:30:00+02:00", "section_type": "html_fragment", "section_title": "Frigivelse af LED-pulje, 2022", "case_number": "21-002860", "agenda_index": 3, "text": "Beslutning 1.-3. Anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Byrådet har afsat puljer i 2021, 2022 og 2023 til \"Besparelser på udgifter til el - ved udskift til LED\". Der søges om frigivelse af midlerne til udskiftning til LED-belysning i 2022, så projekterne kan udføres i 2022. Indstilling Center for Teknik & Miljø indstiller, 1. at der meddeles anlægsbevilling på 1,40 mio. kr. finansieret af det til formålet afsatte rådighedsbeløb i 2022 vedr. udskiftning af belysning til LED. 2. at der igangsættes LED projekter på følgende adresser: a) Olsbækken aktivhuset – lys i kælder, opbevaringsrum. b) Holmeagerskolen – hal 1 og hal 2. c) Rådhuset –afslutning af eksisterende projekt. d) Et eller flere mindre projekter, på skole-/daginstitutionsområdet. 3. at den resterende besparelse på 1,021 mio. kr. i 2023 reperiodiseres som en teknisk rettelse i forbindelse med budget 2023-2026. Sagsbeskrivelse Der er afsat 1,4 mio. kr. til ny energirigtig LED belysning i 2022, med en samlet driftsbesparelse på ca. 175.000 kr./år svarende til en gennemsnitlig tilbagebetalingstid på ca. 6-10 år. Midlerne søges frigivet til finansiering af LED projekter på følgende bygninger: Olsbækken aktivhuset – lys i kælder, opbevaringsrum. Holmeagerskolen - hal 1 og hal 2. Rådhuset, afslutning af LED projekt, opstartet i 2021. Derudover forventes midlerne anvendt på et eller flere mindre LED lysprojekter: På skoleområdet – opdatering af lyset i eksempelvis udvalgte klasselokaler eller et gangområde. På daginstitutionsområdet – opdatering af lyset på en daginstitution. Projekterne er valgt ud fra princippet om hvilke projekter, der hurtigst kan igangsættes, og som lever op til kravene om tilbagebetalingstid og energieffektivisering. På Olsbækken drejer det sig om en tiltrængt opdatering af lyset i kælder/opbevaringsrum, og desuden opsætning af bevægefølere så lyset tænder/slukker automatisk. Brugerne vil opleve en bedre og mere moderne lys og lysstyring. For de to haller på Holmeagerskolen er lyset ikke længere tidssvarende og udover en energibesparelse ved skift til ny LED-belysning vil vedligeholdes-arbejdet også blive lettere, da det efterhånden er svært at få reservedele til det udtjente lysanlæg. For brugerne af de to haller vil det betyde mere og bedre lys. En del af årets LED-pulje søges anvendt til nødvendige ekstra udgifter i forbindelse med afslutningen af LED projektet på Rådhuset, altså til betaling af ekstra opgaver, som er opstået i løbet af projektets udførelse: Ekstra eltavle arbejde – alle etager (myndighedskrav og ekstra funktionalitet). Ekstra udstyr til automatisk styring og indbygning i Rådhusets eksisterende bygningsautomatik. Opgradering af alle væg-lyskontakter med letforståelige gravering/ikoner. Ekstra udtag til pendler, og relæer diverse steder – plus ekstra væg-lyskontakter hertil. Ekstra gangareal i stueetagen (yderligere arealer i projektet). Lovgrundlag Lyssætningen skal overholde arbejdsmiljøloven for nødvendig og sikkerhedsmæssig belysning på arbejdspladser. Økonomiske konsekvenser Med denne sag søges der meddelt anlægsbevilling på 1,4 mio. kr. finansieret af det til formålet afsatte rådighedsbeløb i 2022. Driftsbesparelsen er med ovenstående tiltag på ca. 175.000 kr. /år fra 2023 og frem. I den oprindelige business case for anlægsinvesteringerne i LED, blev der vedtaget en besparelse på udgifterne til el på 1,55 mio. kr. ved fuld udmøntning. Da der i forbindelse med budget 2022 blev ændret i periodiseringen af anlægsinvesteringerne, er det ikke muligt at hente den fulde oprindelige besparelse i 2023. Der resterer derfor 1,021 mio. kr. i besparelse i 2023, som ikke kan udmøntes med ovenstående investering. Det indstilles derfor, at den resterende besparelse periodiseres på ny som en teknisk rettelse til budget 2023-2026. Det er fortsat forventningen, at den fulde besparelse kan hentes, når alle anlægsinvesteringerne er foretaget i 2025. Kommunikation Brugerne af bygningerne bliver underrettet, inden arbejdet går i gang de konkrete steder for lysudskiftningen. Tidsplan Det er forventningen at LED projekterne igangsættes og færdiggøres i løbet af 2022.", "source_path": "data/greve/raw_dagsordener/Klima-, Teknik- og Miljøudvalget_2022-04-28T07:30:00+02:00_3a49ac52-12d7-4f8a-a59b-747d592fb419.json"}
{"document_id": "3a49ac52-12d7-4f8a-a59b-747d592fb419", "committee": "Klima-, Teknik- og Miljøudvalget", "meeting_date": "2022-04-28T07:30:00+02:00", "section_type": "html_fragment", "section_title": "Tillægsbevilling til ombygning af busterminal ved Hundige St.", "case_number": "21-006310", "agenda_index": 4, "text": "Beslutning 1.-4. Udvalget undlod at tage stilling. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Som også tidligere orienteret om, redegøres der nu for fordyrelser i anlægsprojektet og det indstilles, at der meddelles en tillægsbevilling. Desuden gives der en status for byggeriet, og der fremlægges fire forskellige indstillingsmuligheder for belysning under broen. Indstilling Center for Teknik & Miljø indstiller, 1. at der afsættes tillæg til rådighedsbeløb i 2024 2. at der meddeles tillæg til anlægsbevilling på 2,3 mio. kr., finansieret af Vej og Landskabspuljen i 2024, som reduceres tilsvarende 3. at status på anlægsprojektet tages til efterretning 4. at de fire indstillingsmuligheder for belysning under broen godkendes. Sagsbeskrivelse Som resultat af salget af arealer ved Hundige Station er den tidligere busterminal nedlagt, og en ny er nu ved at blive bygget. Den nye busterminal er placeret delvist under broen og centralt mellem de to kommende boligblokke, og er omfattet af Lokalplan nr. 11.55 for Strandby Høje og ny busterminal. Byrådet vedtog den 22. marts 2021 (pkt. 22) et konkret løsningsforslag for den nye busterminal som inddrager en del af Hundige Stationsvej. Løsningen blev valgt for at skabe bedre plads både til krydsning af stien langs banen mellem banen og busholdepladsen og foran stationsbygningen, velvidende at det ville blive dyrere i materialer og belægning. Byrådet tilføjede, at løsningsforslag for den tryghedsskabende belysning skal prioriteres højt i det videre arbejde. På byrådets møde den 21. juni 2021 (pkt. 48) blev det endelige løsningsforslag besluttet og bevillingen frigivet. Samtidig blev placeringen af den midlertidige busterminal besluttet og en række økonomiske usikkerheder med den nye og midlertidige busterminal blev beskrevet. På Byrådets møde den 20. september 2021 (pkt. 48) blev der givet en tillægsbevilling på 3,65 mio. kr. til projektet. Administrationen har tidligere orienteret udvalget om, at der siden projektets start har været en række ekstraomkostninger til byggeplads, ledningskoordinering, tillægspriser samt øgede materialepriser, som vi desværre ser helt generelt på byggeprojekter i øjeblikket. I alt anbefaler administrationen, at der skal gives en tillægsbevilling på 2,3 mio.kr. for at gennemføre projektet til det nuværende niveau. Projektet mangler aktuelt ikke midler, men vil komme til det i de kommende år. Ekstraudgifter til ledningskoordinering, belysning og midlertidig busholdeplads Der har været et stort arbejde med omlægning af ledninger i forbindelse med anlæggelse af busterminalen, hvor der bl.a. har været mange kendte ledninger, som skulle placeres på mindre plads (herunder kommunens egen sprinklerledning og belysningsledninger, Greve Fjernvarme, VEKS, Greve Vand, Klar Forsyning, Nexel , Radius, TDC og DSB). Desuden er en del ukendte ledninger dukket op. Dette har medført et større koordineringsarbejde med flere aktører og ledningsejere, da ledningerne ligger tæt og gravearbejderne har indflydelse på hinanden. Dette har haft en betydning for økonomien, da der har været ekstraudgifter til rådgiver , der har været ansvarlig for at projektere busterminalen samt bygge- og projektledelse. Der har også været ekstraudgifter forbundet med den midlertidige busterminal (chauffør pavillon, installation af vand og el mv.), der ikke har været medtaget i det oprindelige budget. Dette gør sig også gældende for belysningen under broen. Andre fordyrende og forsinkende elementer Grundet corona har der været en generel prisstigning på materialer, og situationen medførte, at flere igangsatte anlægsarbejder over samme periode. Derudover har flere aktører i anlægsprojektet været fraværende med corona i kortere perioder. I forhold til den aktuelle verdenssituation er der også prisstigninger på materialer og brændstof, og det er generelt sværere at skaffe materialer og modtage bestillinger til tiden. Den midlertidige busterminal Indtil den nye busterminal står færdig, fungerer en del af den store parkeringsplads ved Waves som midlertidig busterminal. Greve Kommune har en aftale med Waves omkring råden over arealet, og her fremgår det, at i tilfælde af forsinkelser kan kommunen råde over arealet indtil ultimo juli 2022. Anlægsarbejdets forsinkelser for den nye busterminal har medført, at den midlertidige busterminal skal anvendes længere end forventet og estimeret til medio 2022. Waves og Movia er orienteret. Snitflader med boligbyggeriets bygherre (Balder) Busterminalen og Balders boligbyggeri bliver placeret meget tæt på hinanden, og derfor vil der være områder inden for busterminalens område, som skal bruges under opførelsen af boligblokkene. Der er derfor udearealer omkring busterminalen, som det ikke giver mening at etablere, før bygherre er færdige med boligbyggeriet, da de ellers vil skulle grave den nye belægning op og lægge den igen. Dele af belysningen på busterminalen vil heller ikke stå færdig ved ibrugtagen af busterminalen, da nogle af masterne står i snitfladearealerne og derved først opsættes senere. Dog vil de master, der kan, blive opsat, og belysning under broen vil blive sat op. Derudover bliver midlertidig belysning indtænkt, indtil de endelige master kan opsættes i snitfladearealerne. På de arealer, hvor der skal være beplantning, vil der midlertidigt blive sået græs, for at det kommende byggeri og nogle udestående ledningsarbejder ikke skal ødelægge den nye beplantning. Når Balders byggeri samt de forventede ledningsarbejder er færdige, bliver den nye beplantning etableret. Buslæskærme Clear Channel opsætter 4 reklamefinansierede læskærme i samme farvekode som øvrigt inventar på busterminalen. Læskærmene er i glas, og hver læskærm er udstyret med en bænk i træ og er oplyst. Læskærmene forventes opsat når busterminalen tages i brug. Midlertidigt slidlag I 2023 vil asfalten på den midlertidige busterminal blive tilrettet, og derefter vil der blive lagt slidlag samt permanent stribning. Slidlaget bliver ikke lagt med det samme, da det forventes, at asfalten vil sætte sig, og dette skal rettes op inden. Inden slidlaget påføres i 2023, vil der være midlertidig afstribning på asfalten, dette vil skulle fræses af inden slidlag påføres. Belysning under broen Under selve broen er der valgt nogle belysningsarmaturer, der oplyser undersiden af broens dæk. Belysningen spiller en vigtig rolle for både trygheden og forebyggelse af kriminalitet. Valget af netop disse armaturer giver mulighed for at ændre på belysningen i både retning og farver tilpasset eksempelvis særlige begivenheder, årstider, tilstødende arealer mv. Belysningen kan programmeres til forskellige lysindstillinger udover en standardbelysning. Administrationen anbefaler 4 belysningsmuligheder udover standardbelysningen, som er varm hvid belysning. Firmaet iGuzzini har udvalgt og fremlagt 4 indstillingsmuligheder for belysningen, som de foreslår kan benyttes udover standard belysningen . De 4 indstillingsmuligheder er: 1. Bølger (Køge Bugt) - blå, grøn og blå/grøn - dynamisk 2. Dannebrog - rød og hvid - dynamisk 3. Vegetation - grøn - dynamisk 4. Regnbue - rød, orange, gul, grøn, blå og lilla - dynamisk Ved at vælge alle 4 ovenstående indstillingsmuligheder for belysning, kan der veksles mellem dem og særlige begivenheder kan markeres. Når der er behov for at skifte til et af indstillingsmulighederne f.eks. ved en sportsbegivenhed, kan dette nemt gøres i en app, som administrationen kan styre. Ønskes der færre eller flere indstillingsmuligheder kan dette tilkøbes. Der kan altid tilkøbes en ny indstillingsmulighed på et senere tidspunkt, men er der allerede nu ønske om flere valgmuligheder end 4, er der en økonomisk besparelse ved at få det med i første omgang af programmeringen af belysningen. Lovgrundlag Loven om offentlig vej. Økonomiske konsekvenser Ombygning af busterminalen inkl. oprettelse af en midlertidig busterminal var oprindeligt budgetteret til 16 mio. kr. Byrådet gav den 20. sept. 2021 (pkt. 42) en tillægsbevilling på 3,65 mio. kr. som følge af licitationsresultatet. Der har siden været en række ekstraomkostninger til byggepladsomkostninger, ledningsejerkoordinering, tillægspriser samt levering som beskrevet ovenfor. I alt anbefaler administrationen, at der skal gives en tillægsbevilling på 2,3 mio.kr. for at gennemføre projektet til det nuværende niveau. Aktuelt mangler der ikke midler i år, men der vil mangle midler til de arbejder, der skal udføres i de sidste år. Midlerne der mangler til senere, skal betales til Balder efter aftale om, at de udfører den sidste del af projektet, når de er færdige. Byggeriets anlæg strækker sig derfor til ca. 2024/2025. Administrationen forventer nedenstående periodisering af anlægsmidlerne. Eventuelle forskydninger mellem årene vil blive foretaget i forbindelse med budgetopfølgningerne: 2021 7.155.669 kr. (året er afsluttet) 2022 11,5 mio. kr. 2023 0,5 mio.kr. (Udlægning slidlag inkl. evt. opretninger + etablering af permanente striber inkl. bortfræsning af midlertidige striber) 2024/2025 2,8 mio. kr. (De arbejder som Balder skal udføre efter afslutning af deres byggeri) Kommunikation Der vil løbende være orientering til borgerne, når dette er relevant, på www.hundigestrandby.dk . Movia og Waves er orienteret om den nye tidsplan, herunder forsinkelserne. Tidsplan Det forventes, at den nye busterminal kan tages i brug medio 2022. I den fremlagte tidsplan fra den 20. september 2021 skulle busterminalen være færdig i foråret 2022.", "source_path": "data/greve/raw_dagsordener/Klima-, Teknik- og Miljøudvalget_2022-04-28T07:30:00+02:00_3a49ac52-12d7-4f8a-a59b-747d592fb419.json"}
{"document_id": "3a49ac52-12d7-4f8a-a59b-747d592fb419", "committee": "Klima-, Teknik- og Miljøudvalget", "meeting_date": "2022-04-28T07:30:00+02:00", "section_type": "html_fragment", "section_title": "Tillægsbevilling til Holmeagerskolen - SFO2 fra Genopretninspuljen", "case_number": "21-015609", "agenda_index": 5, "text": "Beslutning Udvalget undlod at tage stilling. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume I investeringsoversigten er der i budget 2022 afsat 13 mio. kr. i den såkaldte genopretningspulje, som anvendes til løbende at finansiere akutte renoveringer af de kommunale bygninger i løbet af året. Dette er tredje sag for udmøntning af Genopretningspuljen til projekter i 2022. Der resterer 2,85 mio. kr. i puljen. Indstilling Center for Teknik & Miljø indstiller, at der afsættes rådighedsbeløb i 2022 og meddeles tillægsbevilling på 1,4 mio. kr. til udvidelse af Holmeagerskolens SFO2 finansieret af ”Pulje til genopretning o.l.” i 2022, som reduceres tilsvarende. Bevillingen tilføres til eksisterende anlægsbevilling for projektet Holmeagerskolen - Etablering af SFO2 (404). Sagsbeskrivelse Byrådet godkendte i april 2021 at frigive anlægsbevilling til udvidelse af SFO 2 på Holmeagerskolen. Projektet blev finansieret i budget 2020 med et budget på 2,25 mio. kr. Som varslet i indstilling om Genopretningspuljen til byrådet i februar 2022 havde administrationen en bekymring for at projektet ikke kunne udføres indenfor budgettet på grund af de høje priser, der i øjeblikket er i markedet. Projektet er nu udbudt og det laveste bud er 1,4 mio. kr. i højere end budgettet efter at projektet er blevet optimeret. Administrationen beder derfor om tillægsbevilling på 1,4 mio. kr. for at projektet kan udføres til skolestart i 2022. Administrationen har sat budget til uforudsete udgifter på 5 % som er det lavest mulige. SFO 2 på Holmeagerskolen er placeret i det bygningsområde/-fløj på skolen, hvor mellemklasseafsnittet er placeret. Der er i dag en del udfordringer med at adskille undervisning og fritidsaktiviteter mellem SFO 2 tilbuddet og skolen, da SFO 2- tilbuddet dagligt starter ca. 1 time før alle undervisningstimer for mellemklasseafsnittet er afsluttet. Der foreslås etableret en tilbygning på knap 80 m 2 i tilknytning til mellemklasseafsnittet ved sammenbygning med et eksisterende lokale således, at der samlet bliver etableret et ca. 140 m 2 stort lokale til brug for SFO 2-tilbuddet. Lokalet vil dagligt blive anvendt af skolen til brug for undervisning og diverse, inden SFO 2-tilbuddet starter. Det oprindelige grundlag for anlægsforslaget om udvidelse af SFO 2 faciliteterne, var et oplæg beregnet i starten af 2019 til en samlet anlægssum på ca. 2,25 mio. kr. inkl. udgift til teknisk rådgivning og uforudsete udgifter. Til projektet har kun været afsat ca. 8 % til uforudsete udgifter hvilket er lavt med det aktuelle vidensniveau. Der blev derfor i indstillingen til Byrådet i april 2021 også beskrevet, at der vil være usikkerhed omkring om det samlede budget. Lovgrundlag Bygningsreglement og udbudslov. Økonomiske konsekvenser Der er afsat 13 mio. kr. i Genopretningspuljen i 2022. Heraf er 10,1 mio. kr. allerede bevilget til nedenstående projekter. Der resterer derved 2,9 mio. kr. i puljen. Heraf er der flyttet projekter for 5,1 mio. kr. til 2023, som godkendt af Byrådet den 4. april 2022 (Karlslunde Skole og Bettys Hus, samt GIC - tagrenovering IFK). Indstillingen vil medføre, at der samlet tilføres 1,4 mio. kr. til udvidelse af SFO2 på Holmeagerskolen. Det resterende rådighedsbeløb på puljen er derfor på 1,5 mio. kr. Projekt Budget i t. kr. Mosedeskolen, branddøre 1.000 Karlslunde Skole og Bettys Hus, tagrenovering mv. 3.400 GIC - tagrenovering IFK 1.700 GIC - Cafe Langsiden 1.100 Rådhus - rådgivning, tag 300 Strandcentret 600 Toftegården - tag 500 Diverse dagtilbud - facade og vinduer 1.000 Solstrålen - tag og ventilation 500 I alt 10.100 Tidsplan Udvidelse af SFO 2 på Holmeagerskolen er planlagt til at blive udført til skolestart i august/september 2022. Projektet er allerede forsinket ca. et år, da det oprindeligt var tiltænkt at blive udført i 2021.", "source_path": "data/greve/raw_dagsordener/Klima-, Teknik- og Miljøudvalget_2022-04-28T07:30:00+02:00_3a49ac52-12d7-4f8a-a59b-747d592fb419.json"}
{"document_id": "3a49ac52-12d7-4f8a-a59b-747d592fb419", "committee": "Klima-, Teknik- og Miljøudvalget", "meeting_date": "2022-04-28T07:30:00+02:00", "section_type": "html_fragment", "section_title": "Udmøntning af Naturpuljen - prioriteret liste fra Natur- og Miljørådet", "case_number": "20-001888K", "agenda_index": 6, "text": "Beslutning Godkendt. Fremstilling Sagsprocedure Klima-, Teknik- og Miljøudvalget. Resume Greve Kommune har i budgettet for 2022 afsat 400.000 kr. til en Naturpulje, der skal gøre den bynære natur i Greve tilgængelig og attraktiv for både børn og voksne. Natur- og Miljørådet har udarbejdet et forslag til udmøntning af Naturpuljen til Klima-, Teknik- og Miljøudvalgets godkendelse. Indstilling Center for Teknik & Miljø indstiller, at nedenstående forslag fra Natur- og Miljørådet, til udmøntning af Naturpuljen godkendes: 1. 100.000 kr. til arbejdet med vilde haver i kommunen. 2. 100.000 kr. til stengærde på land. 3. 50.000 kr. til en forundersøgelse ved Langagergård/Rørmosen om områdets naturværdi og muligheder. 4. 50.000 kr. til opfølgning på fjernelse af rynket rose og havtorn ved stranden. 5. 100.000 kr. til oprensning af 6-7 vandhuller i og omkring Strandparken i Greve kommune. Sagsbeskrivelse I forligsteksten fremgår det at: \"Naturen er vores åndehuller, og det ligger forligspartnerne på sinde, at den bynære natur i Greve er tilgængelig og attraktiv for både voksne og børn. I budgettet prioriterer aftaleparterne at afsætte midler til Natur- og Miljørådet, så de kan prioritere, hvor pengene gør mest gavn for naturen og borgerne\". Udmøntning af Naturpuljen for 2022 blev drøftet i Natur- og Miljøråd på mødet den 15. marts 2022. Rådet indstiller, at puljen udmøntes på følgende måde, jf. bilag 1: \" Referat af møde i Natur- og Miljørådet den 15-03-2022 \" : Der afsættes op til 100.000 kr. til arbejdet med vilde haver i kommunen. Der afsættes op til 100.000 kr. til stengærde på land. Der afsættes op til 50.000 kr. til en forundersøgelse ved Langagergård/Rørmosen om områdets naturværdi og muligheder. Der afsættes op til 50.000 kr. til opfølgning på fjernelse af rynket rose og havtorn ved stranden. Der afsættes op til 100.000 kr. til oprensning af 6-7 vandhuller i og omkring Strandparken i Greve kommune. Lovgrundlag Byrådets beslutning om budget 2022, den 11. oktober 2021, punkt 3: \" 2. behandling af budget 2022-2025 \" Økonomiske konsekvenser Ved budgetlægningen for 2022-25 har forligsgruppen besluttet at oprette naturpuljer med 400.000 kr. i 2022 og 500.000 kr. i 2023. De anbefalede initiativer finansieres i 2022 af den afsatte pulje for 2022. Kommunikation Kommunikationen vil foregå via Greve Kommunes hjemmeside via de eventuelt deltagende foreningers kommunikationskanaler. Tidsplan Administrationen forventer, at kunne udføre projekterne i 2022. Iværksættelse af de forskellige projekter forventes at begynde i forsommeren og fortsætte hen over efteråret 2022.", "source_path": "data/greve/raw_dagsordener/Klima-, Teknik- og Miljøudvalget_2022-04-28T07:30:00+02:00_3a49ac52-12d7-4f8a-a59b-747d592fb419.json"}
{"document_id": "3a49ac52-12d7-4f8a-a59b-747d592fb419", "committee": "Klima-, Teknik- og Miljøudvalget", "meeting_date": "2022-04-28T07:30:00+02:00", "section_type": "html_fragment", "section_title": "Revidering af retningslinjer for leje af kommunale udendørs arealer", "case_number": "22-004567", "agenda_index": 7, "text": "Beslutning 1.a-h. Godkendt. Fremstilling Sagsprocedure Klima-, Teknik- og Miljøudvalget og Kultur- og Fritidsudvalget. Resume Administrationen har evalueret ’Retningslinjer for leje af kommunale udendørs arealer’, der trådte i kraft i 2020. På baggrund af konklusioner fra evalueringen foreslås retningslinjerne revideret. Revideringen indeholder en afgrænsning af, hvilke udendørs arealer der er omfattet og dermed som udgangspunkt er mulige at leje. Hvis forslaget godkendes sendes det i høring. Indstilling Center for Teknik & Miljø indstiller til Klima-, Teknik- og Miljøudvalget, 1. at revideret udkast til ”Retningslinjer for leje af kommunale udendørs arealer” godkendes, herunder a. at der foretages en præcis angivelse af, hvilke udendørs arealer der er omfattet af retningslinjerne, og det dermed som udgangspunkt er mulige at leje b. at det for arrangementer, der opfylder særlige formål, skal være muligt at undtage depositum c. at retningslinjerne fortsat indeholder mulighed for leje af arealer, som ikke er udpeget, såfremt ansøger kan redegøre for, hvorfor et andet af de udpegede arealer ikke kan benyttes til arrangementet d. at ansøger skal fremsende ansøgning om leje af udendørs areal senest en måned før påtænkt dato for arrangement e. at fotodokumentation for arealets stand med angivelse af dato og klokkeslæt skal fremsendes til Greve Kommune senest syv dage efter endt arrangement f. at der informeres om ,at ansøgning om at ophænge plakater og lignende med information om arrangementet skal søges i ” råden over vej” via virk.dk g. at lejeperiode kan maksimalt være på fire sammenhængende dage, og det skal være et enkeltstående arrangement h. at Greve Kommunes takstblad for 2022 opdateres Center for Teknik & Miljø indstiller til Kultur- og Fritidsudvalget, 2. at orienteringen tages til efterretning Sagsbeskrivelse Administrationen har siden 2020 forvaltet udleje af kommunens udendørs arealer og pladser efter de gældende rammer i ”Retningslinjer for leje af kommunale udendørs arealer”, som blev godkendt af Byrådet den 16. december 2019. På baggrund af dette er efterspørgsel på leje og lån af udendørsarealerne evalueret med udgangspunkt i kalenderåret 2021. Evaluering af gældende retningslinjer I 2021 modtog Center for Teknik & Miljø 18 henvendelser om brug af udendørs arealer til arrangementer. Udendørsarealerne ved Mosede Fort var de mest efterspurgte i perioden med 9 henvendelser. De resterende 9 henvendelser angiver alle forskellige arealer. Det bemærkes, at der i løbet af 2021 var corona restriktioner, som vurderes at have påvirket efterspørgslen. To henvendelser om leje af arealer til brug for hundetræning er ikke omfattet af ”Retningslinjer for leje af kommunale udendørs arealer”, da det vedrører brug af arealet i fast ugentligt interval. Administrationen er derfor i gang med at afklare det nærmere administrationsgrundlag for at stille kommunalt udendørs areal til rådighed for dette. På baggrund af evalueringen og administrationens erfaring med forvaltningen af de gældende retningslinjer anbefales retningslinjerne revideret. De reviderede retningslinjer er vedlagt som bilag 1, hvor væsentlige tilføjelser og ændringer fremgår med gul markering. Herunder følger en uddybende gennemgang af de væsentlige ændringer i retningslinjerne. Afgræsning og udpegning af arealer Kommunen ejer til kommunale formål en række udendørs arealer og pladser. Retningslinjerne for udleje af disse arealer skal sikre et lovligt, ensartet og gennemsigtigt administrationsgrundlag. I de nuværende retningslinjer er der ikke udpeget specifikke arealer som kan lejes, men i stedet opstillet en definition af tilgængelige arealer. Dette har medført henvendelser på mange forskellige arealer, en del af disse er ikke omfattet af retningslinjerne, blandt andet arealer i tilknytning til skoler, parkeringspladser eller lignende. Det vurderes derfor, at en mere specifik udpegning af arealer der som udgangspunkt kan udlejes, vil medføre et enklere administrationsgrundlag for borgere, foreninger og virksomheder samt en mindre forvaltningsmæssig opgave for administrationen. Det anbefales derfor, at der i de reviderede retningslinjer indgår en henvisning til, hvilke arealer det som udgangspunkt vil være mulige at leje til arrangementer. Som bilag 2 er vedlagt en oversigt. Følgende arealer er udpeget på baggrund af både denne afgrænsning og en vurdering af, at kunne opfylde størstedelen af de kriterier, som ansøgere har haft til leje af arealer siden de gældende retningslinjer trådte i kraft i 2020: Arealerne nord og syd for Mosede Fort samt stien rundt om fortet. Arealer i Hundige parken på begge sider af Hundige Strandvej. Areal ved Greve Midtby Center mellem Holmeagervej og Greve Centervej. Området i forlængelse af legepladsen i Greve Landsby – legepladsen er undtaget. Børnenes jord i Karlslunde – legepladsen er undtaget. Tune Fælled ved Tune Pensionistcenter. Arealerne ved Mosede Fort og i Hundigeparken er desuden fredede og ved Mosede Fort er en række bestemmelser, der blandt andet fastlægger de arrangementer der kan afholdes. Arealerne i Hundigeparken omfatter ikke areal omkring Villa Sitka , da der undergår drøftelser om den fremtidige brug af arealet, herunder blandt andet en mulig oprettelse af forening for Villa Sitka . Mulighed for undtagelse af depositum Retningslinjerne giver mulighed for at fravige bestemmelserne om udlejning på markedsvilkår for arrangementer, der opfylder særlige formål, fx velgørenheds, forskningsrelaterede, politiske og religiøse arrangementer. Fravigelsen af bestemmelser om udlejning på markedsvilkår har udelukkende omfattet pålagt leje. Det anbefales derfor, at der for arrangementer, der opfylder særlige formål også skal være mulighed for undtagelse af depositum. Fortsat mulighed for leje af arealer der ikke er udpeget De forskelligartede henvendelser med ønske om leje af arealer i 2021 viser imidlertid også et behov for at fastholde muligheden for afholdelse af arrangementer, som ikke er mulige på de udpegede arealer; f.eks. fremtidig afholdelse af et arrangement som Ocean Rescue Camp på et strandareal. Administrationen anbefaler derfor, at retningslinjerne stadig indeholder mulighed for leje af arealer, som ikke er udpeget, såfremt ansøger kan redegøre for, hvorfor et andet af de udpegede arealer ikke kan benyttes til arrangementet. Tilføjelse af ansøgningsfrist Ansøgning om leje af kommunale udendørs arealer skal fremsendes til Greve Kommune senest en måned før arrangementet. Alle ansøgninger behandles efter først-til-mølle-princippet. For alle henvendelser modtaget senere end en måned før, kan Greve Kommune ikke garantere rettidig behandling af ansøgningen. Ansøgningsfristen anbefales tilføjet retningslinjerne, da det for alle henvendelser om arealleje kræver en del intern koordinering. Leje af Mosede Fort kræver, at ansøgning fremsendes minimum fire måneder før arrangementet da leje af arealerne kræver både godkendelse af Greve Kommune og af Slots- og Kulturstyrelsen. Dette forlænger sagsbehandlingstiden med omtrent 12-16 uger, hvilket er Slots- og Kulturstyrelsens normale sagsbehandlingstid inklusiv eventuel klagefrist. Fotodokumentation for arealets stand efter arrangement Der mangler ofte fotodokumentation for arealernes stand efter arrangementer, hvorfor administrationen anbefaler at tilføje en skærpelse i retningslinjerne. Fotodokumentation på arealets stand efter arrangement skal fremsendes til Greve Kommune senest 7 dage efter afholdt arrangement. Manglende fotodokumentation vil medføre, at omkostninger til rekvirering af en besigtigelse af arealet vil blive fratrukket det indbetalte depositum. Ansøgning om ophængning af plakater søges via virk.dk Hvis der i forbindelse med afholdelse af arrangementer ønskes ophængt plakater og lignende med information om arrangementet, oplyses om, at arrangøren skal søge i ” råden over vej” via virk.dk. Ansøgningen vurderes herefter efter Greve Kommunes gældende vilkår for ophængning og tidsfrister. Lejeperiode kan maksimalt være på fire sammenhængende dage Evalueringen af retningslinjerne har vist, at henvendelserne vedrører arrangementer af begrænset varighed. I de nuværende retningslinjer er ikke anført en maksimal lejeperiode. Det anbefales at tilføje en lejeperiode på maksimalt 4 sammenhængende dage, for at kunne imødekomme arrangementer af to dages varighed samt én dags tilgængelighed til arealet for at kunne sætte op og rydde op. Lovgrundlag Folkeoplysningslovens kapital 6. Økonomiske konsekvenser Sagen har ingen økonomiske konsekvenser. Indtægterne for udleje af kommunale udendørs arealer i 2021 beløb sig til 9.160 kr. De foreslåede ændringer forventes ikke at medføre et indtægtstab. Greve Kommunes takstblad opdateres, således at taksterne prisfremskrives fra 2019 til 2022, som det fremgår af bilag 1. Kommunikation Efter behandling sendes sagen i høring til Tune Lokalråd, Karlslunde Bylaug og Greve Landsbylaug , da der forslås mulighed for at leje arealer i henholdsvis Tune, Karlslunde og GreveLandsby . Såfremt høringssvarene vurderes, at give anledning til at undtage udendørs arealer i Tune, Karlslunde og/eller Greve Landsby fra retningslinjerne, vil denne justering af retningslinjerne blive fremlagt til ny behandling i Klima-, Teknik- og Miljøudvalget samt Kultur- og Fritidsudvalget. De reviderede retningslinjer vil fremgå på hjemmesiden. Tidsplan Høringsperiode for Tune Lokalråd, Karlslunde Bylaug og Greve Landsbylaug : april – maj 2022. Implementering: Efter høringsperiode og eventuel opfølgende politisk behandling. Sagens forløb 27-04-2022 Kultur- og Fritidsudvalget 2. Orienteringen blev taget til efterretning.", "source_path": "data/greve/raw_dagsordener/Klima-, Teknik- og Miljøudvalget_2022-04-28T07:30:00+02:00_3a49ac52-12d7-4f8a-a59b-747d592fb419.json"}
{"document_id": "3a49ac52-12d7-4f8a-a59b-747d592fb419", "committee": "Klima-, Teknik- og Miljøudvalget", "meeting_date": "2022-04-28T07:30:00+02:00", "section_type": "html_fragment", "section_title": "Lukket: Driftskontrakt: Godkendelse af udbudsmaterialet", "case_number": "22-003955", "agenda_index": 8, "text": "1.-3. Anbefales.", "source_path": "data/greve/raw_dagsordener/Klima-, Teknik- og Miljøudvalget_2022-04-28T07:30:00+02:00_3a49ac52-12d7-4f8a-a59b-747d592fb419.json"}
{"document_id": "3a49ac52-12d7-4f8a-a59b-747d592fb419", "committee": "Klima-, Teknik- og Miljøudvalget", "meeting_date": "2022-04-28T07:30:00+02:00", "section_type": "html_fragment", "section_title": "Henvendelse om bustransport til industrikvarter ved Vejleåvej", "case_number": "22-004914", "agenda_index": 9, "text": "Beslutning Godkendt. Udvalget løftede sagen til Økonomiudvalget og Byrådet med bemærkning om, at der skal udarbejdes et budgetforslag på en øget mobilitet til erhvervsområdet. Fremstilling Sagsprocedure Klima-, Teknik- og Miljøudvalget. Resume Fire virksomheder har henvendt sig samlet i et brev til kommunen om offentlig transport til industriområdet langs vestsiden af motorvejen ved Kildebrøndevej/Vejleåvej/Hundigevej. Der er tidligere foretaget undersøgelser af muligheden for at busbetjene området. Kommunen har ikke finansiering til at udvide den offentlige transport, men virksomhederne må gerne selv finansierer en evt. bustransport til området. Indstilling Center for Teknik & Miljø indstiller, at administrationen besvarer henvendelsen med, at virksomhederne kan rette henvendelse i budgetprocessen, hvis de ønsker at kommunen skal deltage i finansieringen for øget mobilitet til området. Sagsbeskrivelse Kommunen har modtaget vedlagte henvendelse (bilag 1) fra fire virksomheder i industriområdet øst for motorvejen ved Kildebrøndevej/Vejleåvej/Hundigevej. Erhvervschefen har ved møde med virksomhederne den 15. februar 2022 oplyst virksomhederne om, at der er tre muligheder for finansiering af busbetjening af industriområdet: rent privat finansieret busrute, hvor virksomhederne går sammen om en løsning, rent offentligt finansieret busrute via Movia, som kommunen betaler, og \"joint venture\", hvor virksomhederne og kommunen går sammen om at finansiere en busruter til området. Med offentlig finansiering skal Movia være operatør. Virksomhederne giver i henvendelsen udtryk for, at det er vigtigt med en busbetjening af området, blandt andet for rekruttering, fastholdelse og trafiksikkerheden for deres medarbejdere. Virksomhederne overvejer mulighederne, men ønsker at høre kommunens holdning. Der har tidligere været henvendelser fra erhvervet med ønske om, at kommunen finansierer udvidelse af busbetjeningen til erhvervsområder. Der er i dag ingen busruter til Kildebrønde erhvervsområde ved Vejleåvej jf. vedlagte kort (kortbilag 2). Linje 225 er den bus, der kommer tættest på området. Der blev udført en mobilitetsanalyse af den kollektive trafik i erhvervsområder i Greve Kommune, herunder dette erhvervsområde tilbage i 2018/2019 med en række forslag til mulige ændringer. Analysen blev fremlagt for Greve-Solrød Erhverv (jf. vedlagte bilag 3). Analysen viser, at der er mellem 300 - 1400 m fra bus 225 til de undersøgte virksomheder i Kildebrønde erhvervsområdet. Der blev igen i 2020 efter ønske fra erhvervet udarbejdet et estimat på, hvad en busrute fra Hundige station til rundkørslen i ved Kildebrøndevej/Vejleåvej vil koste (vedlagt som bilag 4). Denne undersøgelse blev også fremlagt for virksomhederne på mødet med erhvervschefen den 15. februar 2022. Selv om der er sket ændringer af virksomhederne i industriområderne siden mobilitetsanalysen blev udført, kan administrationen ikke anbefale, at der udføres flere analyser. Kommunerne bestiller sædvanligvis ændringer til trafikbetjeningen hos Movia hvert år i oktober. En proces med ændring af busbestillingen, startes typisk op med Movia et år i forvejen. En analyse med inddragelse af interessenter, som den der blev foretaget i 2018/2019, tager op mod et halvt til et helt år. Hvis der ønskes en undersøgelse af ændring af eksisterende ruter, vil det skulle i høring, inden der kan tages endelig beslutning, det kan betyde at processen fra undersøgelse til bestilling tager mere end et år.. Den endelige bestilling i oktober skal være klar i forhold til rute, antal afgange, placering af stoppesteder ol. Herefter står Movia for at udbyde busruterne i puljer med henblik på at sikre gode priser for kommunerne. Busdriften kan da træde i kraft ved køreplanskiftet i juni det kommende år, hvor de nye stoppesteder også skal være anlagt. Jf. estimatet i slutningen af 2020 for en ny busrute til området, vil det give kommunen en væsentlig årlig udgift at udvide den kollektive transport med en bus til området. Det må forventes, at prisen er steget siden, og selv med en indtægt på billetpriser, vil det kræve en betydelig årlig merudgift. Virksomhederne i området kan udover at finansiere en busbetjening af området, også gå sammen om anden form for øget mobilitet for deres ansatte til togstationerne i form af f.eks. fælleskørsel, lånecykler og lignende. Administrationen anbefaler, at virksomhederne kan rette henvendelse til kommunen i forbindelse med budgetprocessen, hvis de ønsker, at kommunen skal deltage i finansieringen af øget mobilitet til området. Lovgrundlag Lov om trafikselskaber. Økonomiske konsekvenser Kommunen har ikke afsat budget, der kan finansiere en udvidelse af den offentlige transport. Det seneste overslag fra 2020 anslår, at en busrute fra Hundige Station til rundkørslen ved Vejleåvej/Kildebrøndevej koster 1,5 mio. kr. årligt uden modregning af billetindtægter. Der vil også være udgifter til anlæg af stoppesteder. Hvis Udvalget ønsker at finde finansiering til at øge den offentlige transport til industriområdet, kan det indgå som et udvidelsesforslag ved de kommende budgetforhandlinger. Udvalget skal da løfte sagen til Økonomiudvalget og Byrådet med ønske om, at administrationen udarbejder et udvidelsesforslag til de kommende budgetforhandlinger. Udvidelsesforslaget kan f.eks. handle om midler til kommunal finansiering (eller medfinansiering) af en busbetjening af området. Øvrige konsekvenser Der er ikke ressourcer i administrationen på nuværende tidspunkt til, at igangsætte en analyse af busbetjeningen. Kommunikation Administrationen vil svare de fire virksomheder på baggrund af udvalgets beslutning. Tidsplan Kommunerne foretager sædvanligvis trafikbestillinger hos Movia i oktober med henblik på udbud og opstart i juni det efterfølgende år. Der skal inden bestillingen være et konkret forslag til den ønskede ændring.", "source_path": "data/greve/raw_dagsordener/Klima-, Teknik- og Miljøudvalget_2022-04-28T07:30:00+02:00_3a49ac52-12d7-4f8a-a59b-747d592fb419.json"}
{"document_id": "3a49ac52-12d7-4f8a-a59b-747d592fb419", "committee": "Klima-, Teknik- og Miljøudvalget", "meeting_date": "2022-04-28T07:30:00+02:00", "section_type": "html_fragment", "section_title": "Bølgebrydere langs Greve Strand", "case_number": "22-004075", "agenda_index": 10, "text": "Beslutning Godkendt. Fremstilling Sagsprocedure Klima-, Teknik- og Miljøudvalget. Resume På Klima-, T eknik- og Miljøudvalgets møde den 17. januar 2022 blev det besluttet, at udvalget ønsker en sag om muligheden for, at kommunen etablerer \"bølgebryderanlæg\" for at minimere driftsomkostninger på vedligehold af høfderne ved Mosede Fort. Administrationen fremlægger derfor en sag omkring anskueliggørelsen af brugen af bølgebrydere langs stranden i Greve Kommune, og hvorvidt en videre analyse af forholdene på stranden skal finde sted. Bølgebrydere og deres effekt på stranden er kort beskrevet. Indstilling Center for Teknik & Miljø indstiller, at der ikke arbejdes videre med en foranalyse, som kortlægger en mulig anvendelse af bølgebrydere langs stranden i Greve Kommune. Sagsbeskrivelse Klima-, Teknik- og Miljøudvalget besluttede på mødet den 17. januar 2022, at udvalget ønsker en sag om muligheden for, at kommunen etablerer \"bølgebryderanlæg\" for at minimere driftsomkostninger på vedligehold af høfderne ved Mosede Fort. Kort beskrivelse af bølgebrydere Bølgebrydere er konstruktioner, der typisk er bygget af sten og anbragt få meter ude i vandet parallelt med kysten. En bølgebryder mindsker den bølgeenergi, som ellers ville nå ind til kysten. De placeres derfor på lav dybde tæt på kysten for at bryde bølgerne, inden de rammer strandkanten. De er kun velegnede til erosionskyster, det vil sige. dér hvor kystprofilet allerede rykker tilbage på grund af en langsgående sedimenttransport. Altså en kronisk erosion langs hele kysten, hvor sedimentet (sandet) langsomt forsvinder over tid indtil stranden forsvinder helt eller ændrer karakter. Bølgebrydere er derfor en foranstaltning mod erosion på kyster eller udvalgte kyststrækninger. Men bølgebrydere er ikke en endegyldig løsning på et erosionsproblem, da erosionen vil fortsætte i mindre grad både mellem og omkring bølgebrydere langs kysten. Endelig ses også en læsideerosion nedstrøms for bølgebryderne. Der stilles derfor typisk krav om, at supplere med sandfodring for at imødegå de skader, som bølgeryderne påfører længere nede, som en del af tilladelsen til at opføre anlægget. Uanset hvor man opfører bølgebrydere, vil der derfor være behov for sandfodring, hvis man vil opretholde stranden. En sandfodring er en tilføjelse af sand langs kysten med enten lastbiler eller ved hjælp af skibe og oppumpning af sand fra havbunden. Fordele: Da bølgeenergien mindskes, vil den naturlige erosion eller transport af sediment bremses bag bølgebryderne. Bølgebryderne vil altså ikke fjerne erosionen helt fra strækningen, blot forsinke den. Langs den strækning, hvor der bliver opført bølgebrydere, vil transporten af sediment typisk blive reduceret med op til 50 % af den oprindelige erosion. Den erosion, som bliver bremset langs kyststrækningen, vil blive påført længere nede ad kysten, typisk hvor bølgebryderne ophører. Ulemper: Bølgebrydere vil begrænse den langsgående sedimenttransport, som vil give forøget erosion nedstrøms - en såkaldt læsideerosion. Som beskrevet ovenfor, vil den erosion, som man bremser ved at opføre bølgebrydere, blot blive påført længere nede af kysten. Man forhindrer derfor ikke erosionen i at finde sted, da den rykkes til et anden sted. Hvis man vil opretholde stranden, skal man derfor sandfodre både mellem bølgebryderne, og dér hvor læsesideerosionen finder sted. Læsideerosionen vil opstå umiddelbart syd for den sidste konstruktion i rækken. Et sammenligneligt eksempel ses ved Mosede Fort bag den sydlige høfde, som blev sandfodret sidste år, i marts 2021. De samme forhold gør sig gældende ved høfder og bølgebrydere, hvor den langsgående transport af sediment vil begrænses. Bølgebrydere kan nedsætte badesikkerheden på grund af fordybninger i sandbunden og en stærkere strøm omkring bølgebryderne. Finansieringen af et fælles kystbeskyttelsesprojekt efter kystbeskyttelsesloven skal ske ved bidrag fra de grundejere, der opnår en beskyttelse, og andre, der opnår en fordel ved projektet. Kommunen skal fastsætte bidragsfordelingen. Som en del af begrundelsen for projektet vil man skulle kortlægge hvor meget sand, der bliver tilført, hvor meget der eroderes væk og hvordan et kystbeskyttelsesanlæg derfor skal udføres. Det skal også afgrænses hvilke ejendomme der skal omfattes af projektet. Dette kan samles i en foranalyse, som kan anvendes til en nærmere undersøgelse af muligheden for at opføre bølgebrydere. Administrationen har kontaktet en professor fra DTU (Danmarks Tekniske Universitet) ved Department of Mechanical Engineering, som er specialist i tiltag til kystbeskyttelse, for at få en umiddelbar vurdering af, hvorvidt bølgebrydere kunne have en gavnlig effekt langs Greve Kommunes kyst. Den umiddelbare vurdering er, at kysten fremstår stabil uden behov for yderligere kystsikring på trods af nogle få menneskeskabte udfordringer i form af tidligere kystsikring. Her tænkes på Mosede Fort og Mosede Havn. Der er planer om, at etablere et stenrev syd for Mosede Havn. Stenrev en samling af større sten på havbunden, som enten ligger spredt over bunden eller i bunker. Et stenrev kan også give en effekt på bølger og sandtransport. Der bør derfor tages højde for dette ved en foranalyse for sandtransport og mulig placering af bølgebrydere. Administrationen kan ikke anbefale, at der bliver igangsat en foranalyse af muligheden for et konkret projekt med bølgebrydere. Hvis udvalget ønsker, at kommunen står for en foranalyse, vil sagen skulle rejses til Økonomiudvalget og Byrådet med ønske om, at administrationen udarbejder et bruttoanlægsforslag om en foranalyse til budgetforhandlingerne. Lovgrundlag Kystbeskyttelsesloven. Økonomiske konsekvenser Kysdirektoratet anslår, at man på en moderat eksponeret kyst, har et prisniveau på ca. 1,3 millioner kroner pr. bølgebryder. Der vil også skulle påregnes en driftsudgift i form af sandfodring. Det er som udgangspunkt de grundejere, der har nytte af kystsikringen, der vil skulle rejse et projekt, og betale for kystsikringen og den efterfølgende drift. Kommunen har som lodsejer oprettet et kystbeskyttelsesprojekt ved Mosede Fort. Der er afsat 414.000 kr. årligt i driftsmidler til vedligehold af denne kystsikring. Beløbet er relativt lille til at foretage en årlig sandfordring. Det kan i stedet være en idé, at samle beløbene til et anlægsbeløb hvert fjerde år til en større sandfodring fra havet. Øvrige konsekvenser På trods af kompenserende tiltag i form af sandfodring, kan der opstå gener for andre lodsejere nedstrøms et anlæg, hvis der opnås tilladelse til at opføre kystsikring i form af bølgebrydere.", "source_path": "data/greve/raw_dagsordener/Klima-, Teknik- og Miljøudvalget_2022-04-28T07:30:00+02:00_3a49ac52-12d7-4f8a-a59b-747d592fb419.json"}
{"document_id": "3a49ac52-12d7-4f8a-a59b-747d592fb419", "committee": "Klima-, Teknik- og Miljøudvalget", "meeting_date": "2022-04-28T07:30:00+02:00", "section_type": "html_fragment", "section_title": "Dispensation til midlertidig overnatning Spejdernes Lejr 2022 på Hejren 24", "case_number": "22-002128", "agenda_index": 11, "text": "Beslutning Godkendt. Fremstilling Sagsprocedure Klima-, Teknik- og Miljøudvalget. Resume Administrationen har modtaget en ansøgning om byggetilladelse til opsætning af campingvogne på Hejren 24, matr. nr. 24b Hundige By, Kildebrønde, til midlertidig overnatning for frivillige i forbindelse med afviklingen af Spejdernes Lejr 2022. Ejendommen er omfattet af Lokalplan nr. 11.43, hvorfra der søges dispensation fra lokalplanens §§ 3.2. og 3.3, der udlægger området til havnerelaterede virksomheder. Indstilling Center for Teknik & Miljø indstiller, at der meddeles dispensation fra Lokalplan nr. 11.43 §§ 3.2 og 3.3, idet det er vurderet, at der er tale om et midlertidigt forhold med kort varighed. Det er i den forbindelse vurderet, at opstillingen af campingvogne, ikke vil have indvirkning eller være til gene for afviklingen af de erhverv, der drives på havneområdet i opstillingsperioden. Sagsbeskrivelse Administrationen har modtaget en ansøgning om byggetilladelse til opsætning af campingvogne på Hejren 24 til midlertidig overnatning for frivillige i forbindelse med afviklingen Spejdernes Lejr 2022. Spejdernes Lejr er nordens største spejderlejr og skal i perioden fra den 23.-31. juli 2022 afholdes i Hedeland Naturpark. Spejdernes Lejr har i den forbindelse indgået aftale med Greve Marina om, at der skal være sejladsaktivitet fra Greve Marina med hjælp fra 80-90 frivillige. Af logistikmæssige årsager, ønsker flere af de nøglepersoner, der skal stå for sejladsen på Greve Marina, at have mulighed for at overnatte på havnen. Foruden overnatning i egne både, ønskes ligeledes tilladelse til at opsætte fem campingvogne til midlertidig overnatning på havneområdet. Placeringen af campingvognene fremgår af bilag 1. Området, hvorpå campingvognene ønsket opstillet, er omfattet af Lokalplan nr. 11.43 der i henhold til kortbilag 2 placeres i delområde A. Lokalplanens §§ 3.2 og 3.3 angiver følgende: 3.2 Delområde A - landarealet I delområde A etableres havneanlæg (broer, fortøjningsarrangementer, bygninger mm.). 3.3 Inden for de angivne byggefelter kan der etableres havnerelaterede virksomheder beskæftiget med reparation, service, aptering og salg af både og maritimt udstyr, klubhuse, kiosk, galleri, mindre butikker, restaurationsvirksomhed o.l., som har naturlig tilknytning til områdets funktion som lystbådehavn. Det samlede bruttoetageareal til butiksformål må i alt ikke overstige 1.500 m2, og den enkelte butik ikke være større end 450 m2. Der må max. være 15 butikker. Det fremgår af Planlovens § 19, stk. 1, at kommunalbestyrelsen kan dispensere fra bestemmelser i en lokalplan, hvis dispensationen ikke er i strid med principperne i planen. Principperne i en lokalplan er fastsat i formålsbestemmelsen og de anvendelsesbestemmelser, som er fastsat ud fra formålet med lokalplanen. Anvendelsesbestemmelserne i §§ 3.2 og 3.3 i Lokalplan nr. 11.43, er derfor en del af lokalplanens principper, der som udgangspunkt ikke kan dispenseres fra. Planlovens § 19, stk. 1, giver dog også mulighed for, at kommunalbestyrelsen midlertidigt - i en periode på maks. 3 år - kan dispensere fra bestemmelser i en lokalplan, selvom dispensationen er i strid med principperne i planen. Den ansøgte dispensation er af midlertidig karakter, idet de 5 campingvogne til overnatning ønskes opstillet i perioden fra den 23.- 31. juli 2022. Høring I forbindelse med behandlingen af dispensationsansøgningen har projektet været sendt i naboorientering i perioden fra den 17. - 31. marts 2022, til ejere og lejere af havneområdet. Der er ikke indkommet indsigelser til projektet i forbindelse med høringsperioden. Administrationen anbefaler, at der meddeles dispensation fra Lokalplan nr. 11.43 §§ 3.2 og 3.3, idet der er tale om et midlertidigt forhold med kort varighed. Det er i den forbindelse vurderet, at opstillingen af campingvogne, ikke vil have indvirkning eller være til gene for afviklingen af de erhverv, der drives på havneområdet i opstillingsperioden. Lovgrundlag Planlovens § 19. Økonomiske konsekvenser Sagen har ingen økonomiske konsekvenser. Kommunikation I forbindelse med behandlingen af dispensationsansøgningen har projektet været sendt i naboorientering i perioden fra den 17. - 31. marts 2022, til ejere og lejere af havneområdet. Der er ikke indkommet indsigelser til projektet i forbindelse med høringsperioden.", "source_path": "data/greve/raw_dagsordener/Klima-, Teknik- og Miljøudvalget_2022-04-28T07:30:00+02:00_3a49ac52-12d7-4f8a-a59b-747d592fb419.json"}
{"document_id": "3a49ac52-12d7-4f8a-a59b-747d592fb419", "committee": "Klima-, Teknik- og Miljøudvalget", "meeting_date": "2022-04-28T07:30:00+02:00", "section_type": "html_fragment", "section_title": "Orientering om udsættelse af udbud af udbygning af idrætsfaciliteter ved Karlslunde Idrætscenter", "case_number": "20-072985K", "agenda_index": 12, "text": "Beslutning Anbefales. Fremstilling Sagsprocedure Skole-, Børne- og Ungeudvalget, Kultur- og Fritidsudvalget, Klima-, Teknik- og Miljøudvalget, Økonomiudvalget og Byrådet. Resume I denne sag orienteres udvalgene om udbud af totalentreprise-opgaven vedr. udbygning af idrætsfaciliteter ved Karlslunde Idrætsforeninger. Indstilling Center for Teknik & Miljø indstiller, at orienteringen tages til efterretning. Sagsbeskrivelse Byrådet godkendte den 7. marts 2022 byggeprogram for udbygning af idrætsfaciliteter samt revideret tidsplan for projektet. Administrationen blev bemyndiget til at godkende valg af totalentreprenør i henhold til udbudskriterierne og at anlægsbevillingen blev frigivet. Forinden byrådsmødet (dvs. medio februar 2022) var de fire højest prioriterede totalentreprenører blevet spurgt, om de ville være interesseret i at afgive tilbud. Umiddelbart efter byrådsmødet gik udbudsprocessen i gang, og de 4 interesserede totalentreprenører fik tilsendt byggeprogrammet. Alle fire totalentreprenører og to efterfølgende prioriterede totalentreprenører har siden meddelt, at de ikke ser sig i stand til at afgive tilbud på projektet. Totalentreprenørerne begrunder deres afslag med, at de med den seneste udvikling i materialepriser samt leverancevanskeligheder, ikke ser sig i stand til at kunne udarbejde et projektforslag inden for den udbudte pris. Styregruppen for udbygning af idrætsfaciliteter - der består af Karlslunde Idrætsforening, Strandskolen og Greve Kommune - har sammen med bygherrerådgiver drøftet situationen, og besluttet at udsætte udbudsprocessen i seks måneder hvorefter der tages stilling til, om markedet er stabiliseret i en grad, så udbudsprocessen kan genoptages. Strandskolen og Karlslunde Idrætsforening drøfter nu hvordan kapacitetsudnyttelsen på tværs af både Karlslunde Idrætsforening og Strandskolen kan optimeres yderligere, så undervisning i idræt og afvikling af foreningsidræt fortsat kan varetages med så få gener som muligt. Endvidere undersøger Administrationen mulige kortsigtede løsninger på Strandskolens bygninger, samt hvilke dele af byggeprogrammet der evt. kan nedskaleres med færrest mulige konsekvenser. Dette med henblik på at kunne forberede et genudbud, i en situation hvor det nuværende prisniveau er uændret. Administrationen vender tilbage til udvalgene i efteråret 2022 med orientering om plan for genudbud. Økonomiske konsekvenser Udsættelse af udbud af udbygning af idrætsfaciliteter ved Karlslunde Idrætsforening vil have konsekvens for anvendelse af anlægsrammen. Kommunikation Forældre på Strandskolen og brugere af Karlslunde Idrætsforening orienteres om udsættelse af udbuddet. Tidsplan Administrationen vender i efteråret 2022 tilbage til udvalgene med ny tidsplan. Sagens forløb 26-04-2022 Skole-, Børne- og Ungeudvalget Godkendt. 27-04-2022 Kultur- og Fritidsudvalget Anbefales.", "source_path": "data/greve/raw_dagsordener/Klima-, Teknik- og Miljøudvalget_2022-04-28T07:30:00+02:00_3a49ac52-12d7-4f8a-a59b-747d592fb419.json"}
{"document_id": "3a49ac52-12d7-4f8a-a59b-747d592fb419", "committee": "Klima-, Teknik- og Miljøudvalget", "meeting_date": "2022-04-28T07:30:00+02:00", "section_type": "html_fragment", "section_title": "Drøftelse af svar ved henvendelser til udvalgets medlemmer", "case_number": "21-016075", "agenda_index": 13, "text": "Beslutning Klima-, Teknik- og Miljøudvalget besluttede en politisk målsætning om, at spørgsmål til en sag der er under behandling inden for udvalgets område, kan afvente besvarelse til sagen er færdigbehandlet. Fremstilling Sagsprocedure Klima-, Teknik- og Miljøudvalget. Resume Udvalget har på det seneste udvalgsmøde i marts aftalt at drøftelse anvendelsen af spørgsmål/svar. Indstilling Center for Teknik & Miljø indstiller, at anvendelsen af spørgsmål/svar ved henvendelser til udvalgets medlemmer drøftes. Sagsbeskrivelse Udvalget drøftede på mødet den 21.marts muligheden for at aftale procedure og kodeks om spørgsmål/svar. Det var ligeledes på tale om udvalgets medlemmer evt. i højere grad kan aftale, at lade udvalgsformanden svare borgere på udvalgets vegne. Udvalget aftalte at tage drøftelser om dette på et kommende udvalgsmøde. Baggrunden er eksempler på borgeres henvendelse til byrådets medlemmer om sager, der er under behandling i administrationen og/eller som bør henvises til behandling og svar fra administrationen. Det giver forstyrrelser i sagens behandling og tager tid fra sagens behandling, når administrationen skal redegøre via spørgsmål/svar for konkrete spørgsmål i en sag, særligt når denne endnu ikke er behandlet færdig. Det kan ligeledes være uheldigt, hvis en konkret sag bliver besvaret via medlemmer i byrådet, hvis den i stedet bør henvises til administrationen for behandling med fx et konkret afslag med klagevejledning ol. Administrationen indstiller, at udvalget drøfter anvendelsen af spørgsmål/svar og muligt internt kodeks ved henvendelser til udvalgets medlemmer. Lovgrundlag Kommunestyrelsesloven. Delegationsplanen. Økonomiske konsekvenser Sagen har ingen økonomiske konsekvenser.", "source_path": "data/greve/raw_dagsordener/Klima-, Teknik- og Miljøudvalget_2022-04-28T07:30:00+02:00_3a49ac52-12d7-4f8a-a59b-747d592fb419.json"}
{"document_id": "3a49ac52-12d7-4f8a-a59b-747d592fb419", "committee": "Klima-, Teknik- og Miljøudvalget", "meeting_date": "2022-04-28T07:30:00+02:00", "section_type": "html_fragment", "section_title": "Orientering fra formanden/gensidig orientering", "case_number": "21-014457", "agenda_index": 14, "text": "Beslutning Ingen orienteringspunkter. Fremstilling Sagsprocedure Klima-, Teknik- og Miljøudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Center for Politik, Organisation & Borgerbetjening indstiller, at eventuelle orienteringer tages til efterretning.", "source_path": "data/greve/raw_dagsordener/Klima-, Teknik- og Miljøudvalget_2022-04-28T07:30:00+02:00_3a49ac52-12d7-4f8a-a59b-747d592fb419.json"}
{"document_id": "3a49ac52-12d7-4f8a-a59b-747d592fb419", "committee": "Klima-, Teknik- og Miljøudvalget", "meeting_date": "2022-04-28T07:30:00+02:00", "section_type": "html_fragment", "section_title": "Lukket: Henvendelse til formanden", "case_number": "21-015023", "agenda_index": 15, "text": "Orienteringerne blev taget til efterretning.", "source_path": "data/greve/raw_dagsordener/Klima-, Teknik- og Miljøudvalget_2022-04-28T07:30:00+02:00_3a49ac52-12d7-4f8a-a59b-747d592fb419.json"}
{"document_id": "3a49ac52-12d7-4f8a-a59b-747d592fb419", "committee": "Klima-, Teknik- og Miljøudvalget", "meeting_date": "2022-04-28T07:30:00+02:00", "section_type": "html_fragment", "section_title": "Huskeliste og orientering fra administrationen", "case_number": "21-013718", "agenda_index": 16, "text": "Beslutning Orienteringerne blev taget til efterretning. Fremstilling Sagsprocedure Klima-, Teknik- og Miljøudvalget. Resume I sagen gives et kort overblik over administrationens orienteringspunkter. Indstilling Center for Politik, Organisation & Borgerbetjening indstiller at orienteringen tages til efterretning. Sagsbeskrivelse Administrationen orienterer om: - Servicemålstatistik fra 1. april 2021 til 31. marts 2022. Oversigten er vedlagt som bilag. - Invitation til konference og workshop om tryghed i den kollektive transport i Region Hovedstaden. Invitation vedlagt. - Dekoration af tunnel mellem Gersagerparken og Waves I forbindelse med en sag i 2018, hvor 3 tunneler blev dekoreret af kendte ”Steet-art” kunstnere fra lande i Europa efter samarbejde med organisationen Street Studies, har det vist sig, at der var et beløb tilbage, kr. 62.500,- som kommunen havde til gode. Kommunen kan få ny kunst i en tunnel for pengene. Administrationen har valgt en tunnel mellem Gersagerparken og Waves, som blev renoveret i 2021 Det er planen, at Street Studies finder kunstner(e) til at male tunnelen og det vil foregå medio 2022 – juni/juli måned. Gersagerparkens beboerforening vil blive orienteret nærmere, når der foreligger en plan og tidspunkt.", "source_path": "data/greve/raw_dagsordener/Klima-, Teknik- og Miljøudvalget_2022-04-28T07:30:00+02:00_3a49ac52-12d7-4f8a-a59b-747d592fb419.json"}
{"document_id": "3a49ac52-12d7-4f8a-a59b-747d592fb419", "committee": "Klima-, Teknik- og Miljøudvalget", "meeting_date": "2022-04-28T07:30:00+02:00", "section_type": "html_fragment", "section_title": "Klima-, Teknik- og Miljøudvalgets kalender 2022", "case_number": "21-014455", "agenda_index": 17, "text": "Beslutning Orienteringen blev taget til efterretning. Fremstilling Sagsprocedure Klima-, Teknik- og Miljøudvalget. Resume I sagen gives et overblik over Klima-, Teknik- og Miljøudvalgets udvalgsmøder og møder i tilknytning til udvalget. Indstilling Center for Politik, Organisation & Borgerbetjening indstiller, at orienteringen tages til efterretning. Sagsbeskrivelse Klima-, Teknik- og Miljøudvalgets kalender er vedlagt.", "source_path": "data/greve/raw_dagsordener/Klima-, Teknik- og Miljøudvalget_2022-04-28T07:30:00+02:00_3a49ac52-12d7-4f8a-a59b-747d592fb419.json"}
{"document_id": "3a49ac52-12d7-4f8a-a59b-747d592fb419", "committee": "Klima-, Teknik- og Miljøudvalget", "meeting_date": "2022-04-28T07:30:00+02:00", "section_type": "html_fragment", "section_title": "Underskriftsark", "case_number": "21-014460", "agenda_index": 18, "text": "Fremstilling Sagsprocedure Klima-, Teknik- og Miljøudvalget. Resume Elektronisk underskriftsark.", "source_path": "data/greve/raw_dagsordener/Klima-, Teknik- og Miljøudvalget_2022-04-28T07:30:00+02:00_3a49ac52-12d7-4f8a-a59b-747d592fb419.json"}
