{"document_id": "f108e961-20f9-416f-8792-9be5a35091fd", "committee": "Økonomiudvalget", "meeting_date": "2024-06-26T14:15:00+02:00", "section_type": "html_fragment", "section_title": "Godkendelse af dagsorden", "case_number": "21-014439", "agenda_index": 0, "text": "Beslutning Godkendt. Fraværende: Pernille Beckmann Fremstilling Sagsprocedure Økonomiudvalget. Resume Godkendelse af dagsorden for mødet den 26. juni 2024. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Økonomiudvalget_2024-06-26T14:15:00+02:00_f108e961-20f9-416f-8792-9be5a35091fd.json"}
{"document_id": "f108e961-20f9-416f-8792-9be5a35091fd", "committee": "Økonomiudvalget", "meeting_date": "2024-06-26T14:15:00+02:00", "section_type": "html_fragment", "section_title": "Beslutning om støtte til sikring af borgmesterens bolig", "case_number": "24-006588", "agenda_index": 1, "text": "Beslutning 1. Økonomiudvalget anbefaler over for Byrådet at godkende, at der ydes støtte efter vederlagsreglerne ift. sikring af borgmesterens bolig, inden for den økonomiske ramme der er angivet i sagen, med bemærkning om at alle byrådets medlemmer skal kunne varetage det hverv, som de er valgt til på en måde, som er sikker for den enkeltes privatliv. Udvalget ønsker, at der fremlægges en sag efter sommerferien, hvor der tages stilling til opfølgning på de konkrete individuelle behov samt de generelle rammer for tryghed for Byrådets medlemmer. Udvalget ønsker endvidere, at der rettes henvendelse til KL og Indenrigsministeriet med en opfordring til, at der landspolitisk tages hånd om borgmestres og byrådsmedlemmers sikkerhed. 2. Anbefales godkendt Imod stemte (Ø) med bemærkning om, at vi kun vil dække dét, der er uforventede tiltag i en privat bolig. Fraværende: Pernille Beckmann Fremstilling Sagsprocedure Økonomiudvalget, Byrådet. Resume Der skal i sagen tages stilling til, om Byrådet vil yde støtte til sikring af borgmesterens bolig, i form af overvågning, overfaldsalarm og lignende, på grund af de konkrete trusler borgmesteren har været udsat for, i forbindelse med udøvelse af sit hverv, som medlem af Byrådet i Greve Kommune. Indstilling 1. Administrationen indstiller, at Økonomiudvalget og Byrådet b eslutter om Greve Kommune yder støtte til sikring af borgmesterens bolig. 2. Såfremt det besluttes at yde støtte til sikring af borgmesterens bolig bevilges der op til 81.400 kr. ekskl. moms (jf. tilbud i bilag 3) til etablering af sikring, og 418 kr./mdr. til finansiering af serviceaftale. Udgifterne finansieres indenfor det afsatte budget til byrådets vederlag og borgmesterens udgifter. Bevillingen gives for den nuværende funktionsperiode, hvilket vil sige til og med den 31. december 2025. Sagsbeskrivelse Med henvisning til, at borgmesteren har oplevet en række trusler på sin bopæl, skal Byrådet tage stilling til, om kommunen med hjemmel i vederlagsreglerne kan betale for sikring af borgmesterens bolig. Der er ikke praksis på nuværende tidspunkt, der afklarer, om der med hjemmel i vederlagsreglerne kan ydes støtte til sikring af et medlem af Byrådets bolig, såfremt det pågældende medlem har været udsat for konkrete trusler. Det skal i den forbindelse bemærkes, at Indenrigs- og Boligministeriet i juni 2021 har udtalt, at der efter ministeriets opfattelse er hjemmel til, at kommunen kan yde støtte til psykologbistand til medlemmerne af Byrådet efter styrelseslovens § 16, stk. 12, 2. pkt., såfremt det i den konkrete situation kan lægges til grund, at behovet er forårsaget af det enkelte medlems varetagelse af hvervet, som medlem af Byrådet. I forbindelse med denne sag har administrationen rådført sig med KL, der har givet administrationen en generel vejledning. KL har i den forbindelse understreget, at det på nuværende tidspunkt er uafklaret i praksis, om der kan stilles den støtte til rådighed for medlemmer af Byrådet, som sagen omhandler. Som nævnt ovenfor har Indenrigsministeriet således alene taget stilling til spørgsmål om psykologbistand og bistand ift. politianmeldelse og opfølgning herpå. (Der henvises herved til bilag 1, Byrådets beslutning af 15. maj 2023, pkt. 45, hvorved det blev besluttet, at det skal være muligt at tilkøbe psykologtimer til et medlem af Byrådet, der i forbindelse med varetagelse af hvervet som medlem af Byrådet har været udsat for trusler). KL har dog samtidig anført, at det er KL’s vurdering, at der kan argumenteres for, at Byrådet med hjemmel i § 16, stk. 12, 2. pkt., kan beslutte at yde støtte til sikring af et byrådsmedlems private bopæl. Det vil i den forbindelse være en forudsætning, at det konkrete behov for støtte til sikring af medlemmets hjem er forårsaget af det enkelte medlems varetagelse af hvervet. KL har desuden anført, at det er op til Byrådet, at vurdere dette konkret, og heri vil indgå karakteren og omfanget af de hændelser, som medlemmet konkret har været udsat for, herunder den tidsmæssige sammenhæng mellem sådanne hændelser og behovet for støtten til sikringen af medlemmets bolig. KL har desuden anført, at i modsætning til de mere tidsmæssigt afgrænsede former for henholdsvis støtte og bistand, som ministeriet tidligere har taget stilling til, har støtte til sikring af et medlems bopæl i sin form et mere kontinuerligt præg. Det er derfor ydermere KL’s vurdering, at dette må indebære, at Byrådet, såfremt det besluttes, at yde støtten med mellemrum skal foretage en konkret vurdering af, om behovet for støtten fortsat er til stede og har den fornødne sammenhæng med hvervet. Byrådet skal på baggrund af KL ́s vurdering og de objektive kriterier tage stilling til, hvorvidt karakteren og omfanget af hændelserne beskrevet i statusrapport af 10. juni 2024 fra Midt- og Vestsjællands Politi (bilag 2), betyder, at der er et behov for sikring af borgmesterens bolig. Byrådet skal samtidig vurdere, om disse hændelser har en sådan sammenhæng med varetagelse af hvervet som medlem af Byrådet i Greve Kommune, at Byrådet på den baggrund kan beslutte at yde støtte til sikring af borgmesterens bolig efter vederlagsreglerne i styrelseslovens § 16, stk. 12, 2. pkt. (Der vedlægges som bilag 3 tilbud om sikring af bolig). Det er administrationens vurdering, at hvis Byrådet beslutter at yde støtte til sikring af borgmesterens bolig, at dette da på nuværende tidspunkt kan udstrækkes til den resterende del af de nuværende funktionsperiode, hvilket vil sige til den 31. december 2025. Lovgrundlag Styrelseslovens § 16, stk. 12, 2. pkt. Økonomiske konsekvenser Der er indhentet tilbud på sikring af borgmesterens bolig. Etablering af sikring beløber sig til 81.400 kr. ekskl. moms (engangsbeløb) og en månedlig udgift til serviceaftale på 418 kr. ekskl. moms (jf. tilbud i bilag 3). Bevillingen gives for den nuværende funktionsperiode, hvilket vil sige til og med den 31. december 2025. Udgifterne finansieres i 2024 af det afsatte budget til byrådets vederlag og borgmesterens udgifter, og i 2025 af det afsatte budget til borgmesterens udgifter.", "source_path": "data/greve/raw_dagsordener/Økonomiudvalget_2024-06-26T14:15:00+02:00_f108e961-20f9-416f-8792-9be5a35091fd.json"}
{"document_id": "f108e961-20f9-416f-8792-9be5a35091fd", "committee": "Økonomiudvalget", "meeting_date": "2024-06-26T14:15:00+02:00", "section_type": "html_fragment", "section_title": "Underskriftsark", "case_number": "21-014501", "agenda_index": 2, "text": "Beslutning Fraværende: Pernille Beckmann Fremstilling Sagsprocedure Økonomiudvalget. Resume Elektronisk underskriftsblad.", "source_path": "data/greve/raw_dagsordener/Økonomiudvalget_2024-06-26T14:15:00+02:00_f108e961-20f9-416f-8792-9be5a35091fd.json"}
