{"document_id": "6224c993-61f4-42b3-a55e-584f5243cb81", "committee": "Sundheds- og Omsorgsudvalget", "meeting_date": "2025-04-28T15:30:00+02:00", "section_type": "html_fragment", "section_title": "Godkendelse af dagsorden", "case_number": "", "agenda_index": 0, "text": "Beslutning Godkendt. Fremstilling Sagsprocedure Sundheds- og Omsorgsudvalget. Resume Godkendelse af dagsorden. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Sundheds- og Omsorgsudvalget_2025-04-28T15:30:00+02:00_6224c993-61f4-42b3-a55e-584f5243cb81.json"}
{"document_id": "6224c993-61f4-42b3-a55e-584f5243cb81", "committee": "Sundheds- og Omsorgsudvalget", "meeting_date": "2025-04-28T15:30:00+02:00", "section_type": "html_fragment", "section_title": "Møde mellem Sundheds- og Omsorgsudvalget og Greve Seniorråd", "case_number": "25-004495", "agenda_index": 1, "text": "Beslutning Mødet blev afholdt. Fremstilling Sagsprocedure Sundheds- og Omsorgsudvalget. Resume Sundheds- og Omsorgsudvalget holder møde med Greve Seniorråd. På mødet den 6. januar 2025 blev det protokolleret, at Sundheds- og Omsorgsudvalget afholder to årlige møder med Greve Seniorråd. I 2025 er disse møder planlagt til afholdes i forbindelse med mødet den 28. april og 11. august. Indstilling Administrationen indstiller, at Sundheds- og Omsorgsudvalget afholder møde med Greve Seniorråd med henblik på gensidig orientering og drøftelse af tiltag og politiske prioriteringer på ældreområdet. Sagsbeskrivelse Baggrund Ifølge vedtægterne for Greve Seniorråd skal formand for Sundheds- og Omsorgsudvalget afholde to årlige møder med Greve Seniorråd med henblik på gensidig orientering og drøftelse af tiltag og politiske prioriteringer på ældreområdet. På mødet i Sundheds- og Omsorgsudvalget den 6. januar 2025 blev det protokolleret, at Greve Seniorråd fremover holder møde med hele udvalget to gange årligt. Dagsorden Administrationen har sammen med Greve Seniorråd udarbejdet en dagsorden til mødet, der er som følger: Inddragelse af borgere og pårørende ved overgang til helhedspleje, faste teams og borgernær visitation Hvordan tænker I, fra udvalgets side, at borgere og pårørende bliver klædt på til de forandringer, som ældrereformen herunder ældreloven, faste teams, helhedspleje og borgernær visitation vil medfører? Hvad tænker udvalget ift. information og inddragelse – hvad har I gjort jer af tanker ift. borgermøder med videre? Plejeboligkapacitet Tune plejehjem blev ikke til noget, hvad er planerne nu? Plejeboligkapaciteten ser bekymrende ud, når vi ser ud i fremtiden. Lovgrundlag Vedtægter for Greve Seniorråd. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag . Tidsplan Der er afsat 30 minutter til punktet.", "source_path": "data/greve/raw_dagsordener/Sundheds- og Omsorgsudvalget_2025-04-28T15:30:00+02:00_6224c993-61f4-42b3-a55e-584f5243cb81.json"}
{"document_id": "6224c993-61f4-42b3-a55e-584f5243cb81", "committee": "Sundheds- og Omsorgsudvalget", "meeting_date": "2025-04-28T15:30:00+02:00", "section_type": "html_fragment", "section_title": "Udvalgets besøg på plejecentre i 2025", "case_number": "25-002151", "agenda_index": 2, "text": "Beslutning Godkendt med bemærkning om, at udvalget ikke skal mødes den 6. juni 2025. Fremstilling Sagsprocedure Sundheds- og Omsorgsudvalget. Resume Sundheds- og Omsorgsudvalget skal godkende plan for udvalgets besøg på plejecentre i 2025. Administrationen planlægger udvalgsbesøg, når udvalget har godkendt planen. Indstilling Administrationen indstiller, at udvalgets besøg på plejecentre i 2025 godkendes. Sagsbeskrivelse Baggrund Sundheds- og Omsorgsudvalget bestilte på mødet den 9. september 2024 (pkt. 2) en sag, der beskriver forskellige scenarier og muligheder for, at udvalget kan komme på besøg på de enkelte plejecentre. Baggrunden er, at Sundheds- og Omsorgsudvalget gerne vil afsøge muligheden for at besøge plejecentrene på andre dage end fx Valdemarsdag. Administrationen fremlægger herunder oplæg til program for udvalgets besøg på plejecentre i 2025. Sted Aktivitet Tidspunkt Strandcentret plejecenter Fejring af Strandcenterets 30-års fødselsdag. Byrådet inviteres til fejringen. 2. maj 2025 Strandcentret plejecenter Sundheds- og Omsorgsudvalget mødes med plejecenterrådet, og deltager i ”Hvad er vigtig for dig dag?” arrangeret af Dansk Selskab for Patientsikkerhed. 6. juni 2025 Flere centre Plejecentrene i Greve Kommune fejrer hvert år Valdemarsdag den 15. juni, fordi det er årsdagen for dagen, hvor Dannebrog efter sigende faldt ned fra himlen i 1219. Traditionen på plejecentrene de seneste år har været, at der serveres stegt flæsk med persillesovs og kartofler. 15. juni 2025 Langagergård plejecenter Torvedag for beboere, pårørende og lokalsamfund. Der er fx hoppeborg, ansigtsmaling, musik, kræmmermarkedet, fiskedam for de små, mad, drikkevarer, popcorn og frivillige giver ture i vores cykler. 21. juni 2025 Nældebjerg plejecenter Sommerfest med beboere og pårørende 14. august 2025 Lokalcenter Møllehøj Møde med plejecenterlederne jf. plan for oplæg i 2025. 8. september 2025 Nældebjerg plejecenter Fejring af Nældebjergs 25-års fødselsdag. Byrådet inviteres til fejringen. 3. november 2025 Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag .", "source_path": "data/greve/raw_dagsordener/Sundheds- og Omsorgsudvalget_2025-04-28T15:30:00+02:00_6224c993-61f4-42b3-a55e-584f5243cb81.json"}
{"document_id": "6224c993-61f4-42b3-a55e-584f5243cb81", "committee": "Sundheds- og Omsorgsudvalget", "meeting_date": "2025-04-28T15:30:00+02:00", "section_type": "html_fragment", "section_title": "Socialstyrelsens udmelding om gravide med rusmiddelforbrug - Afrapportering", "case_number": "25-004690", "agenda_index": 3, "text": "Beslutning Godkendt. Fremstilling Sagsprocedure Sundheds- og Omsorgsudvalget. Resume Sagen handler om afrapportering på central udmelding fra Social- og Boligstyrelsen om fornyet behandling i kommunerne vedrørende døgnbehandlingsindsats til udsatte gravide med et skadeligt rusmiddelbrug. Indstilling Administrationen indstiller, at afrapporteringen på Social- og Boligstyrelsens centrale udmelding vedr. gravide med skadeligt rusmiddelbrug godkendes. Sagsbeskrivelse Den centrale udmelding fra Social- og Boligstyrelsen Social- og Boligstyrelsen har med lov om social service § 13 b, stk. 2 og 3 kompetence til at udmelde målgrupper og særlige indsatser til kommunalbestyrelserne, hvis Social- og Boligstyrelsen vurderer, at der er behov herfor. I 2019 bad styrelsen via en central udmelding i første omgang kommunerne (i regi af de fem KKR-områder) om at forholde sig til målgruppen af udsatte gravide kvinder med et skadeligt rusmiddelbrug og behov for døgnbehandlingsindsatser. Kommunerne meldte bl.a. tilbage til styrelsen, at grundet styrelsens definition af, at målgruppen skulle have behov for døgnbehandlingsindsatser, så havde kommunerne kendskab til meget få kvinder i målgruppen. I 2022 bad styrelsen igen kommunerne om en opdateret beskrivelse af aktuelle indsatser og forslag til fremadrettede indsatsmodeller til målgruppen. Kommunerne svarede her bl.a., at kvinder i målgruppen altid tilbydes en helhedsorienteret, tværfaglig og individuel indsats. Styrelsen har i maj 2024 udsendt en fornyet behandling af den centrale udmelding om døgnbehandlingsindsats (jf. bilag 1) til udsatte gravide med et skadeligt rusmiddelbrug. Her bliver kommunerne bedt om at koordinere og konkretisere et løsningsforslag mht. tilbudsstrukturen til målgruppen i den enkelte region. Det er vurderet, at der skulle udarbejdes en afrapportering på tværs af alle 98 kommuner, da opgaven med etablering af en døgnbehandlingsindsats til målgruppen, ikke hører til i kommunalt regi. Til udarbejdelsen af en samlet og koordineret besvarelse fra kommunerne har der på tværs af de fem KKR-områder derfor været nedsat en administrativ styregruppe og arbejdsgruppe. Styregruppen bag den fælleskommunale afrapportering er enige om, at målgruppen af udsatte gravide med rusmiddelbrug er en sårbar gruppe, der har brug for specialiseret hjælp. Afrapporteringen behandles i de fem KKR-områder i april 2025 og sendes derefter til behandling i kommunerne. Afrapporteringen skal sendes til Social- og Boligstyrelsen senest den 31. maj 2025. Afrapportering som besvarelse af den fornyede behandling Hovedkonklusionerne i afrapporteringen er, at ekspertisen til håndtering af denne specifikke målgruppe findes i de regionale Familieambulatorier. På den baggrund foreslås det i afrapporteringen (jf. bilag 2), at opgaven med etablering og drift af døgnbehandlingstilbud til målgruppen bør placeres i regionerne i tilknytning til Familieambulatorierne og med fuld statslig finansiering. Styregruppen vurderer, at målgruppen af gravide med et skadeligt rusmiddelbrug med behov for døgnbehandlingsindsats primært hører til på sundhedsområdet grundet behovet for faglighed og kendskab til hhv. graviditetsområdet og håndtering af de skadelige sundhedseffekter ved indtag af rusmidler. Det er i Familieambulatorierne, at målgruppen vil kunne modtage en højt specialiseret, tværfaglig og individuel indsats. Styregruppen anerkender i afrapporteringen, at målgruppen findes, men at den er meget begrænset i en kommunal kontekst. I tillæg hertil ligger kommunernes primære faglighed i forhold til målgruppen i at sikre misbrugsbehandling, samt støtte op om en helhedsorienteret og højt faglig sundhedsindsats i samarbejde med Familieambulatorierne. Fokus i afrapporteringen er dermed at understrege, at opgaven med at tilbyde et højt specialiseret døgnbehandlingstilbud ikke er en kommunal opgave men derimod en regional opgave. I dette perspektiv har styregruppen valgt ikke at komme med input til dimensionering af døgntilbuddene, placering af døgntilbuddene, indretning af døgntilbuddene etc., da det vil være i styrelsens samspil med regionerne og Sundhedsstyrelsen, at denne konkretisering bør finde sted. Lovgrundlag Lov om social service § 13 b, stk. 2 og 3. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag . Tidsplan KKR Sjælland har på møde den 8. april godkendt afrapporteringen med videresendelse til behandling og godkendelse i kommunerne inden endelig afsendelse til Social- og Boligstyrelsen senest den 31. maj 2025.", "source_path": "data/greve/raw_dagsordener/Sundheds- og Omsorgsudvalget_2025-04-28T15:30:00+02:00_6224c993-61f4-42b3-a55e-584f5243cb81.json"}
{"document_id": "6224c993-61f4-42b3-a55e-584f5243cb81", "committee": "Sundheds- og Omsorgsudvalget", "meeting_date": "2025-04-28T15:30:00+02:00", "section_type": "html_fragment", "section_title": "Reform - Geografisk inddeling og navngivning af kommende sundhedsråd", "case_number": "25-004494", "agenda_index": 4, "text": "Beslutning Godkendt. Fremstilling Sagsprocedure Sundheds- og Omsorgsudvalget, Økonomiudvalget og Byrådet. Resume Byrådet skal godkende, om Greve Kommune ønsker at gøre indsigelser til opmand Per Okkels vedrørende inddeling og navngivning i de kommende sundhedsråd som led i udmøntning af Aftale om sundhedsreform 2024. Der lægges op til, at Greve Kommune forankres i Sundhedsråd for Østsjælland og øerne. Frem til 1. juni 2025 kan regioner og kommuner indgive indsigelser. Efterfølgende vil Per Okkels udarbejde et oplæg til Indenrigs- og Sundhedsministeriet, der skal træffe endelig beslutning om inddeling og navngivning af sundhedsrådene med henblik på vedtagelse af lovgivning i efteråret 2025. Indstilling Administrationen indstiller, at indsigelser til geografisk inddeling og navngivning af Sundhedsråd, herunder kommunens forankring i Sundhedsråd godkendes. Sagsbeskrivelse Baggrund Regeringen og aftalepartierne bag sundhedsreformen er enige om en foreløbig inddeling og navngivning af de 17 kommende sundhedsråd (jf. bilag 1 og 2). Regeringen har udpeget tidligere departementschef, Per Okkels, som opmand og ambassadør for de kommende sundhedsråd. Der er åbnet for at kommuner og regioner kan indgive indsigelser til de foreslåede navne og geografiske inddeling af sundhedsrådene til Per Okkels frem til den 1. juni 2025, jf. brev fra Indenrigs- og Sundhedsministeriet (jf. bilag 3). Der er udarbejdet et kommissorium for opmand Per Okkels (jf. bilag 4). Per Okkels udarbejder herefter et vejledende oplæg til Indenrigs- og Sundhedsministeren, som træffer endelig afgørelse om navngivningen og den geografiske inddeling til august med henblik på efterfølgende lovgivning i efteråret 2025. Sundhedsråd i det nuværende Region Sjælland Det nuværende Region Sjælland foreslås inddelt i to sundhedsråd, som hver især vil bestå af folkevalgte repræsentanter (hhv. 11 regionale repræsentanter og 10 kommunale repræsentanter): Sundhedsråd for Østsjælland og øerne : Greve , Køge, Solrød, Roskilde, Faxe, Stevns, Vordingborg, Guldborgsund og Lolland Kommune (i alt ca. 437.000 indbyggere). Sundhedsråd for Midt- og Vestsjælland: Slagelse, Holbæk, Næstved, Ringsted, Sorø, Odsherred, Kalundborg og Lejre Kommune (i alt ca. 416.000 indbyggere). De kommende sundhedsråd inddeles på tværs af de nuværende fire sundhedsklynger i Region Sjælland. I det nuværende Region Hovedstaden er der foreslået fire sundhedsråd, som svarer til nuværende inddeling i sundhedsklyngerne: Hovedstaden, Hovedstaden Syd og Vest, Hovedstaden Nord samt Nordsjælland. Hver kommune får én repræsentant, dog får kommuner med mere end 80.000 indbyggere to repræsentanter i sundhedsrådet. Senest den 1. november 2025 skal den enkelte kommune tage stilling til, om det er borgmesteren eller en udvalgsformand, der repræsenterer kommunen i sundhedsrådet. Med sundhedsreformen ophører sundhedsklynger og de nuværende sundhedsaftaler. Med den nye sundhedsstruktur og opgavesnit mellem det regionale og kommunale sundhedsvæsen, bliver sundhedsrådene de helt centrale samarbejdsfora på sundhedsområdet. Rammer og opgaver for sundhedsråd Der etableres fra den 1. januar 2026 forberedende sundhedsråd. De nye sundhedsråd skal skabe rammerne for et tæt og forpligtende samarbejde om at udvikle et stærkere sundhedsvæsen tæt på borgerne. Der afventes fortsat bekendtgørelse og vejledning til at rammesætte sundhedsrådene. Ud fra den politiske aftale er rammerne for sundhedsråd følgende: Sundhedsrådene er regionens stående udvalg på sundhedsområdet, og varetager regionens sundhedsopgaver inden for et afgrænset geografisk område. Sundhedsrådene har det umiddelbare politiske ansvar for strategi og planlægning af driften af sygehuse, lokal planlægning af almenmedicinske tilbud og praksissektor samt de sundhedsopgaver, som flyttes fra kommunerne. Sundhedsrådenes opgaver vedrører både de somatiske og psykiatriske tilbud. Sundhedsrådene får til opgave at investere i Det Nære Sundhedsvæsen , og at udarbejde en nærsundhedsplan, samt aftaler med kommunerne om nære sundhedstilbud med videre. Kommuner med observatørstatus I det kommende Region Østdanmark bliver det vigtigt at sikre, at sundhedsråd er stærkt forankrede i både kommuner og region. Efter etablering af sundhedsråd vil der være mulighed for at kommuner kan anmode om observatørstatus. Det enkelte sundhedsråd beslutter selv, om kommuner uden for sundhedsrådets område skal have observatørstatus. En kommune kan deltage som observatør i et andet sundhedsråd, hvis særlige hensyn taler for det. Eksempelvis hvis en betydelig andel af kommunens borgere modtager sygehusydelser fra et akutsygehus, som ligger i et andet sundhedsråd end det sundhedsråd, som kommunen er omfattet af. Det indgår dog ikke i opmandens kommissorium at tage stilling til observatørstatus. Lovgrundlag Aftale om sundhedsreform 2024. Økonomiske konsekvenser Sagen har ingen økonomiske konsekvenser for Greve Kommune. Høring Sagen sendes i høring hos Greve Seniorråd og Handicaprådet med frist den 28. april 2025. Tidsplan Per Okkels står til rådighed for kommunernes og regionernes indsigelser fra den 1. marts til den 1. juni 2025. Per Okkels vil på baggrund af indsigelserne udarbejde et vejledende oplæg, som skal belyse eventuelle alternative løsninger til inddeling og navngivning af sundhedsråd. På baggrund af opmandens oplæg vil Indenrigs- og Sundhedsministeren tage endeligt stilling til sundhedsrådenes geografiske inddeling og navngivning. Der henvises til vedlagte brev fra Indenrigs- og Sundhedsministeren til kommuner og regioner om opmandens rolle (jf. bilag 4).", "source_path": "data/greve/raw_dagsordener/Sundheds- og Omsorgsudvalget_2025-04-28T15:30:00+02:00_6224c993-61f4-42b3-a55e-584f5243cb81.json"}
{"document_id": "6224c993-61f4-42b3-a55e-584f5243cb81", "committee": "Sundheds- og Omsorgsudvalget", "meeting_date": "2025-04-28T15:30:00+02:00", "section_type": "html_fragment", "section_title": "Reform - Oplæg om sundhedsreform", "case_number": "25-004065", "agenda_index": 5, "text": "Beslutning Orienteringen blev taget til efterretning. Fremstilling Sagsprocedure Sundheds- og Omsorgsudvalget. Resume Oplægget handler om sundhedsreformen herunder opgaveflytning, økonomi og nye lovgivninger. Indstilling Administrationen indstiller, at oplæg om sundhedsreform tages til efterretning. Sagsbeskrivelse Baggrund Regeringen vedtog i november Aftale om sundhedsreform 2024 , som skal lette presset på sundhedsvæsnet ved at sikre en bedre og mere lige fordeling af sundhedsvæsenets ressourcer. På den måde bliver sundhedsvæsenet bedre rustet til fremtidens udfordringer og bringes tættere på borgerne. Sundhedsreformen bygger på Sundhedsstrukturkommissionens arbejde og den efterfølgende nationale politiske proces. Sundhedsreformen består af flere dele bl.a. ny organisering med fire regioner i stedet for fem og 17 sundhedsråd, en mere ligelig fordeling af læger på tværs af landet samt opgaveflytning af en række sundhedsopgaver fra kommunerne til regionerne. Oplægget Administrationen arbejder med at udmønte sundhedsreformen i projektspor 9 i programmet Ældre og sundhed i fællesskab (jf. bilag 1) . Projektspor 9 har til formål at følge, overholde og udmønte kommende lovgivninger i sundhedsreformen. Med sundhedsreformen er det besluttet, at ansvaret for en række sundhedsopgaver skal flyttes fra kommunerne til regionerne. Regionerne får ansvar for følgende: Nye døgndækkede sundheds- og omsorgspladser, målrettet borgere med behov for sundhedsindsatser, som hverken kræver en sygehusindlæggelse eller hensigtsmæssigt kan varetages i eget hjem. Det betyder, at ansvaret for en del af de nuværende midlertidige pladser på Rehabiliteringscentret Hedebo skal flyttes til regionerne. Den specialiserede del af den nuværende kommunale sygepleje. Den ændrede ansvarsplacering fra kommuner til regioner skal give regionerne mulighed for at flytte specialiserede kompetencer tættere på borgerne og udvikle et samlet og bæredygtigt akuttilbud. Den patientrettede forebyggelse. Rehabilitering på specialiseret niveau samt den mest specialiserede del af genoptræning på avanceret niveau. På mødet gives der et indblik i hvordan sundhedsreformen og opgaveflytningen påvirker Greve Kommune gennem følgende punkter: Ny organisering af sundhedsvæsenet og sundhedsråd Opgaveflytning fra kommune til region Økonomi og data Centerchef Martin Nordentoft Rasmussen holder oplægget om sundhedsreformen. Præsentationen er vedlagt som bilag 2 i referatet. Lovgrundlag Aftale om Sundhedsreform 2024. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag.", "source_path": "data/greve/raw_dagsordener/Sundheds- og Omsorgsudvalget_2025-04-28T15:30:00+02:00_6224c993-61f4-42b3-a55e-584f5243cb81.json"}
{"document_id": "6224c993-61f4-42b3-a55e-584f5243cb81", "committee": "Sundheds- og Omsorgsudvalget", "meeting_date": "2025-04-28T15:30:00+02:00", "section_type": "html_fragment", "section_title": "Kompetenceudvikling i recoveryorienteret rehabilitering", "case_number": "25-004141", "agenda_index": 6, "text": "Beslutning Orienteringen blev taget til efterretning med bemærkning om, at kompetenceudviklingen bliver videreført til øvrige ansatte hvor relevant og til nyansatte. Fremstilling Sagsprocedure Beskæftigelses- og Erhvervsudvalget, Social- og Handicapudvalget og Sundheds- og Omsorgsudvalget. Resume Social- og Boligstyrelsen har bevilget 3 praksiskurser i recoveryorienteret rehabilitering til Greve Kommunes medarbejdere og ledere på det specialiserede voksenområde samt udvalgte ledere og medarbejdere i jobcentret. Med denne sag orienteres udvalgene om kompetenceudviklingsforløbet, som afvikles i første halvår 2025. Indstilling Administrationen indstiller, at orienteringen tages til efterretning. Sagsbeskrivelse Social- og Boligstyrelsen anbefaler, at recoveryorienteret rehabilitering udbredes i kommunerne som faglig tilgang på det samlede specialiserede voksenområde. Hvad er recoveryorienteret rehabilitering? Recovery betyder ”at komme sig”. Til forskel fra tidligere ved man i dag, at mange mennesker med psykiske vanskeligheder kan komme sig og leve et meningsfuldt liv, hvis de får den rette støtte og hjælp. Recoveryorienteret rehabilitering er en faglig tilgang, der kobler borgernes personlige recovery-proces og den fagprofessionelles arbejde med at støtte denne proces. Det er væsentligt at støtten tager udgangspunkt i borgernes ønsker, håb og drømme. Recoveryorienteret rehabilitering tager udgangspunkt i, at ethvert menneske er en unik person med en særlig livshistorie, konkrete problemer/udfordringer, men også ressourcer, drømme og håb for fremtiden. Borgerens perspektiv er altid udgangspunktet for indsatsen, og det er centralt, at borgeren oplever sig mødt for alt det, han/hun er. Otte centrale principper Social- og Boligstyrelsen har formuleret otte retningsgivende principper, der tilsammen beskriver en recoveryorienteret rehabiliterende tilgang. Principperne er tæt forbundne og beskriver tilsammen en praksis, hvor den enkeltes håb, ønsker og drømme er omdrejningspunktet for den støtte, borgeren tilbydes. De otte principper er: 1. Tag udgangspunkt i borgernes håb, ønsker og drømme 2. Fokusér på borgernes ressourcer 3. Inddrag borgernes selvvalgte netværk og almene fællesskaber 4. Mød borgerne med åbenhed, tillid og respekt 5. Hjælp borgerne så tidligt som muligt 6. Arbejd koordineret med borgernes samlede livssituation 7. Følg op, så indsatsen altid er den rette 8. Brug viden og metoder, der virker Samarbejdet mellem borgeren og den fagprofessionelle foregår inden for lovgivningsmæssige rammer og det politiske, fastsatte serviceniveau. Det er således ikke alt, borgeren ønsker, der altid kan lade sig gøre, hvilket heller ikke er tilgangens ærinde. Udgangspunktet er, at der altid foregår en dialog og et samarbejde, hvor der i fællesskab findes ud af, hvad der er af muligheder for at støtte den enkelte borger i at komme nærmere sine ønsker, håb og drømme. Kompetenceudviklingsforløb i recoveryorienteret rehabilitering i Greve Kommune Greve Kommune har ansøgt Social- og Boligstyrelsen og fået bevilget 3 gratis praksiskurser i recoveryorienteret rehabilitering til ledere og medarbejdere på det specialiserede voksenområde og beskæftigelsesområdet. Kurserne udbydes af Substans Konsulenthus og afvikles i 1. halvår 2025. Hvert kursus består af én lederworkshop samt fem hele undervisningsdage. Et fælles fagligt fundament på tværs af social- og beskæftigelsesområdet Formålet med praksiskurserne er at forme og træne en recoveryorienteret tilgang i praksis for både ledere og medarbejdere. På trods af at tilgangen er udviklet i socialpsykiatrien, er det valgt at også medarbejdere fra jobcentret deltager i kurset. Dette for at skabe et fælles fagligt fundament på tværs af social- og beskæftigelsesområdet, som styrker arbejdet med en helhedsorienteret indsats til borgerne. Der er plads til 25-30 deltagere pr. hold med krav om at minimum 60% af deltagerne er fra socialpsykiatrien. Således deltager alle ledere og medarbejdere fra Pædagogisk Psykiatrisk Vejledningscenter, Bostedet Vangeleddet og Rådgiverteamet. Herudover deltager ledere og udvalgte medarbejdere fra Greve Rusmiddelcenter, Ungecentret, Jobcentrets Aktive Tilbud (JAT) samt Jobcentrets Ressource- og Afklaringsteam. Tilgangen i Recoveryorienteret rehabilitering er i tråd med Greve Kommunes vision \"Naturligvis Greve - gennem helhedssyn og fællesskaber\" og det underliggende tema \"aktiv borgerinddragelse\". Ligeledes er der en tæt kobling til Social- og Handicappolitikkens fokus på helhedsorienterede indsatser og Børne- Ungepolitikkens fokus på vigtigheden af positive fællesskaber. Sammenhængen med øvrige metoder Recoveryorienteret rehabilitering skal forstås som et ”mindset” og ikke en konkret metode. Det er en grundlæggende tilgang, der supplerer de øvrige metoder, der allerede anvendes i organisationen som f.eks. Voksenudredningsmetoden (VUM 2.0) og Kognitiv Ressourcefokuseret Anerkendende Pædagogik (KRAP), som anvendes på bostedet Vangeleddet. Økonomiske konsekvenser Kursustilbuddet er finansieret af Social- og Boligstyrelsens grundbevilling og er derfor gratis. Greve Kommune stiller faciliteter samt medarbejdernes tid til rådighed. Høring Der er ikke høringspligt i denne sag. Sagens forløb 28/04/2025 Beskæftigelses- og Erhvervsudvalget Orienteringen blev taget til efterretning. Afbud: Ronni Mark Nielsen", "source_path": "data/greve/raw_dagsordener/Sundheds- og Omsorgsudvalget_2025-04-28T15:30:00+02:00_6224c993-61f4-42b3-a55e-584f5243cb81.json"}
{"document_id": "6224c993-61f4-42b3-a55e-584f5243cb81", "committee": "Sundheds- og Omsorgsudvalget", "meeting_date": "2025-04-28T15:30:00+02:00", "section_type": "html_fragment", "section_title": "Lukket: Henvendelser til formanden ", "case_number": "", "agenda_index": 7, "text": "Der var ingen orienteringer.", "source_path": "data/greve/raw_dagsordener/Sundheds- og Omsorgsudvalget_2025-04-28T15:30:00+02:00_6224c993-61f4-42b3-a55e-584f5243cb81.json"}
{"document_id": "6224c993-61f4-42b3-a55e-584f5243cb81", "committee": "Sundheds- og Omsorgsudvalget", "meeting_date": "2025-04-28T15:30:00+02:00", "section_type": "html_fragment", "section_title": "Orientering fra formanden/gensidig orientering", "case_number": "", "agenda_index": 8, "text": "Beslutning Orientering omkring borgersag. Fremstilling Sagsprocedure Sundheds- og Omsorgsudvalget. Resume Formanden og udvalgets medlemmer orienterer om aktuelle emner. Indstilling Administrationen indstiller, at orienteringer tages til efterretning. Sagsbeskrivelse", "source_path": "data/greve/raw_dagsordener/Sundheds- og Omsorgsudvalget_2025-04-28T15:30:00+02:00_6224c993-61f4-42b3-a55e-584f5243cb81.json"}
{"document_id": "6224c993-61f4-42b3-a55e-584f5243cb81", "committee": "Sundheds- og Omsorgsudvalget", "meeting_date": "2025-04-28T15:30:00+02:00", "section_type": "html_fragment", "section_title": "Huskeliste og orientering fra administrationen", "case_number": "", "agenda_index": 9, "text": "Beslutning Orienteringen blev taget til efterretning vedr. 1) Grønlykkeparken, forventningsflytning af de første ultimo 2025. Der er 3 beboer tilbage. Dahliahuset bliver forsinket, der er 4 ledige boliger, ressourceallokaring kan have betydning ift. sundhedsreform. Det er forsinket nogle måneder ift. oprindelig plan. De 3 pladser til midlertidige pladser bliver afgjort i april 2025 på Vangeleddet. Forventer indflytning i 2025. Den 4. plads bliver herefter. 2) Status for Vangeleddet efter udsendelse. 3) Valdemarsdag den 15. juni 2025 deltager udvalget ikke i, da det er en søndag og kan betyde et ekstra ressourcetræk på centrene, hvis det bliver et større arrangement. Seniorrådets bemærkning blev taget til efterretning. Høringssvar fra Greve Seniorråd vedlægges. Fremstilling Sagsprocedure Sundheds- og Omsorgsudvalget. Resume Administrationen orienterer om aktuelle emner. Indstilling Administrationen indstiller, at orienteringer tages til efterretning. Sagsbeskrivelse Administrationen orienterer om: Ældres anvendelse af Stop Spild Lokalt i Greve På mødet den 9. september 2024 besluttede Sundheds- og Omsorgsudvalget fortsat at støtte Stop Spild Lokalt i Greve med 10.000 kr. fra puljen under §79 i serviceloven (pkt. 3). Stop Spild Lokalt er Danmarks største frivillige organisation, der henter, bringer og uddeler overskudsmads til økonomisk trængte borgere via udleveringssteder kaldet madoaser i hele landet. Sundheds- og Omsorgsudvalget har ønsket en sag, der belyser hvordan ældre, som ikke selv har mulighed for at afhente maden, kan få glæde af tilbuddet. Stop Spild Lokalt i Greve og Greve Nord projektet er på nuværende tidspunkt i gang med at undersøge mulighederne for at samarbejde med unge om udbringning af maden. Når der er nyt om mulighederne for at udbringe maden, vil administrationen orientere udvalget igen. Høringssvar fra KL vedr. lovændringer ifm. sundhedsreformen Høringsfristen vedr. lovforslaget udløb først den 19. marts 2025, og administrationen havde det derfor ikke i hænde, da dagsordenen til Sundheds- og Omsorgsudvalgets møde den 24. marts 2025 blev offentliggjort. Høringssvaret er vedlagt som bilag 1. Deltagerliste til Valdemarsdag Nældebjerg: Liselott Møllehøj: Lone og John Fribo Greve: Pernille Charlotte afklares Simon måske Status på budgetbeslutninger om botilbud i Grønlykkeparken og Dahliahuset og omlægningen af fire boliger på Vangeleddet til midlertidige boliger. Tilsyn hos Fribo Greve Tilsynsrapport for tilsyn foretaget den 27. marts 2025 af Styrelsen for Patientsikkerhed er vedlagt som bilag 2.", "source_path": "data/greve/raw_dagsordener/Sundheds- og Omsorgsudvalget_2025-04-28T15:30:00+02:00_6224c993-61f4-42b3-a55e-584f5243cb81.json"}
{"document_id": "6224c993-61f4-42b3-a55e-584f5243cb81", "committee": "Sundheds- og Omsorgsudvalget", "meeting_date": "2025-04-28T15:30:00+02:00", "section_type": "html_fragment", "section_title": "Sundheds- og Omsorgsudvalgets mødekalender 2025", "case_number": "", "agenda_index": 10, "text": "Beslutning Orienteringen blev taget til efterretning. Fremstilling Sagsprocedure Sundheds- og Omsorgsudvalget. Resume Der gives et overblik over møder og aktiviteter. Indstilling Administrationen indstiller, at orienteringen tages til efterretning. Sagsbeskrivelse Møde- og aktivitetskalenderen er vedlagt som bilag.", "source_path": "data/greve/raw_dagsordener/Sundheds- og Omsorgsudvalget_2025-04-28T15:30:00+02:00_6224c993-61f4-42b3-a55e-584f5243cb81.json"}
{"document_id": "6224c993-61f4-42b3-a55e-584f5243cb81", "committee": "Sundheds- og Omsorgsudvalget", "meeting_date": "2025-04-28T15:30:00+02:00", "section_type": "html_fragment", "section_title": "Underskriftsark", "case_number": "", "agenda_index": 11, "text": "Fremstilling Sagsprocedure Sundheds- og Omsorgsudvalget. Resume Elektronisk underskriftsark.", "source_path": "data/greve/raw_dagsordener/Sundheds- og Omsorgsudvalget_2025-04-28T15:30:00+02:00_6224c993-61f4-42b3-a55e-584f5243cb81.json"}
