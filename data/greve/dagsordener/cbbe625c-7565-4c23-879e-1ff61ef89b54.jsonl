{"document_id": "cbbe625c-7565-4c23-879e-1ff61ef89b54", "committee": "Plan- og Tryghedsudvalget", "meeting_date": "2025-04-29T16:00:00+02:00", "section_type": "html_fragment", "section_title": "Godkendelse af dagsorden", "case_number": "", "agenda_index": 0, "text": "Beslutning Godkendt. Afbud: Mehmet Zeki Dogru Fremstilling Sagsprocedure Plan- og Tryghedsudvalget. Resume Godkendelse af dagsorden. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Plan- og Tryghedsudvalget_2025-04-29T16:00:00+02:00_cbbe625c-7565-4c23-879e-1ff61ef89b54.json"}
{"document_id": "cbbe625c-7565-4c23-879e-1ff61ef89b54", "committee": "Plan- og Tryghedsudvalget", "meeting_date": "2025-04-29T16:00:00+02:00", "section_type": "html_fragment", "section_title": "Repatrieringsindsatsen i Greve Kommune", "case_number": "25-003869", "agenda_index": 1, "text": "Beslutning Orienteringen blev taget til efterretning. Afbud: Mehmet Zeki Dogru Fremstilling Sagsprocedure Plan- og Tryghedsudvalget. Resume Denne sag giver en overordnet beskrivelse af repatrieringsindsatsen, som vil blive suppleret med et oplæg på udvalgsmødet. Kommunerne er lovgivningsmæssigt forpligtet til at informere og vejlede borgere om mulighederne for frivillig repatriering. Indstilling Administrationen indstiller, at orienteringen tages til efterretning. Sagsbeskrivelse I forbindelse med behandlingen af midtvejsstatus for Integrations- og Hjemsendelsespolitikken den 19. november 2024 ønskede udvalget et oplæg om repatrieringsindsatsen. Repatriering er en central del af Greve Kommunes Integrations- og Hjemsendelsespolitik med særligt fokus på at støtte borgere i deres frivillige tilbagevenden til oprindelseslandet. Repatrieringsordningen Repatrieringsordningen indebærer et tilbud om frivillig tilbagevenden til hjemlandet, et tidligere opholdsland eller et land med tæt familiemæssig tilknytning. Ordningen, der er fastsat i Integrations- og Udlændingeloven, giver borgere mulighed for økonomisk støtte i forbindelse med deres tilbagevenden. Støtten dækker rejseudgifter, etableringshjælp, sygeforsikring, skolegang og medicin, afhængigt af den enkeltes situation. Derudover kan der også ydes støtte til opstart af virksomhed eller erhverv i hjemlandet. Ordningen omfatter flygtninge og familiesammenførte til flygtninge, indvandrere med opholdstilladelse før 1983, personer med dobbelt statsborgerskab og familiesammenførte til danske statsborgere. Ordningen gælder ikke for danske og nordiske statsborgere eller EU-, EØS- og schweiziske statsborgere. Kommunerne er forpligtet til at informere og vejlede borgere om mulighederne for repatriering. Denne information er tilgængelig på kommunens hjemmeside, og borgere, der er omfattet af ordningen, skal vejledes gennem løbende samtaler. Antallet af repatrierede i Greve Kommune I 2024 repatrierede i alt 309 personer med støtte efter repatrieringsloven i Danmark, og de repatrierede til 38 forskellige lande. De lande, der har det højeste antal repatrierede, er Syrien, Bosnien-Hercegovina, Thailand, Tyrkiet og Afghanistan (bilag 1). I Greve Kommune repatrierede fire personer samme år. Af disse stammer én person fra Kina, én fra Filippinerne, én fra Serbien, og én fra Jugoslavien. I 2025 er tallet indtil videre én person, som er repatrieret til Tyrkiet. Centerchef for Job & Socialservice vil præsentere et oplæg om repatrieringsindsatsen i Greve Kommune, som vil omfatte følgende punkter: - Kommunens rolle og ansvar - Vejledningskriterier - Antallet af repatrierede borgere i 2024. Lovgrundlag Lov om integration af udlændinge i Danmark, LBK nr. 1437 af 06/12/2021. Lov om udlændinge, LBK nr. 1450 af 15/12/2020. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag. Øvrige forhold Centerchef for Job & Socialservice, Gitte Lind, deltager under punktet.", "source_path": "data/greve/raw_dagsordener/Plan- og Tryghedsudvalget_2025-04-29T16:00:00+02:00_cbbe625c-7565-4c23-879e-1ff61ef89b54.json"}
{"document_id": "cbbe625c-7565-4c23-879e-1ff61ef89b54", "committee": "Plan- og Tryghedsudvalget", "meeting_date": "2025-04-29T16:00:00+02:00", "section_type": "html_fragment", "section_title": "Tryghedsskabende initiativer", "case_number": "25-003888", "agenda_index": 2, "text": "Beslutning Godkendt, idet udvalget ønsker, at administrationen igangsætter arbejdet med at tilrettelægge et tryghedsmøde, herunder at der inden sommerferien 2025 fastsættes en dato for mødet. Mødet skal gerne afholdes i Greve Nord og have en varighed af 2 timer. Godkendt. Afbud: Mehmet Zeki Dogru Fremstilling Sagsprocedure Plan- og Tryghedsudvalget. Resume Plan- og Tryghedsudvalget har bestilt en sag, der belyser forskellige former for tryghedsskabende initiativer. Administrationen anbefaler, at drøftelsen af tryghedsskabende initiativer afventer resultaterne af den tryghedsmåling, udvalget har sat i gang, og som kan afrapporteres på mødet den 3. juni 2025. Ønsker udvalget at sætte aktiviteter i gang før, kan aktiviteterne med fordel udformes, så de supplerer tryghedsmålingen. Udvalget bedes desuden tage stilling til, om resultaterne af tryghedsmålingen skal præsenteres på udvalgets møde den 3. juni 2025. Indstilling Administrationen indstiller, at det godkendes, at nye tryghedsskabende initiativer afventer, at tryghedsmålingen er gennemført. at det godkendes, at resultaterne af tryghedsmålingen præsenteres på udvalgsmødet den 3. juni 2025. Sagsbeskrivelse På mødet den 4. februar 2025 (pkt.7) bestilte Plan- og Tryghedsudvalget en sag, der belyser forskellige former for tryghedsskabende initiativer. Under samme punkt besluttede udvalget at gentage den tryghedsmåling, der blev gennemført første gang i 2022. Tryghedsmålingen er igangsat, og administrationen anbefaler, at drøftelser, prioritering og igangsættelse af nye tryghedsskabende initiativer afventer, resultaterne af tryghedsmålingen. Alternativt er forslaget, at de aktiviteter, der igangsættes nu, samtænkes med tryghedsmålingen, så de supplerer og understøtter de resultater, målingen tilvejebringer. Plan- og Tryghedsudvalget kan få resultaterne af tryghedsmålingen 2025 præsenteret på mødet den 3. juni 2025. En præsentation af tryghedsmålingens resultater vil give mulighed for at dykke ned i tryghed og utryghed og i udviklingen sammenlignet med 2022. Eksempler på tryghedsskabende aktiviteter Tryghedsdialoger Unge er en særlig interessant målgruppe i relation til tryghed. Tryghedsmålingen i 2022 viste bl.a, at det er unge (særligt i grupper og på knallert) der skaber allermest utryghed i Greve Nord. Omvendt er de unge selv også mere utrygge end andre beboere i Greve Nord. Det kan derfor være relevant at blive klogere på, hvorfor de unge er mere utrygge, og hvorfor de skaber mere utryghed. Rent praktisk kan man for eksempel bede nogle unge vise rundt i området og undervejs gå i dialog med de unge om trygge og utrygge oplevelser og steder. Efterfølgende kan disse input indgå i det tryghedsskabende arbejde. Tryghedsdialoger adskiller sig fra de tryghedsvandringer, der tidligere er gennemført af Center for Miljø- og Teknik i Greve Nord (i Askerød og Gudekvarterene den 29. august 2022) bl.a. ved at have en væsentlig mindre deltagerkreds og foregå mere uformelt og på målgruppens præmisser. På tryghedsvandringerne i 2022 deltog bl.a. boligorganisationer, erhvervsliv, fritidsliv, politi og skoler, og vandringerne blev faciliteret af udvalgte medarbejdere fra administrationen. Tryghedsmøder Den 13. september 2021 blev der holdt et stormøde med interessenter og borgere i Greve Nord. Stormødet blev organiseret af Center for Miljø- og Teknik og afholdt i Stamhuset i Greve Nord. På mødet blev det drøftet, hvad der skal til for at skabe mere tryghed i området. Stormødet pegede på problemer som manglende belysning, høj fart på veje og stier, tæt beplantning, utrygge tunneller og problemstillinger ved Hundige Station. Udfordringer, der siden er truffet beslutning om i Plan- og Tryghedsudvalget den 8. oktober 2024 (pkt. 6), og som Center for Miljø- og Teknik nu realiserer i 1. halvår af 2025. Sigtet med et nyt tryghedsmøde kunne være at udveksle erfaringer (politikere – beboere) om, hvad der yderligere kan gøres for at skabe mere tryghed. Denne gang med mindre vægt på fysiske forbedringer og mere på, hvad beboerne selv kan gøre for at øge trygheden. Den nye tryghedsmåling kan være en anledning til at afholde et sådant møde. Økonomiske konsekvenser Såfremt udvalget beslutter at iværksætte tryghedsskabende initiativer, vil der blive forelagt en ny sag med de økonomiske konsekvenser samt anvisning af finansiering fra puljen til Tryghed i Greve Nord. Høring Der er ikke høringspligt i denne sag . Øvrige forhold Centerchef for Børn & Familier, Peter Rymann og projektleder Camilla Kjærager deltager under punktet.", "source_path": "data/greve/raw_dagsordener/Plan- og Tryghedsudvalget_2025-04-29T16:00:00+02:00_cbbe625c-7565-4c23-879e-1ff61ef89b54.json"}
{"document_id": "cbbe625c-7565-4c23-879e-1ff61ef89b54", "committee": "Plan- og Tryghedsudvalget", "meeting_date": "2025-04-29T16:00:00+02:00", "section_type": "html_fragment", "section_title": "Opfølgning på beredskabsplan for æresrelaterede konflikter og negativ social kontrol", "case_number": "25-004103", "agenda_index": 3, "text": "Beslutning Orienteringen blev taget til efterretning. Afbud: Mehmet Zeki Dogru Fremstilling Sagsprocedure Social- og Handicapudvalget, Skole-, Børne- og Ungeudvalget, Plan- og Tryghedsudvalget, Økonomiudvalget og Byrådet. Resume Administrationen har i 2024 i samarbejde med Styrelsen for Integration og Rekruttering (herefter SIRI) udarbejdet en beredskabsplan for forebyggelse, opsporing og håndtering af æresrelaterede konflikter og negativ social kontrol målrettet børn, unge og voksne. Byrådet godkendte den 22. maj 2024 (pkt. 22) beredskabsplanen og har i den forbindelse ønsket en opfølgende orienteringssag, hvor administrationen giver en status på arbejdet. Indstilling Administrationen indstiller, at orienteringen tages til efterretning. Sagsbeskrivelse I 2024 udarbejdede administrationen i samarbejde med Styrelsen for Integration og Rekruttering (SIRI) en beredskabsplan til forebyggelse, opsporing og håndtering af æresrelaterede konflikter og negativ social kontrol, målrettet børn, unge og voksne. Beredskabsplanen blev godkendt af Byrådet den 22. maj 2024 (pkt. 22). Ifølge Barnets lov er kommunen forpligtet til at udarbejde et sådant beredskab for at forebygge, opspore og håndtere æresrelaterede konflikter og negativ social kontrol blandt børn, unge og deres familier. Beredskabet skal udformes skriftligt, vedtages af kommunalbestyrelsen og offentliggøres. Byrådet skal løbende revidere beredskabet efter behov, dog mindst hvert fjerde år. Formål og indhold Formålet med beredskabsplanen er at sikre et grundlæggende vidensniveau hos fagpersoner i Greve Kommune i forhold til forebyggelse, opsporing, tidlig indsats og håndtering af sager om æresrelaterede konflikter og negativ social kontrol. Beredskabsplanen beskriver hvordan fagpersoner indenfor børne- og ungeområdet og voksenområdet skal handle ved bekymringstegn og mistanke. Beredskabsplanen indeholder begrebsforklaringer og beskrivelse af bekymringstegn hos børn, unge og voksne. Da lovgivningen og kommunens forpligtelser er forskellige på områderne, er konkrete handlingsanvisninger opdelt i børn og unge under 18 år og voksne over 18 år. Beredskabsplanen henvender sig til alle fagpersoner i Greve Kommune, der arbejder med børn, unge og voksne. Beredskabsplanen skal sikre en professionel tilgang og håndtering i situationer, hvor børn, unge og voksne bliver udsat for æresrelaterede konflikter og negativ social kontrol, eller ved bekymring og mistanke herom. Beredskabsgruppe For at sikre effektiv håndtering af æresrelaterede konflikter og negativ social kontrol har Greve Kommune nedsat en tværfaglig beredskabsgruppe. Gruppen består af repræsentanter fra Center for Børn og Familier, Center for Dagtilbud og Skoler samt Center for Job og Socialservice. Repræsentanterne besidder specialiseret viden inden for området, hvilket gør dem i stand til at rådgive i konkrete situationer. Fagpersoner i hele Greve Kommune kan kontakte beredskabsgruppen ved tvivlsspørgsmål eller behov for konkret handling. Medlemmer af beredskabsgruppen og rådgivere i familierådgivningens visitation vil løbende blive opkvalificeret Forankring For at implementere beredskabsplanen har administrationen påbegyndt en proces, hvor planen introduceres for relevante fagpersoner, der arbejder med børn, unge og voksne. Iværksatte tiltag Beredskabsgruppen har deltaget i uddannelse hos SIRI for at styrke deres viden og kompetencer. Familierådgivningens visitation har modtaget et målrettet kursus hos SIRI. Visitationen behandler henvendelser, heriblandt underretninger, der beskæftiger sig med børn og unge i mistrivsel, og det er derfor vigtigt, at hele visitationen har viden om æresrelaterede konflikter og negativ social kontrol. Der er afholdt en workshop for alle ledere af dagtilbud, skoler og klubber. Workshoppen blev afholdt i samarbejde med SIRI og gav lederne en introduktion til emnet. Herefter vil lokale indsatser og uddannelse blive igangsat og tilpasset efter behov. Sundhedsplejen har deltaget i et kursus hos SIRI med fokus på at styrke kompetencerne i at genkende og håndtere situationer, hvor gravide, kommende og nye forældre er udsat for vold. Kurset har særligt omhandlet æresrelateret vold og negativ social kontrol. Kurset bidrager til at øge sundhedsplejerskernes vidensniveau, så de bedre kan støtte og rådgive sårbare familier samt samarbejde tværfagligt for at sikre den bedst mulige indsats. Løbende tiltag Beredskabsgruppen afholder kvartalsvise møder, hvor de giver en status på arbejdet inden for deres respektive områder og sikrer koordinering og fremadrettede initiativer. Efter Barnets Lov screenes alle underretninger for mistanke om æresrelateret konflikter og negativ social kontrol. Hvis der er mistanke, skal familierådgivningen udarbejde en risikovurdering. Henvendelser og underretninger i forbindelse med bredskabsplanen Det er ikke muligt at foretage databaserede udtræk i fagsystemet på børne/unge-området. Familierådgivningen oplyser på baggrund af en rundspørge blandt familierådgiverne, at der siden beredskabsplanens vedtagelse har været 7 sager, der har været håndteret og vurderet inden for beredskabsplanens område. Det er administrationens vurdering, at der med vedtagelsen af beredskabsplanen har været et øget fokus på området. Lovgrundlag Barnets Lov. Lov om Socialservice. Økonomiske konsekvenser Sagen har ingen økonomiske konsekvenser for Greve Kommune. Alle forløb hos SIRI er gratis for kommuner, øvrige myndigheder og civilsamfundet. Høring Der er ikke høringspligt. Øvrige konsekvenser Plan- og Tryghedsudvalget godkendte den 7. januar 2025 (pkt. 4) at støtte projektet “Søstre mod vold og kontrol” med 50.000 kr. i både 2025 og 2026. Projektet har til formål at hjælpe og støtte kvinder og piger, der er udsat for negativ, social kontrol og vold. ”Søstre mod vold og kontrol” uddanner frivillige, der selv har oplevet vold og social kontrol, og som bruger deres erfaringer til at formidle håb og redskaber til et liv uden vold og kontrol til andre kvinder. Initiativet understøtter implementeringen af beredskabsplanen for æresrelaterede konflikter og negativ social kontrol i Greve Kommune og er forankret i Greve Nord-projektet. Tidsplan Beredskabsplanen gælder for 2024-2028 og skal revideres inden 1. april 2028. Øvrige forhold Centerchef for Børn & Familier, Peter Rymann, deltager under punktet ved Plan- og Tryghedsudvalgets møde. Sagens forløb 28/04/2025 Social- og Handicapudvalget Orienteringen blev taget til efterretning. 29/04/2025 Skole-, Børne- og Ungeudvalget Orienteringen blev taget til efterretning.", "source_path": "data/greve/raw_dagsordener/Plan- og Tryghedsudvalget_2025-04-29T16:00:00+02:00_cbbe625c-7565-4c23-879e-1ff61ef89b54.json"}
{"document_id": "cbbe625c-7565-4c23-879e-1ff61ef89b54", "committee": "Plan- og Tryghedsudvalget", "meeting_date": "2025-04-29T16:00:00+02:00", "section_type": "html_fragment", "section_title": "Håndtering af datacentre og batteriparker i kommuneplanen", "case_number": "25-003307", "agenda_index": 4, "text": "Beslutning 1.-3. Godkendt. Afbud: Mehmet Zeki Dogru Fremstilling Sagsprocedure Plan- og Tryghedsudvalget. Resume Plan- og Tryghedsudvalget har ønsket en sag om muligheden for at regulere datacentre, batteriparker og lignende i kommuneplanen. Administrationen anbefaler, at en generel regulering af datacentre og batteriparker afventer statslig vejledning på området. Indtil da anbefales det, at placeringer i det åbne land så vidt muligt undgås, samt at placeringer i byzone begrænses til grunde i erhvervsområder, som ikke er særligt velegnede til andre typer erhverv. Indstilling Administrationen indstiller, at administrationens videre arbejde med regulering af batteriparker og datacentre, når der foreligger en vejledning fra staten, godkendes, at der fremover stilles krav om landzonelokalplan ved placering af batteriparker i det åbne land, godkendes, og at datacentre og batteriparker i byzone ikke placeres i erhvervsrammer, der er særligt velegnet til andre typer erhverv, godkendes. Sagsbeskrivelse Plan- og Tryghedsudvalget besluttede på udvalgsmødet den 7. januar 2025 (pkt. 10), at administrationen skulle udarbejde en sag om muligheden for at regulere datacentre, batteriparker og lignende i kommuneplanen. Administrationen har undersøgt, hvordan andre kommuner regulerer batteriparker og datacentre, men uden at finde gode eksempler på, hvordan disse virksomhedstyper bør eller kan reguleres i kommune- og lokalplanlægningen. Administrationen har også forhørt sig hos Plan- og Landdistriktsstyrelsen, som endnu ikke har udarbejdet en vejledning for, hvorledes kommunerne skal regulere datacentre og batteriparker i deres planlægning. Det er derfor vanskeligt på nuværende tidspunkt at komme med klare anbefalinger til, hvordan disse virksomheder bedst kan reguleres i planlægningen. På et spørgsmål fra Aalborg Kommune har Plan- og Landdistriktsstyrelsen svaret, at batteriparker der opføres sammen med solceller i det åbne land, kan betragtes som tekniske anlæg, mens batteriparker, der alene køber og sælger strøm til elnettet, kan betragtes som erhverv, der placeres i erhvervsområder i byzone. Der er med andre ord endnu ikke nogen klar praksis for, hvordan en kommune kan regulere disse typer virksomheder. Administrationen anbefaler derfor, at der ikke arbejdes videre med regulering, før der foreligger en vejledning fra staten. Helt generelt kan der i kommuneplanen udpeges områder, hvor man ønsker batteriparker eller datacentre. Hvis man ønsker at begrænse placeringsmulighederne, kan man i kommuneplanens erhvervsrammer afgrænse anvendelsen til fx fremstillingserhverv og andre erhverv med særligt behov for tung transport, og dermed udelukke anvendelsen til andre formål. Der kan også indføres retningslinjer i kommuneplanen, der stiller krav om, at placering af datacentre og batteriparker sker efter en konkret vurdering fra sag til sag. Desuden kan kommunen undersøge, om der kan nedlægges forbud efter planlovens §14 mod, at der placeres datacentre eller batteriparker i erhvervsområder, hvor kommuneplanens rammer ikke er præcise nok til at forhindre det. Det kræver, at der gives en planlægningsmæssig begrundelse, dertil kommer at kommunen inden for et år skal udarbejde en lokalplan, der præciserer de ønskede anvendelsesmuligheder for området. Hensyn ved placering af datacentre og batteriparker Datacentre og batteriparker er nye typer af virksomheder, som stiller andre krav til placering end de erhverv, der i dag er placeret i kommunens erhvervsområder. Datacentre tilbyder lagring af data og serverkapacitet via internettet. De er kendetegnet ved et stort elforbrug, få ansatte og et begrænset behov for vare- og persontransport til og fra virksomheden. Hvor de fleste virksomheder i kommunens erhvervsområder er afhængige af nærhed til motorvejen, er nærheden til højhastighedsinternet og kapaciteten i elnettet vigtigere for placeringen af datacentre. Desuden giver nærhed til fjernvarmenettet mulighed for at udnytte overskudsvarme fra køleanlæg. Da støj fra køleanlæg kan være et problem, skal datacentre placeres med en vis afstand til beboelse og anden støjfølsom anvendelse. En batteripark er et anlæg, der lagrer overskydende strøm, når prisen er lav og sælger strøm tilbage til nettet, når prisen er høj. De er derfor afhængige af en placering tæt på det overordnede elnet. De genererer meget lidt person- og varetransport og er derfor ikke afhængige af motorvejen i samme omfang, som fremstillings- og transportvirksomheder. I forhold til naboer er miljøforhold, sikkerhed i tilfælde af brand og støj fra transformere nogle af de hensyn, der skal overvejes ved valg af placering. Hvis batteriparker opføres i tilknytning til solceller, vindmøller og lignende kan det give mening at placere dem i det åbne land. Men da kommuneplanen ikke udpeger områder til solcelle- eller vindmølleparker, er der ingen grund til at placere batteriparker i det åbne land i Greve Kommune. Hvis der er særlige forhold, der alligevel taler for en placering i det åbne land, bør det ske med krav om en landzonelokalplan med såkaldt bonusvirkning, der erstatter landszonetilladelse, for at sikre at de miljø- og landskabsmæssige hensyn tilgodeses. Datacentre og batteriparker bør derfor med fordel placeres i erhvervsområder og ikke i det åbne land. De bør placeres i overensstemmelse med deres behov for nærhed til data-, el- og fjernvarmenettet. De bør derimod ikke placeres på grunde, der i kraft af nærheden til motorvejen er mere attraktive for andre typer erhverv. Mulige placeringer i kommunens erhvervsområder Der er generelt god efterspørgsel på erhvervsarealer i Greve Kommune, og derfor er der relativt få ubebyggede erhvervsgrunde i kommunen. Bilag viser placeringen af erhvervsområderne i kommunen (område 1 til 6). En del af kommunens erhvervsområder er i Fingerplanen reserveret til transport- og distributionsvirksomheder (område 1), hvilket udelukker datacentre og batteriparker. Af de områder, der er udlagt til generelle erhvervsformål, er Kildebrønde Industri (område 2) og Karlslunde Industri (område 3) fuldt udbyggede, og administrationen vurderer ikke, at der er tilgængelige arealer, der er egnet til datacentre eller batteriparker. Området langs banen vest for Kildebrønde Industri (område 4) er i kommuneplanen forbeholdt virksomheder i miljøklasse 1-3, hvilket ikke umiddelbart omfatter datacentre og batteriparker. Den sydlige del af 'Det indeklemte areal' (kommuneplanramme 2E8) (område 5), er udlagt til generelle erhvervsformål, hvilket ikke udelukker anvendelsen til datacentre eller batteriparker. På det kommunalt ejede areal, er det anført i udbudsmaterialet, at der ikke kan placeres batteriparker og datacentre jf. beslutning på Byrådet den 19. marts 2025 (pkt.6). De resterende to arealer er på nuværende tidspunkt ejet af henholdsvis KLAR forsyning og en privat grundejer. Hvis der i forbindelse med fremtidig lokalplanlægning for området ønskes etableret datacentre og batteriparker, kan byrådet som beskrevet ovenfor nedlægge et forbud efter planlovens § 14 med en planlægningsmæssig begrundelse. Ventrupparken (område 6) i Greve rummer en ubebygget matrikel (18ih, Greve By, Greve), som ligger i den vestlige del af erhvervsområdet tæt på Greve Landsby. Adgangsforholdene til matriklen gør den uegnet til erhverv, der tiltrækker mange kunder eller på anden vis genererer meget transport. Det kan derfor overvejes at placere fx et datacenter på matriklen. Se særskilt sag på samme møde i Plan- og Tryghedsudvalget om igangsættelse af lokalplan for et datacenter på den pågældende matrikel. Lovgrundlag Planloven indeholder generelle krav til lokaliseringen af erhverv, men indeholder ikke særlige bestemmelser om datacentre og batteriparker. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag . Øvrige forhold Enhedschef for Plan, Vej & Trafik, Maja Bagge Lillelund, deltager under punktet.", "source_path": "data/greve/raw_dagsordener/Plan- og Tryghedsudvalget_2025-04-29T16:00:00+02:00_cbbe625c-7565-4c23-879e-1ff61ef89b54.json"}
{"document_id": "cbbe625c-7565-4c23-879e-1ff61ef89b54", "committee": "Plan- og Tryghedsudvalget", "meeting_date": "2025-04-29T16:00:00+02:00", "section_type": "html_fragment", "section_title": "Lokalplan nr. 12.54 for datacenter på Greve Centervej i Greve, igangsættelse", "case_number": "25-002255", "agenda_index": 5, "text": "Beslutning Udvalget besluttede, at sagen sendes tilbage til administrationen med henblik på at undersøge muligheden for, at \"gamle\" Greve Centervej kan nedklassificeres fra offentlig vej til privat fællesvej, og hvad det vil betyde for vejløsningen. Dette skal ses i lyset af, at kommunen er i gang med at etablere cykelsti på Greve Centervej hen mod Greve Landevej - og i tilknytning hertil har udvalget også et ønske om, at den bløde trafik fra henholdsvis Greve Landsby og syd for Greve Landevej benytter sig af den nye cykelsti, og ikke gør brug af \"gamle\" Greve Centervej. Dermed har udvalget behov for at få belyst, om vejen fortsat skal opretholdes som offentlig vej. Afbud: Mehmet Zeki Dogru Fremstilling Sagsprocedure Plan- og Tryghedsudvalget. Resume I sagen beskrives baggrund og forslag til planprincipper for Lokalplan nr. 12.54 for datacenter ved Greve Centervej. Sagen vil danne grundlag for administrationens videre dialog med udvikler og bygherre om udvikling af området. Administrationen vil på baggrund af udvalgets beslutning igangsætte lokalplanarbejdet. Indstilling Administrationen indstiller; at igangsætning af udarbejdelse af forslag til Lokalplan nr. 12.54 for datacenter på Greve Centervej i Greve (matrikel nr. 18ih, Greve by, Greve, jf. bilag 1) godkendes, at kommunen stiller krav om, at bygherre yder mest mulig teknisk bistand til udarbejdelsen af lokalplanen (fx illustrationer, støjberegning, regnvandsnotat mv.) samt miljøvurdering, godkendes, og at de af administrationen beskrevne principper i den videre bearbejdning af projekt og dialog med udvikler godkendes. Sagsbeskrivelse Lokalplan nr. 12.54 for matrikel 18ih, Greve By, Greve blev oprindeligt igangsat af Plan- og Tryghedsudvalgets den 10. juni 2024 (pkt. 7) med anvendelsen erhverv og engroshandel. Lokalplanen skulle give mulighed for salg og udlejning af entreprenørmaskiner. I sagen blev der redegjort for, at anvendelsen til engroshandel ville kræve en ny trafikløsning til ca. 8-9 mio. kr., som skal bekostes af Greve Kommune. Udvikler ønsker imidlertid anvendelsen ændret til et datacenter, der genererer mindre trafik end anvendelsen til salg og udlejning af engrosmaskiner. Udvikler oplyser, at der på daglig basis vil være 40-80 køretøjer, som skal til og fra ejendommen, heraf 2-8 lastbiler i spidsbelastningstimerne (jf. bilag 2). Administrationen vurderer på baggrund af det nye forslag, at man kan nøjes med at udvide vejadgangen fra Greve Centervej til \"gamle\" Greve Centervej (jf. bilag 1). Udvidelse af vejadgangen og udmatrikulering vil koste ca. 500.000 kr. Hertil skal tillægges en købspris for areal til at udvide vejen, som enten kan erhverves ved en frivillig aftale eller ekspropriation (jf. lukket bilag 3). Dette skyldes, at vejadgangen er en offentlig vej, men den ligger på anden mands grund (matr.nr. 18 kn, Greve By, Greve). Bilag 3 er lukket af hensyn til beskyttelse af kommunens økonomiske interesser og forhandlingsposition. Ved den anden trafikløsning, der vil koste ca. 8-9 mio. kr., vil kommunen muligvis også skulle erhverve areal, men det er ikke undersøgt nærmere. Eksisterende plangrundlag Matrikel nr. 18ih, Greve By, Greve er på omkring 3,1 ha og omfattet af kommuneplanramme 2E13 Ventrupvej med de mulige anvendelser \"erhvervsområde og butikker med særligt pladskrævende varegrupper\". Ifølge kommuneplanrammen gælder der en bebyggelsesprocent på 60 samt et maksimalt etageantal på seks og en maksimal bygningshøjde på 21 meter. Der kan placeres virksomheder i miljøklasse 3-5. Der er ingen lokalplan for området i dag. Datacenter er en anvendelse, der falder inden for kategorien \"erhverv\". Området har længe været udlagt til erhverv og er ikke indbefattet i kommunens rækkefølgeplan. Kommunen skal derfor udarbejde et lokalplanforslag. Kommunen har ikke pligt til at vedtage lokalplanen. Lokalplanens intentioner Lokalplan nr. 12.54 skal muliggøre opførelse af et datacenter, der servicerer virksomheder, der har behov for dataopbevaring. Lokalplanen skal sikre, at datacentrets store volumen bearbejdes arkitektonisk i forhold til nærheden til Greve Landsby. I det fremsendte projekt (jf. bilag 4) er bygningens udluftningssystem ca. 21 meter højt, og administrationsbygning/bygning til serveropbevaring er ca. 11 meter højt. Til sammenligning er nabobygningen på Greve Centervej 75 ca. 9 meter høj (jf. bilag 5). Derfor er det særligt væsentligt at tage hensyn til nærheden til Greve Landsby og de bløde trafikanter, der benytter \"gamle\" Greve Centervej. Området er i dag \"bar mark\" med frit indblik fra Greve Centervej/Rema 1000 i nord og fra Greve Landevej i vest (jf. bilag 5). Ifølge udvikler er der blandt andet brug for ca. 1.500 m 2 til kontorfaciliteter, ca. 8.000 m 2 datahaller og ca. 20.000 m 2 kølesystem og teknikrum mm. I alt ca. 30.000 etagemeter. P-normen for lagervirksomheder, typisk transport- og logistik-virksomheder, som er den virksomhedstype datacenter kommer tættest på i kommuneplanens P-normer, er 1 p-plads pr. 100 m 2 virksomhed. Udvikler udtrykker ønske om, at P-normen bliver sat ned svarende til antallet af arbejdspladser (40-50 arbejdspladser). Administrationen medgiver, at P-normen ikke er passende for denne type virksomhed. P-normen i kommuneplanen vil betyde krav om ca. 300 p-pladser. Administrationen vil gå i dialog med bygherre om dette, s å krav til P-pladser nedsættes. Principper for lokalplanen Ved udformning af området lægges der vægt på: Byggeri Hensyntagen til Greve Landsby i forhold til skala og materialevalg samt generel indpasning af bygninger til omgivelser Højde på byggeriet skal tage hensyn til de nærliggende boligområder, ved at der fx stilles krav om at de højeste dele af bygningen placeres mod syd og øst, og at de laveste dele af bygningen placeres mod vest og nord Der skal arbejdes med åbenhed og større glaspartier i facader ved administration og indgang Der skal arbejdes med variation i facaden, med fx mindst 3 forskellige facadematerialer og begrønnede facader Krav om aktiv tagflade, dvs. for eksempel solenergianlæg eller grønt tag med hjemmehørende plantearter Hvis støjberegninger viser, at der skal etableres støjafskærmning, skal denne enten integreres i bygningen, eller hvis der er tale om støjafskærmning, der er synlig, skal denne begrønnes af hensyn til omkringliggende bebyggelse . Grønne områder samt vej, sti og parkering Beplantning, der bidrager til biodiversitet (ved variation i arter, valg af arter og kvantitet af beplantning) Bevaring og forbedring af forhold for bløde trafikanter, der skal til og fra Greve Landsby. Der skal evt. arbejdes med en løsning der gør, at de bløde trafikanter vælger den nye cykelsti ved Greve Centervej i stedet for at benytte \"gamle\" Greve Centervej Parkeringsarealer skal anlægges med træer og indrettes til regnvandshåndtering for at sikre lokalplanområdet mod oversvømmelse. Krav til antal p-pladser nedsættes ift. kommuneplanens p-normer, så det er mere passende til anvendelsen Kanten af lokalplanområdet skal tilpasses naboområdernes karakter, ved fx beplantningsbælter Trafikhåndtering Den gamle del af Greve Centervej, som ejendommen vejbetjenes af, er en blind vej, der primært benyttes af bløde trafikanter til og fra Greve Landsby, samt to mindre virksomheder, som ikke genererer tung trafik. Vejadgangen til \"gamle\" Greve Centervej skal udvides, så den kan håndtere tung trafik til/fra datacentret, og således at tung trafik kan passere hinanden. Vejadgangen er en offentlig vej og ligger på anden mands grund (matr.nr. 18 kn, Greve By, Greve). Udvidelse af vejadgangen vil derfor forudsætte, at kommunen køber en del af matriklen (jf. lukket bilag 3 ). Forsyning - elektricitet Administrationen har kontaktet Radius, som er i dialog med udvikler om at forsyne området med elektricitet. Datacentret vil i fuld drift have behov for 36 MW, hvilket kan understøttes af, at der løber en større el-ledning gennem grunden. Forsyning - fjernvarme Udvikler oplyser, at de er i dialog med VEKS om at blive koblet op på fjernvarmenettet, så overskudsvarme fra datacentret kan komme fjernvarmekunder til gode. Miljøvurdering Da området i dag er \"bar mark\", kommer datacentret til at have en landskabelig påvirkning grundet nærheden til Greve Landsby samt byggeriets størrelse, og desuden kommer datacentret til at have et højt strømforbrug. Lokalplanen falder derfor ikke ind under miljøvurderingslovens §8, stk. 2, nr. 1, der bestemmer hvilke planer, der kan undtages fra miljøvurderingsloven. Desuden har byudvikling og særligt byudvikling på bar mark altid en klimamæssig belastning i form af blandt andet ressourcer til ny bebyggelse, efterfølgende drift og vedligehold, øget transport til og fra området, en øget risiko for påvirkning af grundvandet, mindre nedsivning af regnvand til at opbygge og vedligeholde grundvandsressourcen mv. Dette er blandt andet aspekter, der belyses i en miljøvurdering. Hvis der ikke ønskes et datacenter - den videre proces Hvis udvalget ikke ønsker at igangsætte udarbejdelsen af en lokalplan for et datacenter, så kan udvalget sende sagen tilbage til administrationen med henblik på, at administrationen undersøger, om der kan nedlægges et § 14-forbud jf. planloven. Administrationen vil dernæst fremlægge sagen på ny. Lovgrundlag Planloven. Økonomiske konsekvenser Jf. sag om byudvikling og infrastruktur på Plan- og Tryghedsudvalgets møde den 23. april 2024 (pkt. 2) er Greve Kommune som udgangspunkt forpligtet til at afholde udgiften til etablering af infrastruktur i forbindelse med byudvikling i kommunen. Udvidelse af stikvejen og udmatrikulering vil koste ca. 500 t. kr. Hertil skal tillægges en købspris for areal til at udvide vejen jf. lukket bilag 3. Høring Udkast til igangsættelsessagen inkl. visualiseringer og snit er blevet sendt i høring hos Bystrategisk Råd fra den 18. marts 2025 til og med den 2. april. Rådets høringssvar er vedlagt som bilag 6. Tidsplan 2. og 3. kvartal 2025: udarbejdelse af lokalplan og miljøvurdering 4 kvartal 2025: Lokalplanforslag sendes i offentlig høring 1. kvartal af 2026: Vedtagelse af lokalplan Øvrige forhold Enhedschef for Plan, Vej & Trafik, Maja Bagge Lillelund, deltager under punktet.", "source_path": "data/greve/raw_dagsordener/Plan- og Tryghedsudvalget_2025-04-29T16:00:00+02:00_cbbe625c-7565-4c23-879e-1ff61ef89b54.json"}
{"document_id": "cbbe625c-7565-4c23-879e-1ff61ef89b54", "committee": "Plan- og Tryghedsudvalget", "meeting_date": "2025-04-29T16:00:00+02:00", "section_type": "html_fragment", "section_title": "Evaluering af processer i forbindelse med kommuneplanrevision", "case_number": "25-003677", "agenda_index": 6, "text": "Beslutning Godkendt. Afbud: Mehmet Zeki Dogru Fremstilling Sagsprocedure Plan- og Tryghedsudvalget. Resume Der skal igangsættes proces for den sidste temarevision af kommuneplanen om trygge og sammenhængende lokalområder. I sagen evalueres de foregående to processer i relation til kommuneplanrevisionen, og der skal træffes beslutning om, hvordan den sidste temarevision skal gennemføres. Indstilling Administrationen indstiller, at ny proces (som fremgår af sagsbeskrivelsen) for temarevisionen om trygge og sammenhængende lokalområder godkendes. Sagsbeskrivelse Byrådet igangsatte den 17. april 2024 (pkt. 28) arbejdet med kommuneplanrevisionen, der bygger på Planstrategi 2023, der blev vedtaget af Byrådet den 29. januar 2024 (pkt. 29). Jf. igangsættelsessagen revideres kommuneplanen delvist og i de tre pejlemærker, som planstrategien omhandler, i følgende rækkefølge: 1. Boliger til hele livet 2. Rig natur og vedvarende energi 3. Trygge og sammenhængende lokalområder I forbindelse med sagen til Byrådet blev det også besluttet, at 'Boliger til hele livet' havde opstart den 13. august 2024, samt at 'Rig natur og vedvarende energi' blev delt op på to temamøder om emnet i henholdsvis byen og i det åbne land. Samtidig blev det besluttet, at Bystrategisk Råd skulle inddrages i arbejdet med kommuneplanrevisionen ved, at udkast til oplæg til politiske temamøder blev sendt forud for temamødet, hvorved rådets eventuelle kommentarer kunne indgå som materiale til temamødet. Processen for 'Boliger til hele livet' Der blev holdt temamøde i Plan- og Tryghedsudvalget den 13. august 2024 (pkt. 2). På temamødet holdt administrationen et oplæg om muligheden for at revidere kommunens rækkefølgeplan samt om muligheden for at fremme fremtidens boligformer, herunder senior- og ældrevenlige boliger. På samme møde blev fremlagt en beslutningssag (pkt. 4), hvor udvalget kunne beslutte om rækkefølgeplanen i kommuneplanen skulle revideres. Der var desuden udarbejdet konkrete forslag til retningslinjer for at illustrere, hvordan Byrådet kan fremme efterspurgte boformer. Evaluering af første temarevision Formålet med at lægge temamøde og beslutningssag på samme møde var med øje for, at den politiske drøftelse var \"frisk i erindring\". I forhold til beslutningssagen blev de fleste af indstillingspunkterne med ideer til retningslinjer ikke godkendt. Administrationen noterede sig behov for mere tid til at sætte sig ind ind det faglige indhold og at administrationen først senere skal at komme til konkrete forslag til bl.a. retningslinjer. Processen for 'Rig natur i byen’ og ’Arealanvendelsen i det åbne land og vedvarende energi' På Plan- og Tryghedsudvalgets møde den 10. september 2024 (pkt. 4.) fremlagde administrationen en indledende sag, hvor udvalget drøftede deres forventninger og ønsker til indholdet på de kommende to temamøder om hhv. 'Natur i byen' og 'Arealanvendelsen i det åbne land og vedvarende energi'. Natur i byen Der blev holdt temamøde i Plan- og Tryghedsudvalget den 19. november 2024 (pkt. 2) om ’Natur i byen’. På temamødet holdt administrationen et oplæg om muligheden for at revidere kommuneplanen på en række områder, bl.a. i forhold til kommuneplanens rekreative rammer, krav om mere grønt, mere natur og kvalitet i klimatilpasning. To måneder efter den 7. januar 2025 (pkt. 10) blev beslutningssagen fremlagt for Plan- og Tryghedsudvalget. Udvalget skulle træffe beslutning om på hvilke områder kommuneplanen skulle revideres indenfor det pågældende emne 'Rig natur i byen' - men uden konkrete forslag til hvordan. Igen holdt administrationen et oplæg for udvalget. Arealanvendelsen i det åbne land og vedvarende energi Processen var den samme som 'Natur i byen'. Der blev holdt temamøde i Plan- og Tryghedsudvalget den 7. januar 2024 (pkt. 2) om 'Arealanvendelsen i det åbne land og vedvarende energi'. På temamødet holdt administrationen et oplæg om muligheden for at revidere kommuneplanen på en række områder, bl.a. i forhold til kommuneplanens udpegninger til skovrejsning, lavbund, klimatilpasningsbassiner samt retningslinjer for vedvarende energianlæg som solceller. En måned efter den 4. februar 2025 (pkt. 4) blev beslutningssagen fremlagt for Plan- og Tryghedsudvalget. Udvalget traf beslutning om på hvilke områder kommuneplanen skulle revideres indenfor det pågældende emne 'Arealanvendelsen i det åbne land og vedvarende energi' - men uden konkrete forslag til hvordan. Administrationen holdt et oplæg for Plan- og Tryghedsudvalget. Evaluering af anden temarevision Formålet med at starte med en drøftelse og adskille temamøder og beslutningssager samt at redegøre for emner uden konkret forslag til retningslinjer - var at give udvalget bedre tid til selv at forholde sig til emnet. På udvalgets møde den 7. januar 2025 var der både en beslutningssag om 'Natur i byen' og samtidig et temamøde om 'Arealanvendelsen i det åbne land og vedvarende energi'. Der var derfor overlap mellem emnerne, og administrationens vurdering var, at emnerne derfor kunne v ære svære at adskille. Dette kunne være evt. være afhjulpet med nogle mere konkrete forslag, som udvalget kunne tage stilling til, så de enkelte emner ikke blev så overordnede og diffuse. Alle forslag til områder, hvor kommuneplanen kunne revideres inden for begge emner, blev vedtaget som foreslået. De konkrete forslag til retningslinjer og rammer kommer først, når selve forslaget fremlægges. Evaluering af inddragelsen af Bystrategisk Råd Bystrategisk Råds har til alle tre temarevisioner fået et udkast til oplæg ved temamødet til kommentering. Bystrategisk råds bemærkninger var tilknyttet beslutningssagerne som bilag. Bystrategisk Råd har givet udtryk for, at de synes, det har været en svær proces, da de har skulle kommentere på noget, som ikke var færdigt, men stadig var i proces. Nyt forslag til proces for temarevision om trygge og sammenhængende lokalområder Administrationen anbefaler, at der bliver afholdt temamøde i Plan- og Tryghedsudvalget den 3. juni 2025. Administrationen anbefaler, at Bystrategisk Råd inviteres med til at deltage i selve temamødet. På den måde sikres det, at udvalget og rådet kan indgå i en dialog om emnet. Beslutningssagen om hvilke områder kommuneplanen skal revideres indenfor det pågældende emne fremlægges på et senere udvalgsmøde i oktober-november 2025. I selve beslutningssagen vil administrationen ikke anbefale konkret indhold i indstillingspunkterne, men fremlægge konkrete eksempler på fx retningslinjer i sagsbeskrivelsen, som udvalget kan bruge til inspiration. Når der ikke er temamøde og beslutningssag på samme møde sikres det, at udvalget har tid til at forholde sig til emnet, og samtidig får administrationen tid til at arbejde mere konkret med emnet. Administrationen vil sørge for, at temarevisionen om trygge og sammenhængende lokalområder kobles med resultatet af undersøgelsen om borgernes oplevelse af trygheden i deres lokalområde, som besluttet i Plan- og Tryghedsudvalget den 4. februar 2025 (pkt. 7). Lovgrundlag Greve Kommunes Planstrategi 2023. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag . Tidsplan - Temamøde den 3. juni 2025 - Beslutningssag oktober - november 2025 - Politisk behandling af forslag til kommuneplantillæg april - maj 2026 - Høring af kommuneplantillæg juli-september 2026 - Endelig vedtagelse af kommuneplantillæg november - december 2026 Øvrige forhold Enhedschef for Plan, Vej & Trafik, Maja Bagge Lillelund, deltager under punktet.", "source_path": "data/greve/raw_dagsordener/Plan- og Tryghedsudvalget_2025-04-29T16:00:00+02:00_cbbe625c-7565-4c23-879e-1ff61ef89b54.json"}
{"document_id": "cbbe625c-7565-4c23-879e-1ff61ef89b54", "committee": "Plan- og Tryghedsudvalget", "meeting_date": "2025-04-29T16:00:00+02:00", "section_type": "html_fragment", "section_title": "Fingerplanrevision 2025, indsende idéer og forslag", "case_number": "25-003678", "agenda_index": 7, "text": "Beslutning 1. a.-d. Anbefales. I fingerplan 2019 er matrikel 20at Greve By, Greve (dele af arealet lejes ud til schæferhundeklubben) udlagt til både grøn kile og som område til transport- og distributionserhverv. Udvalget anbefaler, at administrationen som nyt pkt. 1. e også indmelder ønske om at matrikel 20at Greve By, Greve fremover skal anvendes til erhvervsmål. (M) undlader på 1.e. Afbud: Mehmet Zeki Dogru Fremstilling Sagsprocedure Plan- og Tryghedsudvalget, Økonomiudvalget og Byrådet. Resume Ministeren for By-, Land- og Kirkeministeriet har sat gang i en revision af Fingerplanen. Kommunen skal inden 2. juni 2025 indmelde eventuelle idéer og forslag til revisionen. Administrationen fremlægger med denne sag mulige idéer og forslag til revisionen. Indstilling Administrationen indstiller, 1. at indmeldelse af nedenstående idéer og forslag til revisionen af Fingerplanen godkendes: Reduktion af støjrestriktionszonen relateret til Roskilde Lufthavn Ophævelse af transportkorridoren Mulighed for kontorpladser til visse typer af erhverv uden for de stationsnære områder Mulighed for at eksisterende ejendomme med bygninger kan udvikles inden for grøn kile Sagsbeskrivelse Ministeren for By-, Land- og Kirkeministeriet, Morten Dahlin, har igangsat revision af Fingerplanen. Fingerplanen skaber de overordnede rammer for den fysiske planlægning i hovedstadsområdet. Det betyder, at hovedstadskommuner i deres kommune- og lokalplanlægning skal følge fingerplanens bestemmelser, principper og arealudpegninger. Fingerplanen opdeler hovedstadsområdet i fire geografiske områdetyper, og der gælder særlige bestemmelser for den kommunale planlægning i hver af de fire områdetyper: i) Det indre storbyområde, ii) Det ydre storbyområde, iii) Det øvrige hovedstadsområde og iv) De grønne kiler. Fingerplanrevisionen sætter særlig fokus på nye placeringsbehov (herunder ift. stationsnærhedsprincippet, tekniske- og forsyningsanlæg og nye typer af erhverv) samt anvendelsen af rekreative værdier i de grønne kiler. Den 10. marts 2025 var hovedstadsområdets borgmestre inviteret til et opstartsmøde, hvor ministeren orienterede om den kommende proces mv. Administrationen anbefaler, at kommunen indmelder nedenstående idéer og forslag til revisionen af Fingerplanen. a. Reduktion af støjrestriktionszonen relateret til Roskilde Lufthavn For at sikre udviklingen af Tune anbefaler administrationen, at det indmeldes, at kommunen ønsker, at støjreduktionszonen omkring Roskilde Lufthavn bliver reduceret. b. Ophævelse af transportkorridoren Greve Kommune er gennemskåret af både København-Ringstedbanen og Køgebugt Motorvejen, som giver barriere for byudviklingen og som især for motorvejens vedkommende giver gener fra trafikstøj. Administrationen anbefaler, at det indmeldes, at transportkorridoren bliver ophævet som motorvejsreservation til Ring 5, da kommunen ikke ønsker, at der etableres en motorring 5 i transportkorridoren. Alternativt kan transportkorridoren bibeholdes med en præcisering af, at den kun kan bruges til at nedlægge ledninger til forsynings-infrastruktur., energianlæg (solceller) og skovrejsning. c. Mulighed for kontorpladser til visse typer af erhverv uden for de stationsnære områder Fingerplanens stationsnærhedsprincip betyder, at kontorer og andre arbejdspladser med mange ansatte eller funktioner som tiltrækker mange besøgende placeres ved stationerne, hvis de er større end 1.500 m 2 . Princippet giver mening, når der er tale om virksomheder, der kan placeres i byen, men grænsen på 1.500 m 2 giver ikke mening for administrationen tilknyttet virksomheder, der ikke kan ligge stationsnært inde i en by. Administrationen anbefaler derfor, at det indmeldes, at bestemmelserne revideres, så det bliver muligt at planlægge for administrationslokaler over 1.500 m 2 i virksomheder, der ikke kan placeres i bymæssig sammenhæng. d. Mulighed for at eksisterende ejendomme med bygninger kan udvikles inden for grøn kile Kildebrønde Landsby er i modsætning til kommunens øvrige landsbyer omfattet af grøn kile. Det betyder en række begrænsninger, herunder at der ikke må planlægges for boliger. Kommunen har nogle utidssvarende lejeboliger beliggende i Kildebrønde Landsby. Det kan ikke betale sig for kommunen at renovere og ombygge boligerne, da de er i meget dårlig stand. Kommunen ønsker derfor at sælge ejendommen med bygninger. Der gælder en lokalplan for landsbyen i dag, som udlægger den kommunale ejendom til offentligt formål. Kommunen ønsker at ændre plangrundlaget, så ejendommen kan sælges til boliger (jf. beslutning i Byrådet den 13. november 2024 (pkt. 6). ), men det er i strid med den gældende udpegning som grøn kile. Administrationen anbefaler, at det indmeldes, at kommunen ikke ønsker, at den grønne kile bliver ophævet for landsbyen, men at der i stedet arbejdes med nye bestemmelser for de grønne kiler, som giver mulighed for, at ejendomme i landsbyer med boliger og eksisterende bygninger kan udvikles på en hensigtsmæssig måde. Henvendelse fra en gruppe ældre byplanlæggere Greve Kommune og 33 andre kommuner i hovedstadsområdet har modtaget en henvendelse fra en gruppe ældre byplanlæggere, som opfordrer kommunerne til at forholde sig til en række spørgsmål, som de mener blandt andet vil bidrage til et tværgående fokus i kommunernes høringssvar. Henvendelse med spørgsmål fremgår af bilag 1. Lovgrundlag Landsplandirektiv for hovedstadsområdets planlægning. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag . Tidsplan Hovedstadskommunerne har frist den 2. juni 2025 for at indsende idéer og forslag til den kommende revision. Øvrige forhold Enhedschef for Plan, Vej & Trafik, Maja Bagge Lillelund, deltager under punktet på Plan- og Tryghedsudvalgets møde.", "source_path": "data/greve/raw_dagsordener/Plan- og Tryghedsudvalget_2025-04-29T16:00:00+02:00_cbbe625c-7565-4c23-879e-1ff61ef89b54.json"}
{"document_id": "cbbe625c-7565-4c23-879e-1ff61ef89b54", "committee": "Plan- og Tryghedsudvalget", "meeting_date": "2025-04-29T16:00:00+02:00", "section_type": "html_fragment", "section_title": "Velfærdsborgersamlingens anbefalinger, videre arbejde på ældreområdet", "case_number": "24-008752", "agenda_index": 8, "text": "Beslutning Godkendt. Afbud: Mehmet Zeki Dogru Fremstilling Sagsprocedure Plan- og Tryghedsudvalget. Resume Plan- og Tryghedsudvalgsmødet har på mødet den 7. januar 2025 besluttet, at det videre arbejde med velfærdsborgersamlingens anbefalinger skal ske ad to spor. I denne sag udfoldes forslag til konkrete initiativer til det videre arbejde inden for ældreområdet med inddragelse af civilsamfundet. Indstilling Administrationen indstiller, at de foreslåede konkrete initiativer til det videre arbejde med implementering af velfærdsborgersamlingens anbefalinger på ældreområdet med inddragelse af civilsamfundet godkendes . Sagsbeskrivelse Plan- og Tryghedsudvalgsmødet besluttede den 7. januar 2025 (pkt. 3), at det videre arbejde med velfærdsborgersamlingens anbefalinger skal ske ad to spor; implementering af anbefalinger på skoleområdet og ældreområdet, som er et spor, og udarbejdelse af en handlingsplan og tilbagemelding på implementering af de samlede anbefalinger, som er det andet spor. I denne sag udfoldes forslag til konkrete initiativer til det videre arbejde inden for ældreområdet med inddragelse af civilsamfundet. Velfærdsborgersamlingens anbefalinger til tættere samspil med civilsamfundet på ældreområdet. Borgersamlingen kom med en velfærdsvision, der bygger på mere samskabelse og fælles ansvar, og under anbefaling #5 ”Skab rum for møder mellem frivillige og ansatte” (jf. bilag 1 s. 53) kom de med fire specifikke anbefalinger til at løfte velfærdsproblematikker gennem inddragelse af frivillige på blandt andet ældreområdet (jf. bilag 1 s. 54): 5.1. Opret en pulje med frivillige ildsjæle 5.2. Opret et pusterum med frivillige 5.3. Binde generationerne og faglighederne sammen 5.4. Investering i frivillighed og faglige fællesskaber. Konkret mulighed for velfærdsdialog på ældreområdet Implementering af velfærdsborgersamlingens anbefalinger på ældreområdet kan med fordel kobles til de udviklingsspor, der er under implementering på området, og som med afsæt i reformimplementeringen er omsat i en samlet programorganisering under overskriften ”Ældre og sundhed i fællesskab”. En af de tre bærende værdier i ældrereformen er et tæt samspil med pårørende, lokale fællesskaber og civilsamfund. Der er lagt op til, at civilsamfundet og andre lokale fællesskaber spiller en rolle i at øge kvaliteten og livsglæden i ældreplejen, bl.a. gennem meningsfulde aktiviteter og fællesskaber for ældre. Inddragelse af og samarbejde med civilsamfund og erhvervsliv er i stadig højere grad nødvendigt for at imødekomme udfordringerne i velfærdssamfundet. Ikke blot fordi det kan give ekstra ressourcer i form af ’hænder’, men også fordi samspillet fremmer civilt engagement og tilfører ny viden og løsninger, som kommunerne ikke selv kan skabe. Det videre arbejde med implementeringen af anbefalingerne på ældreområdet kan med fordel indgå i programorganiseringens tredje spor, der omhandler ” Tættere samspil med civilsamfund” (jf. Bilag 2 Ældre og sundhed i Fællesskab) Organisering af Ældre og sundhed i fællesskab. I det tredje spor arbejder Frivilligcenter Greve og repræsentanter fra bl.a. hjemmeplejen og plejecentre sammen med administrationen om at facilitere dialog og frivillighed i ældreplejen. Der er afsat budgetmidler til understøttelse af samspil med civilsamfundet i ældreplejen og projektet vil sikre den konkrete udmøntning af budgetmidlerne. Den videre afrapportering om arbejdet vil foregå i Sundheds- og Omsorgsudvalget. Administrationen anbefaler, at det videre arbejde med implementering af anbefalingerne vedr. civilsamfundet på ældreområdet sker i regi af programmet ”Ældre og sundhed i fællesskab”. Økonomiske konsekvenser I budget 2025 har Byrådet afsat 0,1 mio. kr. til Frivillig Center Greve. Fra forligsteksten: ”For at understøtte den forventede Ældrelovs vision om ’Samspil med de pårørende, de lokale fællesskaber og civilsamfundet’ afsætter forligspartierne midler til Frivilligcentret, med det formål at understøtte sociale aktiviteter på kommunens plejecentre og facilitere nabohjælp til ældre borgere fx som besøgsven, når en pårørende ikke kan være i hjemmet.” Høring Der er ikke høringspligt i denne sag . Kommunikation Borgersamlingen har fået første tilbagemelding på anbefalingerne tre måneder efter modtagelsen og skal i overensstemmelse med OECD’s principper for borgersamlinger have en tilbagemelding på det samlede arbejde med anbefalingerne efter 12 måneder igen. Tidsplan 3. juni 2025: Behandling af handleplan og samlet status på velfærdsanbefalingerne i Plan og Tryghedsudvalget. 25. juni 2025: Behandling i Byrådet og efterfølgende tilbagemelding til velfærdsborgersamlingen. 3. og 4. kvartal 2025: Videre arbejde med konkrete tiltag.", "source_path": "data/greve/raw_dagsordener/Plan- og Tryghedsudvalget_2025-04-29T16:00:00+02:00_cbbe625c-7565-4c23-879e-1ff61ef89b54.json"}
{"document_id": "cbbe625c-7565-4c23-879e-1ff61ef89b54", "committee": "Plan- og Tryghedsudvalget", "meeting_date": "2025-04-29T16:00:00+02:00", "section_type": "html_fragment", "section_title": "Lukket: Henvendelser til formanden ", "case_number": "", "agenda_index": 9, "text": "Orienteringen blev taget til efterretning. Afbud: Mehmet Zeki Dogru", "source_path": "data/greve/raw_dagsordener/Plan- og Tryghedsudvalget_2025-04-29T16:00:00+02:00_cbbe625c-7565-4c23-879e-1ff61ef89b54.json"}
{"document_id": "cbbe625c-7565-4c23-879e-1ff61ef89b54", "committee": "Plan- og Tryghedsudvalget", "meeting_date": "2025-04-29T16:00:00+02:00", "section_type": "html_fragment", "section_title": "Orientering fra formanden/gensidig orientering", "case_number": "", "agenda_index": 10, "text": "Beslutning Orienteringen blev taget til efterretning. Afbud: Mehmet Zeki Dogru Fremstilling Sagsprocedure Plan- og Tryghedsudvalget. Resume Formanden og udvalgets medlemmer orienterer om aktuelle emner. Indstilling Administrationen indstiller, at orienteringer tages til efterretning.", "source_path": "data/greve/raw_dagsordener/Plan- og Tryghedsudvalget_2025-04-29T16:00:00+02:00_cbbe625c-7565-4c23-879e-1ff61ef89b54.json"}
{"document_id": "cbbe625c-7565-4c23-879e-1ff61ef89b54", "committee": "Plan- og Tryghedsudvalget", "meeting_date": "2025-04-29T16:00:00+02:00", "section_type": "html_fragment", "section_title": "Huskeliste og orientering fra administrationen", "case_number": "", "agenda_index": 11, "text": "Beslutning Orienteringen blev taget til efterretning. Afbud: Mehmet Zeki Dogru Fremstilling Sagsprocedure Plan- og Tryghedsudvalget. Resume Administrationen orienterer om aktuelle emner. Indstilling Administrationen indstiller, at orienteringer tages til efterretning. Sagsbeskrivelse Punkt er under udarbejdelse Ny igangsættelsessag for Lokalplan nr. 11.60 - Servicefunktioner Vejleåvej", "source_path": "data/greve/raw_dagsordener/Plan- og Tryghedsudvalget_2025-04-29T16:00:00+02:00_cbbe625c-7565-4c23-879e-1ff61ef89b54.json"}
{"document_id": "cbbe625c-7565-4c23-879e-1ff61ef89b54", "committee": "Plan- og Tryghedsudvalget", "meeting_date": "2025-04-29T16:00:00+02:00", "section_type": "html_fragment", "section_title": "Plan- og Tryghedsudvalgets mødekalender 2025", "case_number": "", "agenda_index": 12, "text": "Beslutning Orienteringen blev taget til efterretning. Afbud: Mehmet Zeki Dogru Fremstilling Sagsprocedure Plan- og Tryghedsudvalget. Resume Der gives et overblik over møder og aktiviteter. Indstilling Administrationen indstiller, at orienteringen tages til efterretning. Sagsbeskrivelse Møde og aktivitetskalenderen er vedlagt som bilag.", "source_path": "data/greve/raw_dagsordener/Plan- og Tryghedsudvalget_2025-04-29T16:00:00+02:00_cbbe625c-7565-4c23-879e-1ff61ef89b54.json"}
{"document_id": "cbbe625c-7565-4c23-879e-1ff61ef89b54", "committee": "Plan- og Tryghedsudvalget", "meeting_date": "2025-04-29T16:00:00+02:00", "section_type": "html_fragment", "section_title": "Underskriftsark", "case_number": "", "agenda_index": 13, "text": "Beslutning Afbud: Mehmet Zeki Dogru Fremstilling Sagsprocedure Plan- og Tryghedsudvalget. Resume Elektronisk underskriftsark.", "source_path": "data/greve/raw_dagsordener/Plan- og Tryghedsudvalget_2025-04-29T16:00:00+02:00_cbbe625c-7565-4c23-879e-1ff61ef89b54.json"}
