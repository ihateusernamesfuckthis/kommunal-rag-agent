{"document_id": "8dff68db-b03c-4755-9531-45b99e0f8bd9", "committee": "Klima-, Teknik- og Miljøudvalget", "meeting_date": "2024-10-10T08:00:00+02:00", "section_type": "html_fragment", "section_title": "Godkendelse af dagsorden", "case_number": "21-014454", "agenda_index": 0, "text": "Beslutning Godkendt, idet sag 11-14 blev flyttet op til starten af mødet. Fremstilling Sagsprocedure Klima-, Teknik- og Miljøudvalget. Resume Godkendelse af dagsorden for møde den 10. oktober 2024. Indstilling Administrationen indstiller at dagsordenen godkendes.", "source_path": "data/greve/raw_dagsordener/Klima-, Teknik- og Miljøudvalget_2024-10-10T08:00:00+02:00_8dff68db-b03c-4755-9531-45b99e0f8bd9.json"}
{"document_id": "8dff68db-b03c-4755-9531-45b99e0f8bd9", "committee": "Klima-, Teknik- og Miljøudvalget", "meeting_date": "2024-10-10T08:00:00+02:00", "section_type": "html_fragment", "section_title": "Revideret vinter- og renholdelsesregulativ - 2024", "case_number": "24-006433", "agenda_index": 1, "text": "Beslutning 1.-2. anbefales. 3. orienteringen blev taget til efterretning. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Greve Kommunes vinter- og renholdelsesregulativ indeholder bl.a. en liste over, hvilke veje og stier der bliver sneryddet. Administrationen foreslår nogle ændringer i listen efter seneste vintersæson. Samtidig orienterer administrationen om kommende justeringer knyttet til kommunens vintervedligehold på private fællesstier. Indstilling Administrationen indstiller, at vinter- og renholdelsesregulativet godkendes med virkning fra 1. november 2024 (jf. bilag 1). at det godkendes, at administrationen kan foretage ændringer i regulativet iht. gældende kategoriseringer af veje og stier, lovgivning samt redaktionelle justeringer. at udvalget tager orienteringen om opdatering af gamle aftaler til efterretning. Sagsbeskrivelse Byrådet godkendte den 30. januar 2023 (pkt. 21) Greve Kommunes vinter- og renholdelsesregulativ (jf. bilag 2). I forbindelse med den nye driftskontrakt på grønne arealer samt veje og stier blev ruterne til vintervedligehold optimeret til en mere effektiv udnyttelse af timerne på vejene og en økonomisk gevinst i forhold til brugen af salt. Det nye regulativ inddelte kommunen i fire områder, så det ikke var nødvendigt at salte hele kommunen, hvis der kun var glat i et enkelt område. Af hensyn til den optimale planlægning af ruter ændrede enkelte veje og stier klasse. Endelig blev regulativet opdateret med veje og stier, som var kommet til siden 2022, hvor det daværende regulativ trådte i kraft. Byrådet besluttede samtidig at hjemtage udkaldefunktionen, så det er kommunens egne medarbejdere, der beslutter hvor og hvornår, der skal vinterbekæmpes. Ved opstarten af samarbejdet med entreprenørvirksomheden Forstas A/S kunne administrationen konstatere nogle mangler i kontrakten, blandt andet at en række offentlige parkeringspladser ikke var nævnt under vintervedligeholdelsen. Klima-, Teknik- og Miljøudvalget behandlede denne mangel på mødet den 14. september 2023 (pkt. 8). Administrationen fremlagde ikke forslag til at tilrette regulativet på dette tidspunkt, for i stedet senere at samle op på alle kendte rettelser i løbet af den første vintersæson. Lister over veje og stier i regulativet Administrationen har gennemgået eksisterende kortmaterialer og rutebeskrivelser og holdt dem op mod listerne i regulativet, og det har vist sig, at der er en række uoverensstemmelser. Bl.a. står nogle veje og stier i en forkert kategori (dvs. at en privat fællessti står under offentlig sti osv.). Dette skyldes, at listen er trukket fra kommunens vejregister, hvor der har været en række fejl. Vejregistret er nu opdateret, men disse ændringer og justeringer kræver en revision af regulativet (jf. bilag 2). Uoverensstemmelserne har ingen økonomiske konsekvenser for kommunen, da administrationen har vinterbekæmpet efter kortmaterialer og rutebeskrivelser, som er de korrekte strækninger. Fremover ønsker administrationen at kunne foretage ændringer i regulativet, når regulativet ikke er i overensstemmelse med gældende kategoriseringer af veje og stier samt lovgivning, uden at skulle fremlægge forslag til nyt regulativ for udvalget. Det gælder ligeledes mindre redaktionelle ændringer, hvis der skulle vise sig meningsforstyrrende fejl eller mangler. Opdatering af gamle aftaler om vintervedligehold Administrationen er i forbindelse med vintersæsonen 2023/2024 blevet bekendt med en række aftaler, som er indgået med en række grundejer- og boligforeninger omkring vintervedligehold. I 2011 besluttede Byrådet, at kommunen skulle overtage vintervedligeholdelsen for en række privat fællesstier (udpeget som en del af \"Hovedstinettet\"). Efter dialog med et udpluk af de relevante grundejer- og boligforeninger tyder det på, at aftalerne går længere tilbage (helt tilbage til 1970'erne). Dvs. at kommunen i en lang årrække har betalt for vintervedligeholdelsen af de private fællesstier. Det har ikke været muligt for administrationen at finde dokumentation for aftaler, som går helt tilbage fra 1970'erne. I henhold til lov om private fællesveje kan kommunen ikke overtage (og betale for) en grundejers forpligtelser til vintervedligehold. Derfor har administrationen igangsat en proces i forhold til at få opdateret aftalerne med de relevante grundejerforeninger. Opdateringen indebærer som udgangspunkt, at foreningerne fremover godtgør kommunens udgifter til vedligeholdelsen. Disse udgifter fremgår af kontraktens tilbudslister. Administrationen har kontaktet 14 grundejer- eller boligforeninger om opdatering af aftalerne. Af disse har fire foreninger afslået at indgå en ny aftale (da de selv vil stå for vintervedligeholdelsen), og seks har accepteret at indgå en ny aftale. Der er fortsat dialog med to foreninger, mens to endnu ikke har svaret. Siden er administrationen blevet bekendt med, at Ankestyrelsen i 2017 har udtalt sig i en konkret sag om, at der ikke er hjemmel i lov om private fællesveje til, at kommunen kan indgå aftaler med grundejer- eller boligforeninger (hvor kommunen efter aftale med ejer af en privat fællesvej står for vintervedligeholdelsen mod betaling af typisk et fast beløb). Samtidig har Vejdirektoratet udtalt, at borgerens ønske om, at kommunen overtager grundejers forpligtelse, i sig selv kan udgøre et sagligt hensyn. Dette krydsfelt har administrationen behov for at undersøge nærmere. Men da der ikke er så lang tid til den nye vintersæson, anbefaler administrationen, at administrationen fortsætter processen med aftalerne, så grundejer- og boligforeninger ikke står uden aftaler med så relativt kort tid til den kommende sæson for vintervedligeholdelsen. Administrationen vil derfor vende tilbage med en sag med anbefaling om, hvad kommunen skal gøre i forhold til de aftaler, som grundejerforeningerne ønsker fastholdt. De opdaterede aftaler kræver ikke ændringer og justeringer af regulativet. En opdatering af aftalerne vil betyde en mindreudgift for kommunen, som vil blive opgjort, når de nye aftaler kendes. Denne forventede mindreudgift udgør dog en meget lille del af det samlede budget til vintervedligehold. Lovgrundlag Lov om offentlige veje m.v. (jf. § 64) Lov om private fællesveje. (jf. § 79) Økonomiske konsekvenser Denne indstilling har ingen økonomiske konsekvenser for Greve Kommune. Der ville skulle gives indtægtsbevillinger i de tilfælde, hvor foreningerne fremover godtgør kommunens udgifter til vedligeholdelsen. Dette vil indgå i den efterfølgende sag med anbefalinger til, hvad kommunen skal gøre i forhold til de aftaler, som grundejerforeningerne ønsker fastholdt. Kommunikation Når det reviderede vinter- og renholdelsesregulativ er godkendt, sendes det også til godkendelse hos politiet. Herefter skal regulativet offentliggøres på kommunens hjemmeside.", "source_path": "data/greve/raw_dagsordener/Klima-, Teknik- og Miljøudvalget_2024-10-10T08:00:00+02:00_8dff68db-b03c-4755-9531-45b99e0f8bd9.json"}
{"document_id": "8dff68db-b03c-4755-9531-45b99e0f8bd9", "committee": "Klima-, Teknik- og Miljøudvalget", "meeting_date": "2024-10-10T08:00:00+02:00", "section_type": "html_fragment", "section_title": "Lukket: Strandskolen - proces for voldgiftssag", "case_number": "24-004722", "agenda_index": 2, "text": "Anbefales.", "source_path": "data/greve/raw_dagsordener/Klima-, Teknik- og Miljøudvalget_2024-10-10T08:00:00+02:00_8dff68db-b03c-4755-9531-45b99e0f8bd9.json"}
{"document_id": "8dff68db-b03c-4755-9531-45b99e0f8bd9", "committee": "Klima-, Teknik- og Miljøudvalget", "meeting_date": "2024-10-10T08:00:00+02:00", "section_type": "html_fragment", "section_title": "Storm- og stormflodsskader, tillæg til anlægsbevilling", "case_number": "23-013542", "agenda_index": 3, "text": "Beslutning 1. a og b anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet Resume Reparationen af kommunens kystsikringsanlæg ved Mosede Fort og Mosede Havn har været i udbud og buddene ligger væsentlig over budget. Der skal træffes beslutning om tillæg på 1,9 mio. kr. til den eksisterende bevilling på 1 mio. kr., så projektet kan gennemføres. Indstilling Administrationen indstiller, at der afsattes et tillæg til rådighedsbeløbet og gives et tillæg til anlægsbevilling på 1,916 mio. kr. i 2024 til ”Storm- og stormflodsskader ”, så den samlede bevilling bliver 3 mio. kr. Tillægsbevillingen finansieres ved: a) at 1,534 mio. kr. finansieres fra anlægsprojektet ” Indpumpning af sand”, hvoraf 0,150 mio. kr. frigives fra 2024, mens 1,384 mio. kr. fremrykkes fra 2026 til 2024. b) at der gives en udgiftsbevilling og en tilsvarende indtægtsbevilling på 0,382 mio. kr. i henholdsvis 2024 og 2025, finansieret af statens Stormflodspulje i 2025, der har givet tilsagn om denne bevilling til projektet. Sagsbeskrivelse Stormfloden i oktober 2024 medførte betydelige skader på kystbeskyttelsesanlægget ved Mosede Fort og Mosede Havn. Byrådet besluttede den 29. januar 2024 (pkt. 16), at der blev afsat 1,09 mio. kr. til reparation af anlægget samt en badetrappe. Badetrappen er repareret. Kystbeskyttelsesanlægget er bygget op omkring en konstruktion af høfder og sandpuder omkring disse. Sandet har en vigtig funktion i forhold til at beskytte konstruktionen mod bølge og vindpåvirkningen. Stormflodspuljen Administrationen orienterede Klima-, Teknik- og Miljøudvalget den 30. maj 2024 ( pkt. 27) om en ansøgning om støtte fra statens stormflodspulje. Den 14. juni 2024 fik Greve Kommune tilsagn om tilskud fra Stormflodspuljen på 382.172,75 kr. Stormflodspuljen giver støtte på op til 25% af det anslåede reparationsbeløb. Det er kun tilskudsberettigede udgifter, der er afholdt i kommunens anlægsbudget for 2024, der kan indgå i beregningen for støtten. Kommunen skal stå i forskud og afholde udgiften ind til stormflodspuljens finansiering forligger i 2025. Det er derfor en forudsætning for støtten, at reparationen bliver udført inden årets udgang. Til baggrund for det ansøgte beløb til stormflodspuljen har rådgiver Hasløv og Kjærsgaard udarbejdet et projekt for renovering af kystbeskyttelsesanlægget samt et økonomisk overslag for opgaven. Rådgives overslag lød på 1,321 mio. kr. Greve Kommune har ansøgt stormflodspuljen ud fra en forventet samlet udgift på i alt 1,523 mio. kr. som inkluderede rådgivers overslag til reparationen af kystbeskyttelsesanlægget, badebroer, badetrappe samt rådgiver honorar. Indhentning af tilbud Administrationen har indhentet to tilbud på reparation af kystbeskyttelsesanlægget. De to bud ligger væsentlig over budget. Hasløv og Kjærsgaards overslagpris for reparationen lå på 1,321 mio. kr., det var derfor administrationens forventning, at de indkommende tilbud ville ligge på det niveau. De to tilbud lød på henholdsvis 3,282 mio. kr. og 2,396 mio. kr. HedeDanmark er kommet med det laveste bud og administrationen har indgået aftale med dem. For at sikre muliggørelse af projektet i år, har administrationen valgt at indgå aftale om at gennemføre arbejderne i to dele. Den første del er igangsat, mens anden del afventer, om det fulde beløb i indstillingen meddeles som tillæg til bevilling. Fremrykning og bevilling af eksisterende anlægsmidler til vedligehold af kystbeskyttelsesanlægget Ved hård kystsikring, som den der er etableret ved Mosede Fort og Mosede Havn, vil der altid ske en såkaldt \"læside erosion\" med en udhulning af kysten, hvor sand og sten omkring anlægget bliver ført væk fra kysten og ud i havet. Det er således skrevet ind i tilladelsen til kystbeskyttelsesanlægget, der blev etableret i 2007, at Greve Kommune skal foretage vedligeholdelse af anlægget. Kommunen har i mange år haft en mindre anlægspulje hvert år til vedligehold af anlægget \"U538, indpumpning af sand\". Anlægsprojektet er navngivet sådan, fordi vedligehold af anlægget i mange år har handler om at tilføre sand de steder på kysten, hvor kysten eroderer. For at sikre den mest optimale brug af midlerne, bliver de afsatte beløb samlet til en større pulje, så der ca. hvert fjerde år kan foretages et større vedligehold med sandfodring. I 2024 er der dog bevaret 150.000 kr. af puljen \"U538, Indpumpning af sand\" til en mindre reparation af en stenkastning ved den sydlige høfte . Dette beløb søges derfor frigivet til projektet. Den næste pulje til vedligehold af kystsikringsanlægget er samlet til 1,384 mio. kr. i 2026 \"U538, Indpumpning af sand\". For at kunne foretage den nødvendige reparation af kystbeskyttelsesanlægget, anbefaler administrationen, at der sker en fremrykning og frigivelse af disse midler til at den fornødne reparation i år. I den planlagte reparation er ikke medtaget den læside erosion der til stadighed er syd for den sydlige høfde. En konsekvens kan derfor være, at det bliver nødvendigt at finde midler i løbet af de næste par år, til sandfodring syd for anlægget, da der hele tiden sker en læside erosionen som følge af den hårde kystbeskyttelse. Lovgrundlag Kystsikringsloven I tilladelsen til kystbeskyttelsesanlægget ved Mosede fort og Mosede havn i 2007 er stillet som betingelse, at Greve Kommune påtager sig at vedligeholde og genetabler anlægget ved skader, ellers skal kystbeskyttelsesanlægget fjernes. Økonomiske konsekvenser Der søges en bevilling til det eksisterende projekt til reparation efter stormfloden \"Storm- og stormflodsskader\" (nr. 572). Det samlede projekt med genetablering af kystsikringsanlægget, badebroer mv. er blevet ca. 1,5 mio. kr. dyrere end først antaget. Tillæg til bevillingen foreslås finansieres af projekt til vedligehold af kystsikringsanlægget \" Indpumpning af sand\" (nr. 538). Anlægsmidlerne samles på projekt \"Storm- og stormflodsskader\". Beløb i 1.000 kr. 572 ”Storm- og stormflodsskader” (er bevilliget) 1.090.000 538 ” Indpumpning af sand” (2024) 150.000 538 ” Indpumpning af sand” (2026) 1.384.000 Statens Kystpulje 382.173 I alt ”Storm- og stormflodsskader” 3.006.173 Forbrugte midler -291.719 Til rådighed 2.714.454 Beløbet til rådighed skal både anvendes til rådgiver og entreprenør på projektet. Administrationen har indgået kontrakt med den lavestbydende og første del af projektet inden for den eksisterende bevilling, er sat i gang. Kommunikation Der vil blive informeret omkring projektet til de omkringliggende grundejere. Administrationen har fået samtykkeerklæringer fra berørte grundejere til at benytte adgangsvejen for de maskiner der skal bruges til projektet. Tidsplan Reparationen af kystbeskyttelsesanlægget er planlagt til at foregå i oktober - december 2024. Tilsagnet om tilskud fra stormflodspuljen udløber den 31. december 2024. Det er kun tilskudsberettigede udgifter, der er afholdt i kommunens anlægsbudget for 2024, kan indgå i tilsagnet. Derfor er det nødvendigt at reparationen bliver udført inden årets udgang.", "source_path": "data/greve/raw_dagsordener/Klima-, Teknik- og Miljøudvalget_2024-10-10T08:00:00+02:00_8dff68db-b03c-4755-9531-45b99e0f8bd9.json"}
{"document_id": "8dff68db-b03c-4755-9531-45b99e0f8bd9", "committee": "Klima-, Teknik- og Miljøudvalget", "meeting_date": "2024-10-10T08:00:00+02:00", "section_type": "html_fragment", "section_title": "Klimapulje 2024 - udmøntning", "case_number": "22-006414", "agenda_index": 4, "text": "Beslutning 1. a) - c) anbefales. 2. Orienteringen blev taget til efterretning Klima-, Teknik- og Miljøudvalget opfordrer Økonomiudvalget til at følge KLAR Forsyning A/S' arbejde med at selskabsgøre vedvarende energiformer. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet Resume Byrådet har afsat midler i \"Pulje til nye Klimatiltag\" i 2024-27. Der indstilles hermed om godkendelse af midler til etablering af alarmer på pumpebrønde, etablering af et solvarmeanlæg til varmt vand samt batteripakke til et eksisterende solcelleanlæg. Desuden informeres om brev modtaget fra Klima-, Energi- og Forsyningsministeriet til alle kommuner angående energimærker. Indstilling Administrationen indstiller, 1. at der godkendes en anlægsbevilling på 0,8 mio. kr. i 2024 til følgende projekter finansieret af det afsatte rådighedsbeløb i \" Pulje til nye Klimatiltag” 1 a) alarmer på pumpebrønde 1 b) solvarmeanlæg på Greve Svømmehal 1 c) batteripakke på eksisterende solcelleanlæg 2. at orienteringen om henvendelse fra Klima-, Energi- og Forsyningsministeriet omkring energimærker tages til efterretning Sagsbeskrivelse Der er afsat et rådighedsbeløb på 2,617 mio. kr. i \"Pulje til nye Klimatiltag\" i 2024, heraf er de 2,05 mio. kr. frigivet til allerede igangsatte projekter, som fremgår af tabel i afsnit om \"Økonomiske konsekvenser\". Det forventes, at der i 2024 kan udføres flere konkrete projekter på \"Puljen til nye Klimatiltag\", hvorfor der indstilles om anlægsbevilling og frigivelse for yderligere 0,8 mio. kr. De konkrete projekter omhandler etablering af alarmer på pumpebrønde, etablering af solvarmeanlæg til opvarmning af vand på Greve Svømmehal, samt til opsætning af en batteripakke til det eksisterende solcelleanlæg. Alarmer på pumpebrønde Greve Kommune har et større antal pumpebrønde (ca. 50 stk.), som anvendes til at holde kældre og lavtliggende bygninger og tekniske anlæg fri for vand. Det er et område, som bliver mere og mere vigtigt i takt med klimaforandringer og mere ekstremt vejr. Det er derfor væsentligt at have et effektivt og opdateret alarmsystem på alle pumpebrønde. Udgiften er forventeligt 0,2 mio. kr. Der forventes ingen driftsbesparelse efterfølgende i forbindelse med udførelse af dette projekt, men at det kan forebygge vandskader på kommunens bygninger. Klima-, Teknik- og Miljøudvalget blev den 14. marts 2024 (pkt. 16) orienteret om, at mangel på alarm medførte en større vandskade på Arenaskolen i januar 2024. Vandskaden skete umiddelbart efter nytår, hvor en kælder blev oversvømmet på grund af kraftig regn den 2. januar 2024. Det gav anledning til, at el-tavlerne blev ødelagt, ventilation og varme blev udfordret, og der blev fundet nødløsninger frem til den 10. januar 2024. Arbejderne i den akutte situation og de efterfølgende renoveringer har medført udgifter på i alt 1,32 mio. kr. fordelt på 0,42 mio. kr. til akut skadeshåndtering, 0,3 mio. kr. til nye el-tavler og 0,6 mio. kr. til at udskifte brandalarmeringen. Af de 1,32 mio. kr. er 0,72 mio. kr. finansieret af driftsbudgettet til vedligehold og de 0,6 mio. kr. til brandalarmering er finansiering af Genopretningspuljen. Greve Svømmehal – solvarmeanlæg Administrationen er i gang med at undersøge muligheden for opsætning af solvarme på Greve Svømmehal. Dvs. et anlæg, hvor solens stråler bruges til opvarmning af vand. Der skal ikke oprettes et selskab for at udnytte solen til varmt vand, som der skal, hvis der opsættes nye solceller på kommunens tage. Greve Svømmehal er valgt ud til nærmere undersøgelse, idet der her er et stort forbrug af varmt vand, både til baderum, men også til opvarmning af bassinvandet. Hvis de nærmere undersøgelser og tilbuds-indhentning viser en god tilbagebetalingstid på maksimalt 10 år, foreslås projektet igangsat i år. Udgiften forventes at udgøre ca. 0,3 mio. kr. Hvis det bliver muligt, forventes en årlig driftsbesparelse på maksimalt 30.000 kr. Opsætning af batteripakke på et eksisterende solcelleanlæg Der sker en udvikling på elområdet i disse år. Elpris og elafgifter varierer pt. mere over døgnet og fra dag til dag. Når det blæser og solen skinner, er elprisen lavere end på en vindstille, overskyet dag. For en kommune er det svært at omlægge elforbruget til billige perioder, som også løbende ændres og med kort varsel. På grund af det store udsving i el-udgiften etableres flere og flere batteripakker, som gemmer el på batteri, når prisen er lav, for så at bruge den når prisen i elnettet er høj. Denne teknik er særlig interessant i forbindelse med solcelleanlæg og på bygninger, der har et stort forbrug af el. Derfor vil administrationen undersøge muligheden for at opsætte en batteripakke i forbindelse med et af kommunens eksisterende solcelleanlæg, forventeligt Greve Svømmehal. Der findes forskellige type af batteripakker, herunder traditionelle litium batterier og et såkaldt flowbatteri. Begge typer vil indgå i den nærmere undersøgelse. Hvis de nærmere undersøgelser og tilbuds-indhentning viser en god tilbagebetalingstid på maksimalt 10 år, vil projektet med batteripakken blive igangsat ultimo 2024 eller primo 2025. Udgift udgør maksimalt 0,3 mio. kr. med en mulig årlig driftsbesparelse på maksimalt 30.000 kr. Status på forundersøgelse om Bygningsreglementets kommende krav til energimærke Der er krav om, at alle offentlige bygninger fra 2027 minimum skal have energimærke E, og fra 2030 skal have minimum energimærke D. Byrådet godkendte den 26. juni 2024 (pkt. 20) at prioritere 0,25 mio. kr. til et rådgiverprojekt om at analysere de bygninger, som ikke vil leve op til bygningsreglementets krav til energimærker fra 2027 og frem. Projektet ligger i god tråd med det brev, som Klima-, Energi- og Forsyningsministeriet har sendt til KL og Danske Regioner den 20. august 2024 (jf. bilag 1) om implementering af energieffektivitets- og bygningsdirektiv. Det er direktiver, der kommer med udvidede krav til energieffektiviteten i offentlige bygninger. I brevet opfordres kommuner og regioner til \"at sætte skub i arbejdet med energimærkningen af bygninger\". Greve Kommune har 177 energimærker, som dækker over 225.581 m 2 . 29 af energimærkerne er F og G, som arealmæssigt udgør 12% af kommunens bygningsmasse, mens 30 af energimærkerne er E, som arealmæssigt udgør 18% af kommunens bygningsmasse. I bilag 2 ses alle bygninger i kommunen med areal og energimærke. Der vil i rådgiverprojektet være fokus på muligheder og udfordringer i forbindelse med de nødvendige forbedringer af kommunens energimærker og en beskrivelse af, hvordan Greve Kommune bedst muligt kan leve op til EU's bygningsdirektiv mht. energimærker. Projektet er i opstartsfasen og forventes færdiggjort i 2024. Lovgrundlag Bygningsreglementet og Greve Kommunens Klimahandleplan. Økonomiske konsekvenser Med denne sag søges en anlægsbevilling på 0,8 mio. kr. finansieret af det til formålet afsatte rådighedsbeløb Det forventes, at ca. 1,3 mio. kr. af \"Puljen til nye Klimatiltag\" benyttes i år, mens puljens resterende projekter overføres til efterfølgende år, da de afventer andre projekters afslutning. Det rådighedsbeløb fra puljen, der ikke benyttes i år, flyttes til overslagsårene med overførselssagen. Oversigt over pulje: Budget 2024 Budget 2025 Budget 2026 Budget 2027 Pulje til nye Klimatiltag Budget 2,6 2,0 2,0 1,0 Forventet forbrug 2024 -1,3 Forventes overføret med BO3 2024 -1,3 1,3 Forventet Resultat 0 3,3 2,0 1,0 Bevillingsoversigt: Projekt Bevilling i mio. kr. Forventet gennemførsel Fjernvarmeopgradering af Damager Børnehave (Byrådet den 26. juni 2024 (pkt. 20)) 0,25 2024 Bygningsreglementets kommende krav til energimærke (Byrådet den 26. juni 2024 (pkt. 20)) 0,25 2024 Alarmer på pumpebrønde (Denne indstilling) 0,2 2024 Greve Svømmehal – solvarmeanlæg (Denne indstilling) 0,3 2024 Opsætning af batteripakke på et eksisterende solcelleanlæg (Denne indstilling) 0,3 2024 Ladestandere * (Byrådet den 4. september 2023 (pkt. 23)) -0,25 2023 Rådgiverprojekt om klimatilpasning ved Strandvejen (Byrådet den 4. september 2023 (pkt. 23))** 0,35 2025 Bygningsautomatik på kommunens bygning jf. krav fra Bygningsreglementet (Byrådet den 4. september 2023 (pkt. 23)) 0,65 2025-2027 Sum 2,05 * De to sidstnævnte projekter blev bevilliget i 2023 (samlet 1 mio. kr.), men er sidenhen udsat da arbejderne afventer andre projekters afslutning. I 2023 blev der derfor i stedet for igangsat et rådgivningsprojekt på ladestandere , for i alt 0,25 mio. kr. udmøntet fra denne pulje. ** Forundersøgelsen omkring Strandvejen som barriere mod stormflod skal koordineres med det fælles kystsikringsprojekt for Strandparken. Igangsættes derfor forventeligt først i 2025 med aflevering af resultatet til politisk behandling ultimo 2025/primo 2026. Kommunikation Afhængigt af initiativer, iværksættes dialog med repræsentanter for brugerne af de relevante bygninger. Tidsplan Det er forventningen, at de indstillede projekter igangsættes i 2024. Tidsplanen for de øvrige igangværende projekter som hidrører fra \"Pulje til nye Klimatiltag\" kan ses af tabellen i afsnit for \"Økonomiske konsekvenser\"", "source_path": "data/greve/raw_dagsordener/Klima-, Teknik- og Miljøudvalget_2024-10-10T08:00:00+02:00_8dff68db-b03c-4755-9531-45b99e0f8bd9.json"}
{"document_id": "8dff68db-b03c-4755-9531-45b99e0f8bd9", "committee": "Klima-, Teknik- og Miljøudvalget", "meeting_date": "2024-10-10T08:00:00+02:00", "section_type": "html_fragment", "section_title": "Indeksreguleringspulje 2024, udmøntning", "case_number": "24-009728", "agenda_index": 5, "text": "Beslutning 1.-3. anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Der er i Budget 2024 afsat rådighedsbeløb til indeksregulering af anlægsprojekter, hvor der er indgået kontrakt med entreprenør, ekstern leverandør eller rådgiver. Det indstilles, at det godkendes at udmønte og bevilge indeksregulering 2024 til de i sagen beskrevne projekter, som pt. er under udførsel. Indstilling Administrationen indstiller, at der afsættes et tillæg til rådighedsbeløbet og godkendes en anlægsbevilling på 9,9 mio. kr. i 2024 til ”Strandskolen, renovering”, finansieret af ” Indeksregulering igangværende projekter”. at der afsættes et tillæg til rådighedsbeløbet og godkendes en anlægsbevilling på 0,1 mio. kr. i 2024 til ”Lunas Ark”, finansieret af ”Indeksregulering igangværende projekter”. at der afsættes et tillæg til rådighedsbeløbet og godkendes en anlægsbevilling på 0,7 mio. kr. i 2024 til ”Greve midt, dagtilbud”, finansieret af ” Indeksregulering igangværende projekter”. Sagsbeskrivelse I henhold ti l AB18 §34, stk 2 h ar entreprenører krav på indeksregulering for den del af arbejdet, der udføres efter 12 måneder fra tilbudsdagen. Indeksreguleringen af kommunens kontrakter følger bygge- og anlægsomkostningsindekset fra Dansk Industri. I nogle tilfælde kan omkostninger til indeksregulering dækkes af den almindelige pris- og lønfremskrivning, men siden 2020 er indekset steget så meget, at der er afsat en separat pulje til formålet for de anlægsprojekter, der indgik entreprisekontrakt på daværende tidspunkt. Derudover skal følgende betingelser være opfyldt: Der kan alene kræves godtgørelse for prisstigninger på de byggematerialer, der indgår i byggeriet i færdig form eller leveres på sædvanlig måde og ikke på delmaterialer isoleret. Prisstigningen skal være indtrådt efter tilbudsdagen, men før aftalt indeksregulering. Det er alene prisstigningen fra tilbudsdagen til indkøbsdagen (tidspunktet for bestilling), der kan kræves godtgørelse for. Der kan ikke kræves godtgørelse for prisstigninger, hvis materialerne indgår i arbejder, der udføres mere end 12 måneder fra tilbudsdagen. Det skyldes, at sådanne prisstigninger vil være omfattet af den almindelige indeksregulering. Prisstigningen skal være ekstraordinær. Det betyder, at prisstigningen dels skal overstige en tålegrænse på 0,5 % af den samlede entreprisesum pr måned og dels skal overstige 10 % af materialekøbene mellem tilbudsdagen og de faktisk indkøb. For leverandører og rådgivere gælder andre aftaler omkring indeksering. Der er alene tale om indeksering for entreprenører i denne sag. For de tre projekter, \"Renovering af Strandskolen\", \"Lunas Ark\" og \"Greve Midt, dagtilbud\" gælder, at der er indgået kontrakter, hvor administrationen vurderer, at entreprenøren har krav på indeksering. Lovgrundlag Styrelsesloven og Budget- og regnskabssystem for kommuner. Økonomiske konsekvenser I 2024 udmøntes indekseringspuljen på 10,7 mio. kr. til tre konkrete projekter. Nedenstående skema viser det afsatte budget for de tre projekter samt hvilket beløb, der søges bevilliget med denne indstilling. Projekt Disponeret beløb (mio. kr.) Anlægsbevilling (mio. kr.) 260 Strandskolen, Renovering 9,9 9,9 402 Lunas Ark 0,1 0,1 403 Greve midt, dagtilbud 0,7 0,7 I alt 10,7 10,7 Indekspuljen udmøntes dermed fuldt ud til de nævnte anlæg for 2024.", "source_path": "data/greve/raw_dagsordener/Klima-, Teknik- og Miljøudvalget_2024-10-10T08:00:00+02:00_8dff68db-b03c-4755-9531-45b99e0f8bd9.json"}
{"document_id": "8dff68db-b03c-4755-9531-45b99e0f8bd9", "committee": "Klima-, Teknik- og Miljøudvalget", "meeting_date": "2024-10-10T08:00:00+02:00", "section_type": "html_fragment", "section_title": "Anlægsregnskaber, anlæg over 2 mio. kr. 2023", "case_number": "24-009746", "agenda_index": 6, "text": "Beslutning 2. a)- f) anbefales. 3. anbefales. 4. anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet Resume For anlægsprojekter med budget på over 2 mio. kr. (brutto) samt køb og salg af grunde og bygninger skal der aflægges et særskilt anlægsregnskab. For regnskabsår 2023 afsluttes seks anlægsprojekter på Klima-, Teknik- og Miljøudvalgets område med bruttoudgifter over 2 mio. kr. og tre salgsprojekter på Økonomiudvalgets område, som hermed fremlægges. Indstilling Administrationen indstiller overfor Økonomiudvalget, 1. at nedenstående anlægsregnskaber for anlægsprojekter over 2 mio. kr. godkendes, a) - nr. 174 Tune Nord Øst 3. etape b) - nr. 444 Salg af matr. 4ai, Greve Landevej 77 c) - nr. 478 Tilbageskødning Nældebjerg Administrationen indstiller overfor Klima-, Teknik- og Miljøudvalget, 2. at nedenstående anlægsregnskaber for salgsprojekter over 2 mio. kr. godkendes, a) – nr. 166 Pavillonudgifter til Hedely og Krogård b) – nr. 361 Tag, vent., loft, belysn Solstrålen (P) c) – nr. 405 Svømmehal, udskiftning af fliser d) – nr. 419 Asfalt veje, stier, istand fortove P2021 e) – nr. 534 Slidlag, Margrethe & Benedikte Alle P23 f) - nr. 540 Renovering af broen over Karlstrup Møllebæk 3. at det afsatte rådighedsbeløb reduceres med 0,6 mio. kr. i 2024 vedr. \"Renovering af broen over Karlstrup Møllebæk\", og rådighedsbeløbet tilbageføres til \"Vej og Landskab - nye anlæg til fordeling\". 4. at det samlede mindreforbrug på de afsluttede projekter på 4,6 mio. kr. tilgår kassen ved regnskabsafslutningen for 2023. Sagsbeskrivelse Ifølge Budget- og Regnskabssystemet for kommuner og kommunens økonomiregulativ skal der aflægges et særskilt anlægsregnskab, hvis bruttoudgifterne til et anlægsarbejde beløber sig til 2,0 mio. kr. eller mere. Det gælder uanset om anlægsprojektet er ét- eller flerårigt. Desuden fremlægges anlægsregnskab for køb og salg af grunde og bygninger. Anlæg med budget på under 2 mio. kr. (brutto) forelægges som en del af årsregnskabet. Der kan ikke gives tillægsbevilling til et afsluttet anlægsprojekt, hvorfor eventuelle tillægsbevillinger skal søges inden regnskabsafslutningen af anlægsprojekt. De mindreforbrug som er resultatet af de afsluttede anlægsprojekter opgøres i sagen. Der forelægges hermed i alt ni anlægsregnskaber, hvoraf seks projekter er under Klima-, Teknik- og Miljøudvalget, og tre projekter er under Økonomiudvalget. Det er administrationens vurdering, at anlægsprojekterne er gennemført i overensstemmelse med projektbeskrivelserne og dermed som specificeret i forbindelse med meddelelse af anlægsbevillingerne. En kort oversigt og beskrivelse af afvigelserne i forhold til anlægsbevillingerne fremgår nedenfor. Anlægsregnskaber og nærmere beskrivelse af de enkelte projekter er vedlagt (jf. bilag 1-9) . Projekter under Klima-, Teknik- og Miljøudvalget Nedenstående tabel 1 viser de seks anlægsprojekter, som afsluttes under Klima-, Teknik- og Miljøudvalget. Tabel 1 - Anlægsprojekter under Klima-, Teknik- og Miljøudvalget (1.000 kr.) Nr. Projektnavn U/I* Anlægsbevilling Forbrug i alt Afvigelse 166 Pavillonudgifter til Hedely og Krogård U 8.846 6.942 1.904 361 Tag, vent., loft, belysn Solstrålen (P) U 13.342 13.341 1 405 Svømmehal, udskiftning af fliser U 3.325 1.423 1.902 419 Asfalt veje , stier, istand fortove P2021 U 28.550 28.376 174 534 Slidlag, Margrethe & Benedikte Alle P23 U 2.200 2.200 0 540 Renovering af broen over Karlstrup Møllebæk U 2.310 1.757 553 I alt 58.573 54.039 4.534 *U = udgifter, I = indtægter Tabellen viser, at der er et samlet mindreforbrug på 4,534 mio. kr. for de afsluttede anlægsprojekter under Klima-, Teknik- og Miljøudvalget. Tre projekter afsluttes med mindreforbrug i forhold til den meddelte bevilling. Mindreforbrugene skyldes blandt andet, at der har været færre uforudsete udgifter på projekterne end forudsat. Resultaterne af de enkelte projekter fremgår i tabellen og bilag. (jf. bilag 1, 3 og 9) Et anlægsprojekt \"Renovering af broen over Karlstrup Møllebæk\" afsluttes med et overskud på 0,553 mio. kr. og disse midler føres tilbage til den puljen \"Vej og Landskab - nye anlæg til fordeling\", som de oprindeligt er udmøntet fra, og som er almenpraksis for pulje-udmøntede projekter. Projekter under Økonomiudvalget Nedenstående tabel 2 viser de tre anlægsprojekter, som afsluttes under Økonomiudvalget. Tabel 2 - Anlægsprojekter under Økonomiudvalget (1.000 kr.) Nr. Projektnavn U/I* Anlægsbevilling Forbrug i alt Afvigelse** 174 Tune Nord Øst 3. etape U 500 414 86 174 Tune Nord Øst 3. etape I -47.500 -47.986 486 444 Salg af matr. 4ai, Greve Landevej 77 I -2.510 -2.510 0 478 Tilbageskødning Nældebjerg I -3.893 -3.893 0 I alt -53.403 -53.975 572 *U = udgifter, I = indtægter. ** + = Mindreforbrug /merindtægt og - =merforbrug/ mindreindtægt . Tabellen viser at salget af grunde, samlet har givet en merindtægt på 486 t. kr., samt et mindreforbrug på administration i forbindelse med salg af Tune Nord Øst 3. Etape på 86 t. kr. De to øvrige projekter er afsluttet uden afvigelse. Lovgrundlag Styrelsesloven og Budget- og regnskabssystem for kommuner. Økonomiske konsekvenser Ovenstående afsluttede anlægsprojekter udviser et samlet netto mindreforbrug på 5,1 mio. kr.. Heraf indstilles det at 4,6 mio. kr. kassen, mens at de overskydende midler for \"Renovering af broen over Karlstrup Møllebæk\" tilbageføres til puljen \"Vej og Landskab - nye anlæg til fordeling\" ( Projektnr . 38), som de blev udmøntet fra. Tabel 3 – Samlet oversigt over afsluttede anlægsprojekter over 2 mio. kr. (1.000 kr.) Nr. Projektnavn U/I Anlægsbevilling Forbrug i alt Afvigelse 166 Pavillonudgifter til Hedely og Krogård U 8.846 6.942 1.904 361 Tag, vent., loft, belysn Solstrålen (P) U 13.342 13.341 1 405 Svømmehal, udskiftning af fliser U 3.325 1.423 1.902 419 Asfalt veje , stier, istand fortove P2021 U 28.550 8.376 174 534 Slidlag, Margrethe & Benedikte Alle P23 U 2.200 2.200 0 540 Renovering af broen over Karlstrup Møllebæk U 2.310 1.757 553 174 Tune Nord Øst 3. etape U 500 414 86 174 Tune Nord Øst 3. etape I - 47.500 - 7.986 486 444 Salg af matr. 4ai, Greve Landevej 77 I - 2.510 - 2.510 0 478 Tilbageskødning Nældebjerg I - 3.893 - 893 0 I alt N 5.170 63 5.106", "source_path": "data/greve/raw_dagsordener/Klima-, Teknik- og Miljøudvalget_2024-10-10T08:00:00+02:00_8dff68db-b03c-4755-9531-45b99e0f8bd9.json"}
{"document_id": "8dff68db-b03c-4755-9531-45b99e0f8bd9", "committee": "Klima-, Teknik- og Miljøudvalget", "meeting_date": "2024-10-10T08:00:00+02:00", "section_type": "html_fragment", "section_title": "Fritløbsområde for hunde på Langagergård", "case_number": "24-001447", "agenda_index": 7, "text": "Beslutning 1. - 2. godkendt. Udvalget ønsker, at administrationen går i dialog med Frivilligcenteret om private løsninger for opsætning af hundeposer og tømning af skraldespande, og om fx FGU vil deltage i opsætning af hegn. Udvalget ønsker en sag om 2-3 mulige nye fritløbsområder for hunde. Områderne skal være bynære. Fremstilling Sagsprocedure Klima-, Teknik- og Miljøudvalget Resume Klima-, Teknik- og Miljøudvalget besluttede den 14. marts 2024, at administrationen skulle gå i dialog med dyreholder om etablering et fritløbsområde for hunde på ca. halvdelen af fårefolden på Langagergård, for efterfølgende at fremlægge sag. Dyreholderen har oplyst, at det ikke har interesse at fortsætte dyreholdet, hvis halvdelen af arealet skal være hundeskov. I sagen fremlægges forskellige handlemuligheder Indstilling Administrationen indstiller, at det godkendes, at etablere et mindre fritløbsområde for hunde på ca. 5.500 m 2 i den østlige del af fårefolden, så dyreholderen fortsat kan have får på Langagergård. at hegn mv. til ca. 60.000 kr. samt drift af området på ca. 12.000 kr. finansieres af budget til drift af veje og grønne områder, og opsættes i 2025. Sagsbeskrivelse Klima-, Teknik- og Miljøudvalget blev den 14. marts 2024 (pkt. 9), orienteret om de dyreholdere, der modtager tilskud i Greve Kommune. Udvalget godkendte, at administrationen indgår firårige aftaler med dyreholderne, som kan forlænges. Herudover ønskede udvalget undersøgt om der kan etableres \"hundeskov\" - også kaldet fritløbsområde - på en del af arealet på Langagergård, hvor en dyreholder holder får. Udvalget ønsker muligheden for at dele græsningsarealet op i to langs den øst/ vest-gående sti, hvoraf den ene del benyttes som fritløbsområde for hunde. Administrationen har haft dialog med den dyreholder , som har får på Langagergård. Hvis halvdelen af arealet skal overgå til fritløbsområde for hunde, ønsker dyreholderen ikke at fortsætte med at have får på Langagergård. Årsagen er, at antallet af får da skal halveres, og tiden der bruges på et mindre antal får, er den ca. samme som det antal der er i dag. I dialogen blev muligheden for et mindre fritløbsområde på arealet drøftet. Dyreholderen kan umiddelbart godt acceptere et fritløbsområde for hunde på ca. 5.500 m 2 i det syd/østlige hjørne. Denne placering er tæt ved Karlslunde St. og boligområderne der omkring . Den kan evt. placeres et andet sted, men det er ikke drøftet med dyreholderen. Der ligger i dag tre andre fritløbsområder i Karlslunde, som alle hører under Naturstyrelsen, hvoraf den ene er indhegnet. De tre fritløbsområder er ca. på henholdsvis 37.000 m 2 , 56.000 m 2 og 6.000 m 2 (jf. bilag 1). Da der sidste år var drøftelser i Byrådet om at spare al tilskud væk, og dyreholderen på Langagergård ikke ville fortsætte uden tilskud, modtog administrationen henvendelser fra borgere i området, der gav udtryk for, at de glade for fårene, følger med i deres trivsel og har glæde af at klappe dem og give dem lidt græs. Det kan derfor opleves som et tab for nogle borgere i området, hvis dyreholderen stopper med at holde får på Langagergård. Afgræsningen med får er godt for den åbne overdrevsnatur, som er karakteristisk for Langagergård. Uden afgræsning vil der opstå en naturtype med højt græs, der skal driftes med maskinel slåning ca. tre gange årligt, hvilket kan ændre sammensætningen af plante- og dyrelivet tæt ved mosen. De øvrige arealer på Langagergård slås hvert andet år. Administrationen har indhentet overslagspriser på at tilpasse hegnet for forskellige løsninger - både med fritløbsområde på halvdelen af arealet, på hele arealet samt på en mindre indhegning i det østlige hjørne. (jf. bilag 2). Herudover anbefaler administrationen, at der opsættes affaldsspande til hundeposer, som brugere kan benytte, når de forlader fritløbsområdet . Dyreholderen får et årligt tilskud for at holde får på Langagergård og i Hundige. Alt efter hvad udvalget beslutter, kan noget af det samlede tilskud for de to dyrefolde evt. modregnes ved en forhandling med dyreholderen efterfølgende. Økonomi for hundeskov på halvdelen (ca. 57.000 m 2 ): Prisen indbefatter hegning med strøm langs den øst-vestvendte sti. Herudover skal der opsættes en bred låge, så maskinen til græsslåning kan komme ind samt opsætning af affaldsspand til hundeposer. Den samlede pris vurderes til ca. 100.000 kr. Drift af fritløbsområdet , i form af slåning tre gange årligt og tømning af affaldsspand to gange om ugen samt vedligehold af hegn vurderes at være 80.000 kr. årligt. Økonomi for hundeskov på hele arealet (ca. 142.000m 2 ): Hvis dyreholderen stopper med at holde får på arealet, kan der etableres fritløbsområde på hele arealet uden at ændre på hegnet. Der skal da sættes en bred låge op, så maskinen til græsslåning kan komme ind. Inkl. evt. indkøb af affaldsspande til hundeposer koster det ca. 50.000 kr. i engangsudgift. Drift af fritløbsområde på hele arealet i form af græsslåning tre gange årligt, tømning af affaldsspand to gange om ugen samt vedligehold af hegn, vurderes at være ca. 210.000 kr . årligt. Økonomi for mindre hundeskov (ca. 5.500 m 2 ) : Prisen for at indrette et friløbsområde i f.eks. det syd-østlige hjørne, som dyreholderen kan acceptere, kræver, at hegnet er med strøm ind mod fårene og uden strøm mod sti og skov. Herudover opsætning af bred låge så græsslåmaskinen kan komme til arealet. Samtidig anbefales opsætning af en affaldsspand til hundeposer, når brugerne forlader fritløbsområdet . Prisen vurderes til ca. 60.000 kr. Udgift til drift af fritløbsområdet , i form af græsslåning tre gange årligt og tømning af affaldsspand to gange om ugen samt vedligehold af hegn anslås til ca. 12.000 kr. årligt. Ved denne løsning forventes det, at dyreholderen fortsætter med at holde får. Økonomiske konsekvenser Fritløbsområde m 2 Engangsudgift til hegn, affaldsspande mv. Driftsudgift årligt Anbefalet finansiering 5.500 m 2 60.000 kr. 12.000 kr. Både engangsudgift og driftsudgift kan finansieres via budget til bestillingsarbejder i driftskontrakten* 57.000 m 2 100.000 kr. 80.000 kr. Engangsudgift kan finansieres som anlæg fra Vej og Landskabspuljen** Driftsudgiften kan finansieres via budget til bestillingsarbejder i driftskontrakten 142.000 m 2 50.000 kr. 210.000 kr. Både engangsudgift og driftsudgift kan finansieres via budget til bestillingsarbejder i driftskontrakten * Driftskontrakten med Forstas A/S mængdereguleres en gang årligt, hvor arealer der tilføres eller udgår af kontrakten tilpasses tilbudslisten. Ved at tilføre nye arealer mindskes rådighedsbeløbet til regningsarbejder. ** Da beløbet er på 100.000 kr. anbefaler administrationen at finansiere engangsudgiften på anlæg med Vej og Landskabspuljen. Tidsplan Godkendes det mindre fritløbsområde , kan det finansieres af driftskontrakten, og kan derfor realiseres i 2025.", "source_path": "data/greve/raw_dagsordener/Klima-, Teknik- og Miljøudvalget_2024-10-10T08:00:00+02:00_8dff68db-b03c-4755-9531-45b99e0f8bd9.json"}
{"document_id": "8dff68db-b03c-4755-9531-45b99e0f8bd9", "committee": "Klima-, Teknik- og Miljøudvalget", "meeting_date": "2024-10-10T08:00:00+02:00", "section_type": "html_fragment", "section_title": "Rottebekæmpelsesgebyr - 2025", "case_number": "24-009260", "agenda_index": 8, "text": "Beslutning 1.- 4. Anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet Resume Rottebekæmpelse er en kommunal gebyrfinansieret opgave, der økonomisk skal hvile i sig selv. Gebyret for rottebekæmpelse har i 2024 været fastsat til 0,46 kr. pr. m 2 . Der er kommet ny lovgivning om beregningsmetoden. Der fremlægges beslutning om at ændre gebyret til 0,40 kr. pr. m 2 Indstilling Administrationen indstiller at det godkendes , at gebyr for rottebekæmpelse i 2025 fastsættes til en enhedspris på 0,40 kr. pr. m 2 . at der meddeles tillægsbevilling til indtægterne på 0,354 mio. kr. i mindre indtægt i 2025 at der meddeles tillægsbevilling til udgifterne på 0,374 mio. kr. i mindre udgift i 2025 at mindreudgiften på 0,019 mio. kr. tilgår kassen Sagsbeskrivelse Greve Kommune foretager rottebekæmpelse hos borgere og virksomheder i kommunen. Der skal fastsættes et gebyr til dækning af kommunens udgifter til kontrakten for rottebekæmpelse, løn til administration, digitalt anmeldersystem, anskaffelse og drift af rottespærre, diverse tiltag i henhold til lovgivningen og Greve Kommunes rottehandlingsplan - giftblokke, forsøg med giftfri bekæmpelse mv. Ordningen skal \"hvile i sig selv\", således at indtægter og udgifter balancerer over en årrække. Ændret beregningsmetode Gebyret blev pr. 1. januar 2024 ændret, fra at være en promille af ejendommens vurdering til at blive opkrævet på baggrund af ejendommens areal som oplyst i Bygnings- og boligregistret (BBR). Lovgivningen er nu igen ændret pr. 21. september 2024, så opkrævningen fra 1. januar 2025 i stedet skal udgøre en enhedspris for de første 250 m 2 . + 1⁄2 enhedspris for de resterende m 2 + en fast afgift pr. ejendom med areal. Det areal der opkræves for, er fortsat baseret på ejendommens areal som oplyst i Bygnings- og boligregistret (BBR) den 1. januar i året forud for opkrævningen. Indtægten til bekæmpelse af rotter skal over en årrække hvile i sig selv med udgiften. Gebyret for rottebekæmpelsen vil blive taget op igen til næste år, og tilrettet, hvis det enten er sat for lavt eller for højt. Balancen for opkrævningen Regnskabet for rottebekæmpelse i Greve Kommune for 2023 så på daværende tidspunkt ud til at give et mindreforbrug på omkring 0,4 mio. kr. Administrationen anbefalede på den baggrund at sætte den forventede indtægt lidt lavere end den forventede udgift i 2024 for på sigt, at sikre balance mellem indtægter og udgifter uden at foretage store udsving i opkrævningen pr. ejendom. På baggrund af den samlede forventede udgift i 2025 og balancering af det forventede mindreforbrug i 2024 anbefales gebyret fastsat til 0,40 kr. pr. m 2 i 2025. De forventede udgifter og den økonomiske balance kan ses under økonomiafsnittet. Lovgrundlag BEK nr. 1170 af 21. august 2024 - Bekendtgørelse om forebyggelse og bekæmpelse af rotter. Greve Kommune opkræver gebyr til dækning af omkostninger både i forbindelse med driftsopgaver og myndighedsopgaver ved den kommunale rottebekæmpelse, jf. bekendtgørelsens § 52, stk. 1. MST vejledning om forebyggelse og bekæmpelse af rotter - miljøprojekt 2086 2019 MST vejledning om bekæmpelse af rotter med kemisk bekæmpelsesmidler nr. 47 oktober 2020 Økonomiske konsekvenser I gebyret medtages udgifter til personale, kontorhold og drift af den almindelige opgavevaretagelse, anskaffelse af antikoagulanter , materiel, udstyr samt anskaffelse, drift og vedligeholdelse af rottespærrer, der er installeret i medføre af bekendtgørelsen. Forventet budget 2025 Post Beløb i kr. Kommentar Rottekontrakt 1.394.000 Administration* 300.000 Anslået ca. 400 timer på et år x 750 kr./time Rottebekæmpelse blandt andet i kommunale ejendomme ** 300.000 Blandt andet drift og anskaffelse af rottespærrer Digitalt anmeldersystem 23.000 Lovpligtigt Diverse 50.000 Projekter, udvikling, møder mv. KLAR Forsyning A/S 20.000 Mobile rottespærrer og samarbejde Mindreforbrug - 133.333,33 Mindreforbrug fra 2023 fordelt ud over 3 år I alt 1.953.269 *Beløbet indeholder udgifter til løn, overhead, kontorhold, uddannelse, sygdom og ferie. ** Jf. beslutning i Budget 2024-2027 (Byrådet den 2. okt. 2023 (pkt. 12)) om, at udgiften til forebyggelse og bekæmpelse af rotter i kommunale bygninger fremadrettet finansieres via rottegebyret. Det forventede mindreforbrug i 2023 på ca. 400.000 kr. fordeles over tre år med 133.333 kr. om året. Forventet indtægt i 2025 sættes derfor til 1.943.268,54 kr. Oprindeligt budget 2025 Beregnet budget 2025 Forskel Indtægter 2.297.506 1.943.268 354.238 Mindreindtægt Udgifter 2.326.972 1.953.269 373.703 Mindreudgift 19.465 Tilgår kassen Kommunikation Taksten vil fremgå af takstblad på kommunens hjemmeside. Tidsplan Taksten vil træde i kraft pr. 1. januar 2025.", "source_path": "data/greve/raw_dagsordener/Klima-, Teknik- og Miljøudvalget_2024-10-10T08:00:00+02:00_8dff68db-b03c-4755-9531-45b99e0f8bd9.json"}
{"document_id": "8dff68db-b03c-4755-9531-45b99e0f8bd9", "committee": "Klima-, Teknik- og Miljøudvalget", "meeting_date": "2024-10-10T08:00:00+02:00", "section_type": "html_fragment", "section_title": "Byggesagsgebyrer 2025", "case_number": "24-009513", "agenda_index": 9, "text": "Beslutning 1.- 2. Anbefales. Fremstilling Sagsprocedure Klima-, Teknik. og Miljøudvalget, Økonomiudvalget Byrådet Resume Kommunen kan jf. Byggeloven opkræve gebyrer for byggesagsbehandlingen. Det kan ske efter den forbrugte tid til sagsbehandlingen eller som et fast gebyr pr. byggesag. I Greve Kommune er der praksis for at den forbrugte tid for sagsbehandlingen lægges til grund for byggesagsgebyret. Der skal træffes beslutning om timetaksten for 2025. Indstilling Administrationen indstiller, at byggesagsgebyret for 2025 godkendes til 798 kr. pr. time for alle typer af byggesager at instruks for opkrævning af byggesagsgebyr 2025 godkendes. Sagsbeskrivelse Det fremgår af Byggelovens § 28, stk. 1, at: ” Opkræver en kommunalbestyrelse gebyrer for behandlingen af ansøgninger i henhold til denne lov, kan kommunalbestyrelsen opgøre gebyrerne efter tidsforbrug eller opkræve et mindre, fast gebyr ”. I 2024 opkræves der 786 kr. pr. time for alle typer af byggesager. For 2025 er der foretaget en fornyet beregning, og der anbefales et gebyr på 798 kr. pr. time svarende til den maksimale udgift til byggesagsomkostninger pr. time (jf. bilag 1). Gebyret er beregnet ud fra kommunens regnskabstal fra 2023. Udgiften vedrørende 2025 er herefter beregnet på baggrund af de kendte udgifter i 2023, antallet af byggesagsbehandlere og deres effektive timer. Dette regnes sammen til en timepris, der er pristalsreguleret til 2025 niveau. Ifølge Bygningsreglement 2018 ́s Vejledning om gebyr for kommunens sagsbehandling på byggesagsområdet, må gebyrindtægterne ikke overstige de omkostninger kommunen har i forbindelse med byggesagsbehandlingen. Der må kun opkræves gebyrer i relation til byggeloven. Der må således ikke opkræves gebyr for f.eks. behandling af dispensationsansøgninger vedrørende lokalplaner samt landzonetilladelser. Gebyret er fastsat ud fra en beregning af både direkte og indirekte udgifter ud fra et forsigtighedsprincip der sikrer, at der ikke opkræves et højere gebyr, end der er er udgifter til. Frem for at opkræve byggesagsgebyrer i form af en timepris, kan det alternativt vælges at opkræve et fast beløb på maksimalt 1.170 kr. pr. byggesag (2024 takst). Beløbet pristalsreguleres hvert år i januar måned. Administrationen anbefaler ikke denne mulighed , idet indtægten i så fald ikke vil dække de reelle udgifter til sagsbehandlingen, som da i højere grad skal skattefinansieres. Administrationen anbefaler, at der som hidtil opkræves et gebyr, som svarer til den udgift kommunen har pr. time til sagsbehandlingen. Beregning af timepris for byggesagsbehandling fremgår (jf. bilag 1). I henhold til Bygningsreglement 2018 ́s Vejledning om gebyr for kommunens sagsbehandling på byggesagsområdet, skal der udarbejdes en intern instruktion i kommunen, som beskriver hvordan gebyrordningen håndteres. Instruks for opkrævning af byggesagsgebyrer 2025 fremgår (jf. bilag 2). Lovgrundlag Byggelovens §28 og bygningsreglementet 2018 §39. Økonomiske konsekvenser Der er i 2025 budgetteret med en indtægt på 1,045 mio. kr. i byggesagsgebyrer. Indtægten er afhængig af, hvor mange byggesager, der kan opkræves gebyr for, der behandles. Kommunikation De vedtagne takster vil blive offentliggjort på kommunens hjemmeside.", "source_path": "data/greve/raw_dagsordener/Klima-, Teknik- og Miljøudvalget_2024-10-10T08:00:00+02:00_8dff68db-b03c-4755-9531-45b99e0f8bd9.json"}
{"document_id": "8dff68db-b03c-4755-9531-45b99e0f8bd9", "committee": "Klima-, Teknik- og Miljøudvalget", "meeting_date": "2024-10-10T08:00:00+02:00", "section_type": "html_fragment", "section_title": "Lærkevej 12, Greve - advokatvurdering", "case_number": "24-006584", "agenda_index": 10, "text": "Beslutning 1. Notatet blev taget til efterretning. 2. Godkendt. Fremstilling Sagsprocedure Klima-, Teknik og Miljøudvalget Resume Klima-, Teknik- og Miljøudvalget besluttede den 15. august 2024, at advokatfirmaet Horten anmodes om at foretage en vurdering af sagens udfaldsrum samt en vurdering af administrationens helhedsvurdering i sagen om lovliggørelse af enfamiliehus på Lærkevej 12. Sagen forelægges med henblik på orientering om Hortens vurdering og beslutning om det videre forløb i sagen. Indstilling Administrationen indstiller, at Hortens notat (jf. bilag 1 og 2 ) tages til efterretning at det godkendes, at administrationen – på baggrund af Hortens vurdering i sagen - foretager de sagsskridt, der er beskrevet i afsnittet ”Det videre forløb i sagen” pkt. A, B og C Sagsbeskrivelse Klima-, Teknik- og Miljøudvalget besluttede den 30. maj 2024 (pkt. 15), at sende sagen om lovliggørelse af enfamiliehus på Lærkevej 12 tilbage for at få spørgsmål fra naboerne besvaret ved ekstern advokat. Klima-, Teknik- og Miljøudvalget godkendte den 15. august 2024 ( pkt. 11), at advokatfirmaet Horten anmodes om at forestå opgaven. Udvalget traf samtidig beslutning om, at advokatfirmaet skulle undersøge, om kommunen har foretaget en sagligt begrundet helhedsvurdering i sagen, og at advokatfirmaet skulle beskrive, hvilke udfaldsrum der efter advokatfirmaets vurdering er i sagen. Horten har haft fuld adgang til alle dokumenter i sagen, inkl. ovennævnte dagsordenspunkter med bilag samt senere indkomne henvendelser i sagen. Horten har på den baggrund fremsendt deres notat med svar på kommunens opdrag i sagen (jf. bilag 1 og 2 ). Nedenfor følger uddrag af notatet i forhold til spørgsmålet om udfaldsrum og helhedsvurdering. Advokatfirmaet Hortens vurdering Sagens udfaldsrum På notatets side 2 og 9 anføres, at der er følgende to udfaldsrum i sagen: \" 1) Kommunen kan – eller skal – i lovliggørelsesprocessen henholde sig til og anvende de dagældende regler i BR18 § 177, stk. 1, nr. 3, og foretage den helhedsvurdering af byggeriet, jf. BR18 § 187, som Byggeklageenheden konstaterer der var pligt til i sammenhæng med Byggetilladelsen. i. Kommunen skal udstede en lovliggørende byggetilladelse til Ejeren af Ejendommen (\"Ejeren\"), hvis helhedsvurderingen viser, at bebyggelsen er tilfredsstillende i forhold til kriterierne i BR18 § 188. Denne tilladelse vil udgøre det retlige lovliggjorte fundament for det opførte byggeri. ii. Hvis derimod resultatet af Kommunens helhedsvurdering viser, at bebyggelsen ikke er tilfredsstillende i forhold til kriterierne i BR18 § 188, skal der træffes afgørelse om fysisk eller retlig lovliggørelse på grundlag af en vurdering af på den ene side hensynet til retshåndhævelsen og på den anden side andre sagligt relevante omstændigheder, som betinger, at forholdet skal lovliggøres retligt. 2) Kommunen kan – eller skal – anvende nugældende regler i BR18 og på denne baggrund alene, og således uden gennemførelse af en helhedsvurdering, udstede en lovliggørende byggetilladelse med henvisning til, at der for byggeriet foreligger en byggeret. ” På side 3 konkluderer Horten følgende i forhold til ovennævnte to udfaldsrum: ” Det er Hortens vurdering, at der er meget, som taler for udfaldsrum nr. 2, der er konsistent med det retsteoretiske udgangspunkt og med en vis sandsynlighed et lovligt redskab til Kommunens rådighed. Det er tilmed en overordentlig praktisk måde at anskue problemstillingen på. Det kan imidlertid ikke overses, at BR18 har fastlagt andre ikrafttrædelsesregler, og at Byggeklageenheden – til trods for utvivlsomt at være bekendt med ændringen – ikke har italesat eventuelle konsekvenser heraf. Udfaldsrum nr. 1 er konsistent med BR18's ikrafttrædelsesregler – og muligvis Byggeklageenhedens opfattelse – og udløser et krav om udarbejdelse af den helhedsvurdering, der i første omgang ikke blev lavet, jf. afsnit 2.2. Den vanskelige afvejning i situation nr. 1.ii mellem hensyn, der taler for retlig henholdsvis fysisk lovliggørelse, er foretaget i afsnit 5.2, hvortil henvises. I denne sammenfatning fremhæves, at der efter Hortens opfattelse ikke findes noget moment eller hensyn, som med nogen vægt eller væsentlighed peger på, at lovliggørelsen kan involvere adgang til påbud til Ejeren om nogen form for fysisk forandring af det opførte byggeri. ” I forhold til afvejningen af hensyn der taler for retlig henholdsvis fysisk lovliggørelse anføres i afsnit 5.2 på side 12 bl.a. følgende: ” Samlet set – og særligt på baggrund af hensynet til proportionalitet – vurderer Horten, at Kommunen ikke kan påbyde byggeriet fysisk lovliggjort. Uanset resultatet af helhedsvurderingen vurderes det dermed, at Kommunen bør søge retlig lovliggørelse. Sat på spidsen forekommer det at ville være disproportionalt og i strid med den retsfølelse, som håndhævelsen netop skal tilgodese, at påbyde Ejeren af Ejendommen at nedrive byggeriet, når Ejeren samtidigt lovligt vil kunne ansøge om og have krav på at få tilladelse til at opføre byggeriet igen. ” Helhedsvurderingen I forhold til helhedsvurderingen henvises til notatets pkt. 2.2 og pkt. 6.2, hvoraf det fremgår, at advokatfirmaet har en række bemærkninger til den af kommunen foretagne helhedsvurdering i forhold til kriterierne ”Bebyggelsens samlede omfang” og ”Tilfredsstillende lysforhold og sikring mod væsentlige indbliksgener ”. Det videre forløb i sagen På baggrund af Hortens vurdering anbefaler administrationen følgende vedrørende det videre forløb i sagen: Pkt. A. Administrationen følger de anvisninger, som notatet giver i forhold til udbygning af helhedsvurderingen af 14. maj 2024. Dette kan indebærer indhentelse af yderligere oplysninger samt partshøring af ejendommens ejer og naboer. Pkt. B. Når administrationen har færdigbehandlet helhedsvurderingen forelægges helhedsvurderingen på ny til vurdering hos Horten. Pkt. C. Uanset resultatet af helhedsvurderingen forelægges sagen herefter for Klima-, Teknik-og Miljøudvalget med henblik på endelig beslutning under inddragelse af Hortens vurdering af sagens udfaldsrum. Lovgrundlag Bygningsreglementets kapitel 8. Økonomiske konsekvenser Kommunen har endnu ikke modtaget faktura for opgaven fra Horten. Horten har tidligere vurderet, at opgaven vil kunne udføres inden for en ramme på mellem ca. 115.000-130.000 kr. ekskl. moms. Opgaven finansieres af driftskonto til eksterne konsulenter. Øvrige forhold Poul Hvilsted, advokat i Horten samt Janne Kofod Hansen, jurist i Greve Kommune deltager i punktets behandling.", "source_path": "data/greve/raw_dagsordener/Klima-, Teknik- og Miljøudvalget_2024-10-10T08:00:00+02:00_8dff68db-b03c-4755-9531-45b99e0f8bd9.json"}
{"document_id": "8dff68db-b03c-4755-9531-45b99e0f8bd9", "committee": "Klima-, Teknik- og Miljøudvalget", "meeting_date": "2024-10-10T08:00:00+02:00", "section_type": "html_fragment", "section_title": "Birkedalen 2a, 2b og 2c - Opførelse af tre rækkehuse", "case_number": "21-016488", "agenda_index": 11, "text": "Beslutning Sagen blev sendt tilbage med henblik på, at helhedsvurderingen skal belyse indbliksgener nærmere. Både mellem de tre boliger internt på grunden samt de indbliksgener, der vil opstå mod Greve Strandvej 114, 110A og Birkedalen 2D. Det er vigtigt, at vurderingen illustreres. Fremstilling Sagsprocedure Klima-, Teknik- og Miljøudvalget Resume Administrationen har den 10. april 2024 modtaget en ansøgning om retlig lovliggørelse til opførelse af tre rækkehuse på adressen Birkedalen 2a, 2b og 2c, matrikel nr. 6ct, Greve By, Greve. Byggeriet blev først tilladt ved byggetilladelse af 25. november 2022, hvorefter afgørelsen blev påklaget og hjemsendt af byggeklageenheden den 25. januar 2024. Indstilling Administrationen indstiller, at der gives lovliggørende byggetilladelse til opførelse af tre rækkehuse med et samlet etageareal på 575 m2 efter en helhedsvurdering jf. BR18 § 187 (jf. bilag 1). Sagsbeskrivelse Administrationen modtog den 10. april 2024 en ansøgning om retlig lovliggørelse af det byggeri, som var tilladt ved byggetilladelse af 25. november 2022, men blev hjemsendt fra Byggeklageenheden den 22. januar 2024, da de vurderede, at afgørelsen havde en væsentlig retlig mangel. Byggeklageenheden vurderede, at der skulle have været foretaget en helhedsvurdering, da Lokalplan 12.50 ikke regulerer det skrå højdegrænseplan mod nabo for tæt-lav bebyggelse. Byggeriet omfatter tre rækkehuse, hvoraf de to rækkehuse (Bolig 1 og 2) som vender ud mod Greve Strandvej opføres i to etager med tilhørende kælder. Bolig 1 og 2 har hhv. et beregningsmæssigt etageareal på ca. 181 m2 og 174 m2. Bolig 3, som opføres i en etage med tilhørende kælder, har et beregningsmæssigt etageareal på ca. 220 m2 (jf. bilag 2). Byggeriet har været påbegyndt i perioden fra 16.juni 2023 til 25. januar 2024, hvor Byggeklageenheden hjemsendte kommunes afgørelse. Da lokalplantillæg 1 til lokalplan 12.50 blev vedtaget den 23. august 2023 (pkt. 2) med ikrafttræden den 7. september 2023, dvs. efter byggetilladelsen blev meddelt den 25. november 2022, har det rejst spørgsmålet om, hvorvidt sagsbehandlingen skal ske på grundlag af lokalplan 12.50 før tillæg 1 eller på grundlag af lokalplan 12.50 efter tillæg 1. Administration har til den vurdering indhentet ekstern juridisk bistand fra advokatfirmaerne Poul Schmith og Horten. Det er herefter kommunes vurdering, at en hel eller delvis retlig lovliggørelse vil skulle ske ved at gennemføre den undladte helhedsvurdering på baggrund af lokalplan 12.50 og bygningsreglementets regler, som disse regelsæt var på tidspunktet for ansøgningen om byggetilladelse. Baggrunden herfor fremgår af bilag 3 - \"Det retlige grundlag\". Sagen har været sendt i parthøring jf. forvaltningslovens § 19 til ejere og brugere af Birkedalen 1, 2D og 4, Blåhusvej 1, 3 og 5, Dalsvinget 3, Greve Strandvej 110A, 110B, 114 og 116 (jf. bilag 4 og 5). Der er indkommet bemærkninger til partshøring fra Greve Strandvej 110A, 110B, 114, Dalsvinget 3, Birkedalen 2D og Blåshusvej 3, som primært går på bekymringer om omfanget, indbliks- og skyggegener, parkeringsforhold og de vurderer at sagen bør behandles Lokalplan 12.50 med tillæg 1. Alle indsigelser fremgår af bilag 6. Indsigelserne er forelagt for ejers repræsentant som er kommet bemærkninger til høringssvarene jf. bilag 7. Tidligere fremsendte indsigelser af 2022 fremgår af bilag 8. Der er i lokalplanen fastsat en bebyggelsesprocent for tæt-lav bebyggelse på 40% og skal derfor regnes beregnes efter reglerne i det på ansøgningstidspunktet gældende regler. Efter disse beregningsregler er der en bebyggelsesprocent på 23,5 %, hvorfor det overholder lokalplanens bestemmelser herom. Der anlægges samlet 9 parkeringspladser i kælderen, hvilket opfylder lokalplanens krav om 2 parkeringspladser pr. bolig ved tæt-lav bebyggelse. Vedrørende skygge- og indbliksgener, er der tale om et forhold som ikke er reguleret af lokalplanen, hvorfor der er foretaget en helhedsvurdering som fremgår af bilag1. De væsentligste hensyn bag bestemmelsen om det skrå højdegrænse , er bygningens påvirkning af naboejendomme, herunder skygge- og indbliksgener. Da byggeriet opføres med en maksimal højde på ca. 8,5 meter målt fra fastlagt niveauplan og er placeret i en afstand til naboejendomme på mere end minimum 5,0 meter, vurderes byggeriet ikke at skabe væsentlige skygge- og indbliksgener for de omkringliggende naboejendomme, der går ud over hvad der kan forventes i område. Nærmere begrundelse for den vurdering finder fremgå af helhedsvurderingen. Se bilag 1.. Administrationen indstiller på baggrund af helhedsvurderingen, at der gives tilladelse til opførelse af tre rækkehuse på ansøgte adresse. Ønsker udvalget ikke at følge administrationens indstilling, skal det ligeledes ske på baggrund af en helhedsvurdering. Der skal da være konkret begrundelser for, hvorfor udvalget mener f.eks. at bygningerne vil være til stor gene for de omkringliggende beboere med hensyn til f.eks. indbliks- og skyggegener. Lovgrundlag Byggelovens § 2 samt Bygningsreglementet 2018 § 187 Økonomiske konsekvenser Kommunen kan risikere udgifter til erstatning eller andet afhængigt af sagens udfald. Der er fx rejst en stævning mod kommunen af naboerne, som må forventes at give kommunen udgifter. Det er dog ikke forhold, som kommunen må lægge vægt på ved myndighedsbehandling af sagen. Kommunikation Sagen har været sendt i parthøring jf. forvaltningslovens § 19 til ejere og brugere af Birkedalen 1, 2D og 4, Blåhusvej 1, 3 og 5, Dalsvinget 3, Greve Strandvej 110A, 110B, 114 og 116. Øvrige forhold Poul Hvilsted, advokat i Horten samt Janne Kofod Hansen, jurist i Greve Kommune deltager i punktets behandling.", "source_path": "data/greve/raw_dagsordener/Klima-, Teknik- og Miljøudvalget_2024-10-10T08:00:00+02:00_8dff68db-b03c-4755-9531-45b99e0f8bd9.json"}
{"document_id": "8dff68db-b03c-4755-9531-45b99e0f8bd9", "committee": "Klima-, Teknik- og Miljøudvalget", "meeting_date": "2024-10-10T08:00:00+02:00", "section_type": "html_fragment", "section_title": "Hundige Strandvej 190 - Byggetilladelse til udvidelse af Rema 1000", "case_number": "23-013119", "agenda_index": 12, "text": "Beslutning Godkendt. Fremstilling Sagsprocedure Klima-, Teknik- og Miljøudvalget Resume Administration modtog den 24. maj 2024 ansøgning om udvidelse af eksisterende Rema 1000 med en tilbygning på 404 m2 på ejendommen Hundige Strandvej 190, matrikel nr. 11in, Hundige By, Kildebrønde. Da projektet ikke ligger inden for byggeretten, lægges det frem til beslutning i Klima-, Teknik- og Miljøudvalget. Indstilling Administration indstiller, at der gives byggetilladelse til opførelse af tilbygning på 404 m2 efter helhedsvurdering (jf. bilag 2) iht. BR 18 § 187. Sagsbeskrivelse Administrationen modtog 24. maj 2024 ansøgning om byggetilladelse til opførelse af en 404 m2 tilbygning i en etage til eksisterende Rema 1000 på Hundige Strandvej 190, Matr. nr. 11in Hundige By, Kildebrønde. Se bilag 1. Ejendommen er omfattet af lokalplan 12.50, som ikke indeholder bestemmelser om det skrå højdegrænseplan mod nabo. Det er derfor byggeretten i Bygningsreglementet 2018 (BR18) kap. 8, som er gældende for den del, der ikke er reguleret i lokalplanen. Da byggeretten i BR18 § 168 - § 186 ikke regulerer det skrå højdegrænseplan mod nabo, skal der foretages en helhedsvurdering jf. BR18 § 187 (jf. bilag 2) I forbindelse med ansøgning om byggetilladelse til opførelse af tilbygningen, sammenmatrikuleres matrikel nr. 11in og 11kl, Hundige By, Kildebrønde og vil herefter få et samlet areal på 5.574 m2. Eksisterende bygninger (Shell tankstation) på matrikel nr. 11kl, skal nedrives. Tilbygningen til eksisterende Rema 1000 opføres med en afstand på mere end 10,0 meter til naboskel og mere end 5,0 meter fra vejudlægslinje, som lokalplan 12.50 foreskriver. Tilbygningen opføres med en højde på ca. 4,35 meter, hvor lokalplan 12.50 tillader en bygningshøjde på op til 8,5 meter. Sagen har været sendt i partshøring jf. forvaltningsloven § 19 til ejere af Hedebovej 32 og 34 i perioden 3. september - 17. oktober 2024 (jf. bilag 3 og 4). Der er indkommet indsigelse fra Hedebovej 34, der bemærker, at adgangsvejen henover taget på tilbygningen vil skabe indbliksgener. Hedebovej 32 har i skriftligt svar til kommunen skrevet, at de ingen bemærkninger har til det ansøgte. Indkomne bemærkninger/svar fremgår i sin helhed af bilag 5. Da der er indkommet bemærkninger fra begge høringsparter, kan administrationen gå videre med sagsbehandlingen. De væsentligste hensyn bag bestemmelsen om det skrå højdegrænseplan er bygningens påvirkning af naboejendomme herunder skygge- og indbliksgener. Da byggeriet opføres med højde på ca. 4,35 meter og er placeret i en afstand til naboejendomme på mere end 10,0 meter, vurderes byggeriet ikke at skabe væsentlige skygge- og indbliksgener for de omkringliggende naboejendomme. Administrationen indstiller på baggrund af helhedsvurderingen, at der gives tilladelse til opførelse af den ansøgte tilbygning på 404 m2, da det vurderes, at der med opførelsen af tilbygningen ikke vil komme væsentlige skygge- og indbliksgener til de omkringliggende ejendomme. Ønsker udvalget ikke at følge administrationens indstilling, skal det ligeledes ske på baggrund af en helhedsvurdering. Der skal da være konkrete begrundelser for, hvorfor udvalget mener f.eks. at bygningerne vil være til stor gene for de omkringliggende beboere med hensyn til f.eks. indbliks- og skyggegener. Lovgrundlag Bygningsreglementet 2018 § 187 Forvaltningslovens § 19 Økonomiske konsekvenser Der er ingen økonomiske konsekvenser for Greve Kommune. Kommunikation Der er foretaget partshøring jf. forvaltningslovens § 19. Partshøringen er sendt til ejere af Hedebovej 32 og 34, 2670 Greve.", "source_path": "data/greve/raw_dagsordener/Klima-, Teknik- og Miljøudvalget_2024-10-10T08:00:00+02:00_8dff68db-b03c-4755-9531-45b99e0f8bd9.json"}
{"document_id": "8dff68db-b03c-4755-9531-45b99e0f8bd9", "committee": "Klima-, Teknik- og Miljøudvalget", "meeting_date": "2024-10-10T08:00:00+02:00", "section_type": "html_fragment", "section_title": "Østre Strandvej 3, 2670 Greve - Lovliggørelse af udvidelse af beboelsen på 1. sal", "case_number": "24-005594", "agenda_index": 13, "text": "Beslutning Ikke godkendt, idet udvalget ikke ønsker at give dispensation til at overskride bebyggelsesprocenten. Fremstilling Sagsprocedure Klima-, Teknik- og Miljøudvalget. Resume Administrationen modtog den 27. maj 2024 en ansøgning om at lovliggøre inddragelse af den resterende del af 1. salen til den eksisterende beboelse på ejendommen Østre Strandvej 3, 2670 Greve. Da bebyggelsesprocenten på ejendommen overskrider det tilladte, kræver det en dispensation der lægges frem til beslutning i Klima-, Teknik- og Miljøudvalget. Indstilling Administrationen indstiller, at der meddeles dispensation til at overskride bebyggelsesprocenten med 2,48%, da administrationen ikke har været opmærksom på fejl i overskridelsen ved behandling af byggetilladelse til tilbygningen i 2021. Sagsbeskrivelse På vegne af ejer af Østre Strandvej 3, 2670 Greve, matr.nr. 5au, Hundige By, Kildebrønde, har rådgiver ansøgt om lovliggørende tilladelse til at inddrage den resterende del af 1. salen til beboelse (jf. tegninger i bilag 1-3). Ejendommen er omfattet af Lokalplan 12.50, ”Strandsvejsområdet i Hundige, Greve, Mosede og Karlslunde”. Lokalplanens § 7.1 foreskriver, at bebyggelsesprocenten for enfamiliehuse maksimalt må være 30. Greve Kommune meddelte i år 2021 byggetilladelse til en tilbygning på 68 m2 til enfamiliehuset på ejendommen. Rådgiver havde glemt at medregne et tagrum, der ville kunne benyttes ved beregning af bebyggelsesprocenten, hvorved det fremstod af ansøgningen, at bebyggelsesprocenten blev overholdt. Administrationen opdagede desværre ikke denne fejl, og der blev meddelt byggetilladelse til tilbygningen. Efterfølgende har ejer inddraget den resterende del af tagetagen til beboelse, og ejers rådgiver ansøger nu om lovliggørelse af forholdet. I ansøgningen søges der om tilladelse til en bebyggelsesprocent på 32,48. Det er almindeligvis administrationens vurdering, at der bør meddeles afslag til en overskridelse af bebyggelsesprocenten inden for lokalplanen. Dette på baggrund af, at det ikke er normalt for området at overskride den gældende bebyggelsesprocent, ligesom det ikke er det ønskede for området. Det er dog administrationens vurdering, at der i dette tilfælde kan meddeles tilladelse til det ansøgte, da administrationen ved behandling af den tidligere sag ikke har opdaget en fejl. Det er administrationens vurdering, at det ikke vil medføre præcedens for området, hvis der meddeles dispensation til en overskridelse af bebyggelsesprocenten i dette tilfælde. Det vurderes ud fra, at der udelukkende meddeles dispensation, da der tidligere er sket fejl i sagsbehandlingen, hvilket vil sige, at der skal ske den samme administrative fejl, førend fremtidige sager vil være sammenlignelige og vil kunne udløse præcedens. Lovgrundlag Planlovens § 19, stk. 1 Økonomiske konsekvenser Sagen har ingen økonomiske konsekvenser for Greve Kommune.", "source_path": "data/greve/raw_dagsordener/Klima-, Teknik- og Miljøudvalget_2024-10-10T08:00:00+02:00_8dff68db-b03c-4755-9531-45b99e0f8bd9.json"}
{"document_id": "8dff68db-b03c-4755-9531-45b99e0f8bd9", "committee": "Klima-, Teknik- og Miljøudvalget", "meeting_date": "2024-10-10T08:00:00+02:00", "section_type": "html_fragment", "section_title": "Lukket: Salg af de utidssvarende boliger ", "case_number": "21-003765", "agenda_index": 14, "text": "1. Orienteringen blev taget til efterretning. Udvalget bemærker, at beslutningen er i overensstemmelse med kommunens Ejendomsstrategi.", "source_path": "data/greve/raw_dagsordener/Klima-, Teknik- og Miljøudvalget_2024-10-10T08:00:00+02:00_8dff68db-b03c-4755-9531-45b99e0f8bd9.json"}
{"document_id": "8dff68db-b03c-4755-9531-45b99e0f8bd9", "committee": "Klima-, Teknik- og Miljøudvalget", "meeting_date": "2024-10-10T08:00:00+02:00", "section_type": "html_fragment", "section_title": "Flygtningeboliger - status", "case_number": "22-003981", "agenda_index": 15, "text": "Beslutning Orienteringen blev taget til efterretning. Fremstilling Sagsprocedure Klima-, Teknik- og Miljøudvalget Resume Der behandles fortsat opholdstilladelser til flygtninge fra Ukraine samtidig med at flygtningeboligerne i kommunen næsten er fyldt op. Administrationen undersøger derfor mulighederne for at etablere yderligere boliger til de ukrainske flygtninge, hvis der kommer et behov. Indstilling Administrationen indstiller, at status for flygtningeboliger tages til efterretning. Sagsbeskrivelse Der er på nuværende tidspunkt anvist 369 ukrainske flygtninge til Greve Kommune ud af 46.022 afgørelse i alt (ca. 0,8%). Der mangler fortsat at blive behandlet ca. 1.000 ansøgninger om opholdstilladelse på landsplan, hvoraf Greve Kommune forholdsmæssigt kan få anvist yderligere ca. ti flygtninge. Der er på nuværende tidspunkt seks ledige værelser, som har plads til ca. otte til ti flygtninge. Hvor mange der kan bo i de ledige værelser afhænger af, om det er familier, par eller enlige der kommer. Der er ingen ledige boliger i ældreboligerne, ét ledigt værelse i Tunehøj pavillonerne (max to personer), fire ledige værelser (max seks personer) i pavillonerne på Godsvej og ét ledigt værelse på Egedal (max to personer). Der er en proces i gang om at frigøre flere boliger, ved at familier med teenagere får mindre plads. Derudover er administrationen ved at undersøge, om der kan skabes kontakt til private udlejere. Den sidste indsats vil nok først få effekt på længere sigt. Der er på nuværende tidspunkt følgende muligheder for at tilvejebringe yderligere flygtningeboliger, som administrationen er ved at undersøges nærmere: Opsætning af yderligere pavilloner. Det er ikke muligt at opsætte flere pavilloner på Godsvej, da grunden ved siden af skal anvendes til genhusning af daginstitutionen Lunas Ark. Der kan evt. sættes yderligere pavilloner op ved Tunehøj, men dette vil kræve yderligere byggemodning. Anvendelse af SFO-bygningen på Lunden. SFO-bygningen er indrettet med mindre rum samt to fælleskøkkener og badefaciliteter ved gymnastiksalen. Der vil kunne etableres ca. ti værelser af varierende størrelse, men det kræver en del istandsættelse. Forudsætningen vil være, at bygningen kun kan anvendes indtil den evt. skal afhændes (fx frem til sommeren 2025), samt at der dispenseres for ændret anvendelse ifølge Særloven. Brug af meget midlertidige løsninger såsom Greve Borgerhus, idrætshaller eller lignende. Afsøgning af private løsninger. Der kendes ikke pt nogle løsninger, og der blev kun fundet én privat løsning til de nuværende flygtningeboliger. Det vurderes ikke, at der på nuværende tidspunkt er grund til akut handling. Administrationen vil vender tilbage med en konkret indstilling, hvis der bliver behov for at etablere yderligere flygtningeboliger. Lovgrundlag Særloven, integrationsloven, bygningsreglementet, planloven. Økonomiske konsekvenser Der er på nuværende tidspunkt et restbudget på 5,7 mio. kr. i anlægsmidler til flygtningeboliger. Heraf skal ca. 1,2 mio. kr. anvendes til tilslutningsbidrag for spildevand til pavilloner på Godsvej, da kommunen kun har fået dispensation fra tilslutning i to år. Derudover er skal der reserveres ca. 2,8 mio. kr. til nedrivning og genetablering af flygtningepavillonerne på Godsvej og Tunehøj.", "source_path": "data/greve/raw_dagsordener/Klima-, Teknik- og Miljøudvalget_2024-10-10T08:00:00+02:00_8dff68db-b03c-4755-9531-45b99e0f8bd9.json"}
{"document_id": "8dff68db-b03c-4755-9531-45b99e0f8bd9", "committee": "Klima-, Teknik- og Miljøudvalget", "meeting_date": "2024-10-10T08:00:00+02:00", "section_type": "html_fragment", "section_title": "Klimahandlingsplanen, status", "case_number": "24-009043", "agenda_index": 16, "text": "Beslutning 1.-3. Anbefales. Fremstilling Sagsprocedure Klima, Teknik- og Miljøudvalget, Økonomiudvalget og Byrådet Resume Der redegøres for status på implementeringen af Klimahandlingsplan, Roadmap 2023-2026, herunder hvor der særligt er udfordringer. Desuden redegøres for Klimaalliancens årlige og landsdækkende monitorering, samt den grønne trepart i forhold til Greve Kommune. Administrationen vil på baggrund af redegørelsen arbejde videre med implementeringen. Indstilling Administrationen indstiller, at status på \"Klimahandlingsplanen 2050: Roadmap 2023-2026\" tages til efterretning. at udfordringerne på mobilitetsområdet tages til efterretning. at status på den grønne trepartsaftalen tages til efterretning. Sagsbeskrivelse Hvert år skal der gøres status på implementeringen af klimahandlingsplanen i overensstemmelse med den internationale metode, som kommunernes klimaplaner skal udarbejdes efter. Sidste år blev der givet en status tre måneder efter planens godkendelse om, hvad der var igangsat, og hvad forventningen ville være frem mod næste status (Byrådet 6. november 2023 (pkt. 23)). I år skal der foruden opfølgning på dette gøres status på en række indikatorer fx. antal naturgasfyr, der er udskiftet til grøn opvarmning, antal elbiler i kommunen mv. I år er desuden første år, at kommunernes rapportering samles i en årsrapport fra Klimaalliancen, der udkommer til foråret 2025. Status Fremdriftsrapportering på indikatorer Der udarbejdes et nyt CO 2 -regnskab ved næste roadmap , men indikatoropgørelsen (jf. bilag 1), viser forskellen på baseline i 2019 og nyeste data, og det indikerer, hvilken vej udviklingen går. Nedenfor er situationen kort sammenfattet inkl. kommunens indsatsområder. Gas, olie og fjernvarme : Der ses faldende gasforbrug og forbedring af bygningsmassens energimærkning. Det er dels en konsekvens af energikrisen og halvering af antal oliefyr til fordel for varmepumper. På landsplan er tendensen, at varmeforbruget er stigende igen, og dette forventes også i Greve Kommune, medmindre det kan afbødes af fjernvarmeudrulning de kommende år og fokus på at bibeholde energivaner fra energikrisen i 2022. Tilslutningen af de enkelte fjernvarmekunder er så småt i gang. Kommunen skal fortsat understøtte bl.a . varmeplanens udrulning af fjernvarme, og hvad fjernvarmen produceres af. Elforbrug : Der ses en tendens til et kraftigt øget elforbrug i husholdninger, som formodes at hænge sammen med fx det stigende antal varmepumper og elbiler i kommunen. Det skal gerne følges ad med lokal elproduktion, og det er derfor positivt, at installation af solcellekapacitet i kommunens geografi udvikler sig som forventet. Kommunen kan facilitere yderligere udbredelse af husstandssolceller og privat oplagring af el på batterier, der kan afgive el til nettet, når det er nødvendigt. Transport: Kun en meget lille udvikling, der primært skyldes, at data stammer fra Corona-årene, hvor transporten var kraftigt reduceret. Der ses en øget udledning af CO 2 , trods et stigende antal elbiler i kommunen. Det bemærkes, at Greve Kommune er den kommune i landet, der har den næststørste stigning i antallet af elbiler kun overgået af Solrød Kommune. Antallet af biler er samlet set steget i kommunen. Transportområdet er derfor et væsentligt område at få prioriteret. Landbrug : Der er ingen ændring i år, da den skovrejsning, der er foretaget i år, først tæller med næste år. Kommunen som virksomhed : Varme- og energiforbruget i kommunens egne bygninger er i 2023 fortsat faldende med en CO 2 -reduktion på 3,7 % fra 2022 til 2023 (jf. det grønne regnskab, bilag 2). Kommunen opnår derved sit mål om at fortsætte de årlige reduktioner med min. 2 % for kommunen som virksomhed (kommunale bygninger og biler). Det er vigtigt, at kommunen fortsætter udviklingen. Klimatilpasning : 2023 var et år med mange klimahændelser, og der forventes at komme flere og mere voldsomme klimahændelser. 2023 startede med en våd vinter og derpå et meget tørt forår og tidlig sommer, hvor vandforsyningen i Greve Kommune var udfordret i sammenhæng med PFAS-forurening. Det slog over i et meget vådt efterår og vinter – med en efterårsstormflod, der fjernede de naturlige klitter på hele stranden. Det er derfor vigtigt, at der fortsat arbejdes på at øge kommunens robusthed overfor klimaforandringerne. Fremdriftsrapportering på implementering af planen Statusopgørelsen (jf. bilag 3) er foretaget efter samme tilgang som sidste år. I alt består planen af 53 tiltag med i alt 154 handlinger, som skal være afsluttede/i drift ved udgangen af 2026. Opsummeret er status: Status oktober 2023 Status oktober 2024 Forventet oktober 2025 Afsluttet/i drift 3 41 70 I gang 69 55 62 Forhindringer 1 2 - Ikke igangsat 81 56 22 Af ovenstående ses, at kommunen er i mål med 41 af handlingerne, hvoraf de seks ikke længere kræver ressourcer, og de 35 er indarbejdet i administrationens opgaveløsning. Til næste år forventes den positive udvikling at fortsætte og være steget til 70. administrationen forventer at være i gang med og igangsætte et lignende antal handlinger til næste år, som i år. det pt. forventes, at 21 handlinger bliver udskudt. de handlinger, der udskydes eller ikke forventes igangsat inden næste års status, hovedsageligt er inden for transportområdet (11 stk.). Mobilitetsområdet er en udfordring Transport udgør over halvdelen af udledningen i kommunens CO 2 -regnskab og er et område, hvor CO 2 -udledningen er stigende, og som derfor i særlig grad kræver aktiv handling. En del klimatiltag på mobilitetsområdet er dog endnu ikke prioriteret. Det vil derfor kræve en ændret prioritering eller allokering af ressourcer fx ansættelse af en mobilitetsmedarbejder. Administrationen forventer at fremlægge en sag til Klima-, Teknik og Miljøudvalget om mobilitetsområdet og muligheden for at prioritere blandt arbejderne på området. Den grønne trepartsaftale Den grønne trepartsaftale (jf. bilag 4) kan på nogle områder få betydning for Greve Kommune. Det kan for eksempel afsøges, om der er mulighed for tilskud til skovrejsning, mulighed for tilskud til reduktion af gødningsanvendelsen i markdriften eller overgang til økologisk dyrkning, om markdrift kan omlægges fra produktion af dyrefoder til direkte konsum eller plantebaserede fødevarer, om pyrolyse kan indgå i fremtidig rensning af spildevand på det nye renseanlæg. Administrationen vil følge op med vurderinger til politisk behandling. Der kom for eksempel med kort varsel mulighed for at søge tilskud til permanent udtagning af landbrugsjord til natur i år, og der er forventning om, at puljen åbner igen i 2025 (jf. klimahandlingsplanens tiltag om omlægning af kommunale arealer til natur og den kommende temarevision af kommuneplanen). Lovgrundlag Greve Kommunes Klimahandlingsplan 2050: Roadmap 2023-2026. Den grønne trepartsaftale. Økonomiske konsekvenser Denne sag har ingen økonomiske konsekvenser for Greve Kommune. Kommunikation Status vil blive formidlet i kommunens Klimanyt, klimanyhedsbrevet til borgere. Udvalget bliver løbende orienteret fx under punktet 'Huskeliste og orientering fra administrationen' og ved konkrete projekter, der kræver politisk beslutning. Klimaalliancens årsrapport Alle landets kommuner har nu klimahandlingsplaner. Kommunerne videndeler og samarbejder om implementeringen i regi af Klimaalliancen, som består af KL, regionerne og Realdania. Fra i år sker der en fælles monitorering på klimaplanernes implementering, der indrapporteres inden 27. september 2024 og udkommer i en tværgående årsrapport efter nytår. Administrationen har besvaret afrapporteringen, der indeholdt temaerne: Governance og organisering, oplevede klimahændelser, forbrugsbaserede udledninger, status på de igangsatte klimatiltag (hvilket er 44 ud af 53 i Greve Kommune), samt opbakning og kompetencer. Tidsplan Januar-marts 2025, klimaalliancens årsrapport udkommer, hvori Greve Kommunes status indgår. Administrationen arbejder med de anførte forventninger (jf. bilag 3) for det kommende år.", "source_path": "data/greve/raw_dagsordener/Klima-, Teknik- og Miljøudvalget_2024-10-10T08:00:00+02:00_8dff68db-b03c-4755-9531-45b99e0f8bd9.json"}
{"document_id": "8dff68db-b03c-4755-9531-45b99e0f8bd9", "committee": "Klima-, Teknik- og Miljøudvalget", "meeting_date": "2024-10-10T08:00:00+02:00", "section_type": "html_fragment", "section_title": "Tryghed i Greve Nord - opfølgning på tiltag", "case_number": "23-003820", "agenda_index": 17, "text": "Beslutning 3. Orienteringen blev taget til efterretning. Fremstilling Sagsprocedure Plan- og Tryghedsudvalget og Klima-, Teknik- og Miljøudvalget. Resume Plan- og Tryghedsudvalget besluttede på mødet den 23. april 2024 ikke at godkende fremlagte forslag til tryghedsskabende tiltag i Greve Nord. Udvalget ønsker undersøgt, om alle tiltag fra dialogmødet i 2022 er udført, samt om boligselskaberne ved Askerød og Gudernes Kvarter selv vil investere i ekstra p-pladser langs Hundigevej. Ydermere ønsker udvalget mere belysning bag Greve Svømmehal. Processen for tidligere tiltag gennemgås, herunder administrationens opfølgning på eventuelle tiltag ved Hundigevej og Greve Svømmehal. Der fremlægges forslag til ny beslutning. Supplerende sagsfremstilling Plan- og Tryghedsudvalget besluttede den 13. august 2024 (pkt. 8) at udskyde sagen, for at afvente dialog med boligselskaberne om deres ønsker og bidrag. Administrationen har den 19. august 2024 fremsendt sagsfremstillingen med bilag fra Plan- og Tryghedsudvalgets dagsorden den 13. august 2024 (pkt. 8) til Greve Boligselskab, Sydkystens Boligselskab og Vridsløselille Andelsboligforening med ønske om inden den 1. oktober 2024 at få deres vurdering af, om de foreslåede tiltag vil have en effekt i relation til tryghed, om de ser nogle ulemper ved forslagene eller har andre forslag. Ligeledes om de selv har konkrete initiativer for at bedre på trygheden, og/eller initiativer de ønsker at samarbejde med kommunen om. Vridsløselille Andelsboligforening har sendt henvendelsen videre til afdelingsbestyrelserne i Grønningen og Askerød, hvorfor deres svar er delt i to. Vedlagt er tilbagemeldingerne fra de tre boligselskaber (jf. bilag 5, 6 og 7 ). Administrationen har ikke foretaget en gennemgang af de foreslåede tiltag i forbindelse med den fornyede behandling af sagen. Administrationen bemærker desuden, at det i september 2024 har været nødvendigt midlertidigt at flytte hjemmeplejens biler fra p-pladsen ved Sundhedshuset, da der periodisk samles en større gruppe unge på stedet og medarbejderne i hjemmeplejen oplever utryghed, når de skal hente eller aflevere bilerne. Administrationen har været i dialog med politiet, gadeteamet og hjemmeplejen om deres forslag til evt. fysiske tiltag, der vil kunne ændre på den oplevede utryghed. Politiet bemærker, at området virker åbent og godt dækket med kamera, men ikke ved om belysningen på de omkringliggende stier evt. kan forbedres. Administrationen har efterset denne og vurderer ikke, at belysningen skal forbedres. Hjemmeplejen forklarer, at det er aktiviteten af mennesker og deres adfærd, der er den udløsende årsag til utrygheden. Hjemmeplejen foreslår, at beskære og opsætte lys ved en container på p-pladsen og at der opsættes mere belysning i cykelskuret. Hjemmeplejens ønsker anslås at koste ca. 60.000 kr. Administrationen anbefaler, at Hjemmeplejens ønsker prioriteres blandt de initiativer, der godkendes. Ændret indstilling Administrationen indstiller overfor Plan- og Tryghedsudvalget 1. at følgende tiltag godkendes: a) opsætning af kamera ved Greve Svømmehal for ca. 150.000 kr. hvis muligt b) etablering af bedre belysning på stiforbindelsen fra Portalen til Waves (Tangentstien) ca. 300.000 kr. c) beskæring af beplantning mellem Hundige Centervej og cykelstien ca. 50.000 kr. d) at der igangsættes tiltag for 100.000 kr. for at forhindre parkering tæt ved udkørsler til Hundigevej. e) beskæring og belysning ved Sundhedshuset ca.60.000 kr. 2. at udvalget drøfter de indkomne forslag fra de tre boligselskaber (jf. bilag 5, 6 og 7) Administrationen indstiller overfor Klima-, Teknik- og Miljøudvalget 3. at orienteringen om de fremlagte tiltag tages til efterretning Økonomiske konsekvenser De økonomiske konsekvenser er da, at der anvendes 660.000 kr. fra puljen til tryghedsinitiativer, hvorved der er 90.000 kr. tilbage. Indstilling Administrationen indstiller over for Plan- og Tryghedsudvalget 1. at de beskrevne tiltag godkendes, herunder: a) opsætning af kamera ved Greve Svømmehal for ca. 150.000 kr. hvis muligt b) etablering af bedre belysning på stiforbindelsen fra Portalen til Waves (Tangentstien) ca. 300.000 kr. c) beskæring af beplantning mellem Hundige Centervej og cykelstien ca.50.000 kr. d) at der igangsættes tiltag for 100.000 kr. for at forhindre parkering tæt ved udkørsler til Hundigevej. Administrationen indstiller over for Klima-, Teknik- og Miljøudvalget 2. at orienteringen om de beskrevne tiltag tages til efterretning. Sagsbeskrivelse Plan- og Tryghedsudvalget fik den 23. april 2024 (pkt. 6) forelagt forslag til tiltag i forbindelse med tryghedsskabende tiltag i Greve Nord. bedre belysning på stiforbindelsen fra Portalen til Waves (Tangentstien) etablering af parkering langs Hundigevej ved Gudernes Kvarter samt beskæring af beplantning mellem Hundige Centervej og cykelstien Udvalget besluttede ikke at godkende de fremlagte forslag, men at administrationen fremlægger tiltag vedr. belysning og beplantning med baggrund i materialet fra det oprindelige dialogmøde i 2022 samt et konkret forslag til mere belysning ved Greve Svømmehal. Ydermere ønsker udvalget, at administrationen indgår i dialog med boligselskaberne ved Gudernes Kvarter med henblik på, at boligselskaberne selv investerer i flere p-pladser langs Hundigevej. Administrationen har gennemgået listen over tiltag, som kom frem under dialogmødet i 2022 og den efterfølgende tryghedsvandring i Greve Nord. På Klima-, Teknik- og Miljøudvalgets møde den 13. oktober 2022 (pkt. 7) blev listen samt kort over tiltag efter byvandringen fremlagt (jf. bilag 1 og 2), og heraf blev alle tiltag, som hører under Greve Kommune, udbedret. På Klima-, Teknik og Miljøudvalgets møde den 17. august 2023 (pkt. 8) blev der fremlagt en liste over tryghedsskabende tiltag i tunneler i Greve Nord med særligt fokus på belysning, hvor alle tiltag på listen ligeledes blev gennemført (jf. bilag 3). Alle de efterspurgte tiltag på Greve Kommunes arealer er således udbedret og indgår nu i den almindelige drift, hvor særligt beplantningen holdes mere nede end tidligere. Greve Svømmehal Greve Svømmehal blev af udvalget nævnt som et nyt fokusområde, og administrationen har holdt møde med gadeteamet, som har en del viden om de problemer, der er i området. Gadeteamet pointerer, at det er vigtigt, at beplantningen holdes nede, og træerne opstammes, så der åbnes op. Nedskæring af beplantning er allerede indarbejdet i den daglige drift, så der i dag er frit udsyn ind til svømmehallens arealer mod banens side, hvilket gadeteamet vurderer at være tilfredsstillende. Ligeledes gjorde gadeteamet opmærksom på, at mere belysning er nødvendigt. Efter mødet blev belysningens tidsstyring ændret, så der nu er lys fra solnedgang til solopgang året rundt. Ydermere har gadeteamet ønsket, at der sættes flere kameraer op, hvorfor administrationen undersøger, hvilken løsning der er bedst på det sted, samt søger tilladelse hos politiet. Alt efter hvor mange kameraer der skal sættes op, skønnes det at koste ca. 150.000 kr. P-pladser ved Gudernes Kvarter Sydkystens Boligselskab og KAB har på styringsdialogmøde med administrationen tilbage i december 2023 bemærket, at de oplever udfordringer med, at der er mange som parkerer langs med Hundigevej på strækningen langs Gudernes Kvarter. Det skaber problemer med udsyn, når man kører ud på Hundigevej fra boligselskabernes parkeringspladser. Når der holder biler parkeret langs Hundigevej, er det svært at se, om der kommer kørende biler. Det skaber også problemer med, at græsrabatten langs Hundigevej bliver ødelagt. Administrationen har på baggrund af Plan- og Tryghedsudvalgets beslutning den 23. april 2024 (pkt. 6) kontaktet boligselskaberne for at høre, om de ønsker at etablere nye p-pladser langs Hundigevej ved Gudernes Kvarter. Selskaberne har svaret, at de ikke ønsker at finansiere p-pladser langs Hundigevej. Administrationen anbefaler da, at der i stedet arbejdes videre med foranstaltninger, som hindrer parkering på et stykke af begge sider af udkørsler fra boligområderne til Hundigevej. Erfaringer fra disse foranstaltninger kan også bruges andre steder i kommunen, som har samme udfordring. En foranstaltning kunne være opsætning af stelere eller fodhegn. Udgiften til foranstaltninger vurderes til 100.000 kr. alt efter hvor langt på strækningen, der skal afspærres. På denne måde skabes der større tryghed ved udkørsel fra beboelsesområderne. Den afledte driften omkring disse tiltag, må forventes at blive øget, men at kunne holdes inden for den almindelige drift af kommunens udearealer. Forslag til tiltag Hvis puljen til tryghedsskabende tiltag ikke skal finansiere et stort beløb til Greve Svømmehal udover finansiering af ekstra kameraer, og hvis Greve Kommune ikke betaler for flere p-pladser ved Askerød og Gudernes Kvarter, anbefaler administrationen at: a. opsætte ekstra kameraer ved Greve Svømmehal. Det vurderes at koste ca. 150.000 kr. b. forbedre belysningen på Tangentstien (bilag 4). Beløbet skønnes at koste ca. 300.000 kr. c. at beplantningen beskæres ved tunneler og langs Hundige Centervej mellem vej og cykelsti, som skønnes til 50.000 kr. d. opsætning af foranstaltninger ved udkørsler langs Hundigevej. Udgiften hertil skønnes til 100.000 kr. Lovgrundlag Vejloven Økonomiske konsekvenser Der er afsat 751.728 kr. til projektet Tryghed i Greve Nord i 2024. Ekstra kamera ved Greve Svømmehal skønnes til 150.000 kr. Udskiftning af belysning på Tangentstien er skønnet til 300.000 kr. Beskæring af beplantning langs Hundige Centervej samt ved de to tunneler skønnes til 50.000 kr. Foranstaltninger tæt ved udkørsler langs Hundigevej i form af stelere , autoværn el.lign. Dette skønnes til ca. 100.000 kr. Samlet forventes omkostningerne at være omkring 600.000 kr. Såfremt de 600.000 kr. disponeres, vil der fortsat være godt 150.000 kr. til disposition på projektet. Tidsplan De forskellige tiltag forventes at blive gennemført i løbet af efteråret 2024 eller i første halvdel af 2025. Sagens forløb 13/08/2024 Plan- og Tryghedsudvalget Sagen udskydes, idet Plan- og Tryghedsudvalget afventer dialog med boligselskaberne om deres ønsker og bidrag. Fraværende: Hans-Jørgen Kirstein 15/08/2024 Klima-, Teknik- og Miljøudvalget 2. Undlader. Udvalget afventer sagens endelige behandling. 08/10/2024 Plan- og Tryghedsudvalget 1. a) - e) godkendes (Ø) stemmer imod pkt. 1. b), idet udgiften ikke står mål med udgiften. (Ø) stemmer imod pkt. 1. d), da det ikke løser parkeringsudfordringen. 2. Udvalget takker for de indkomne forslag, der kan indgå i det videre arbejde med tryghed i området. Udvalget ønsker en sag om muligheden for at benytte \"Giv-et-praj\" til at indberette utrygge steder/oplevelser. Afbud: Kenneth Jerkel", "source_path": "data/greve/raw_dagsordener/Klima-, Teknik- og Miljøudvalget_2024-10-10T08:00:00+02:00_8dff68db-b03c-4755-9531-45b99e0f8bd9.json"}
{"document_id": "8dff68db-b03c-4755-9531-45b99e0f8bd9", "committee": "Klima-, Teknik- og Miljøudvalget", "meeting_date": "2024-10-10T08:00:00+02:00", "section_type": "html_fragment", "section_title": "Budgetopfølgning 2 (2024) - Klima-, Teknik- og Miljøudvalget", "case_number": "23-013405", "agenda_index": 18, "text": "Beslutning Orienteringen blev taget til efterretning. Fremstilling Sagsprocedure Klima-, Teknik- og Miljøudvalget. Resume I denne sag orienteres fagudvalget om indholdet i budgetopfølgning 2 2024 inden for eget udvalgsområde. Budgetopfølgning 2 2024 blev behandlet i Byrådet den 2. oktober 2024. Indstilling Administrationen indstiller, at sagen tages til efterretning. Sagsbeskrivelse Denne sag skal ses i sammenhæng med den samlede budgetopfølgning 2 2024, som er udarbejdet pr. 31. juli 2024 og er behandlet i Byrådet den 2. oktober 2024. Det korrigerede budget på drift for Klima-, Teknik- og Miljøudvalget var pr. 31. juli 2024 på 151,9 mio. kr., hvoraf 164,3 mio. kr. ligger inden for servicerammen. Årsagen til, at beløbet indenfor servicerammen er højere end det samlede budget, er indtægtsbudget på -12,3 mio. kr. vedr. ældreboligernes regnskab, som ligger på driften udenfor servicerammen. Indtægtsbudgettet er regnskabsteknisk. Ældreboligerne er 100 procent beboerfinansieret og påvirker således ikke Greve kommunes regnskab. Afvigelser på udvalgets område gennemgås nedenfor. Områder under Klima-, Teknik- og Miljøudvalget Samlet set forventes der inden for udvalgets område et mindreforbrug på -39,1 mio. kr. (drift og anlæg). Inkl. DUT-kompensation på samlet -0,248 mio. kr. Drift inden for servicerammen Indenfor servicerammen på drift forventes mindreudgifter på -13,9 mio. kr. De væsentligste afvigelser er følgende: Forbrugsudgifter incl . vejbelysning m.m. -5,5 mio. kr. forventet mindreudgift med baggrund i faldende forventning til forbrugspriserne. Forstas kontrakt, standardbudget og vintertjeneste: -5,1 mio. kr. ( mindreudgift ). Forskydning af de månedlige betalinger betyder, at der kun betales for 11 måneder i 2024. Herudover forventes mindreforbrug på bestillingsarbejde i kontrakten. Vejafvandingsbidrag: -1,9 mio. kr. ( mindreudgift ). Der er foretaget afregning for 2023 (afregnes for forudgående år). Drift udenfor servicerammen Udenfor servicerammen på drift forventes budgetoverholdelse. Fordrevne fra Ukraine Budgetopfølgning 2 viser, at der forventes en samlet merudgift vedrørende fordrevne fra Ukraine på 4,1 mio. kr. Heraf er 8,2 mio. kr. indenfor servicerammen og --4,1 mio. kr. udenfor servicerammen. Merudgiften finansieres med kompensationen på -7,7 mio. kr., hvilket medfører et samlet mindreforbrug til fordrevne fra Ukraine på -3,6 mio. kr. På Klima-, Teknik- og Miljøudvalgets område er der tale om et samlet merforbrug på 8,3 mio. kr. Merforbruget vedrører primært midlertidig beboelse. Alle afvigelser inden for udvalgets område kan ses i bilag 1. Anlæg Det korrigerede budget på anlæg for Klima-, Teknik- og Miljøudvalget var pr. 31. juli 2024 på 206,7 mio. kr. Der forventes et mindreforbrug på anlæg på -25,3 mio. kr., som primært er forskydning af aktiviteter og salg til 2025-27. Alle enkeltafvigelser på udvalgets anlæg kan ses i bilag 2. Økonomiske konsekvenser Sagen har ingen selvstændige økonomiske konsekvenser, da disse ligger i bevillingssagen til budgetopfølgning 1, som blev behandlet af Byrådet den 2. oktober 2024.", "source_path": "data/greve/raw_dagsordener/Klima-, Teknik- og Miljøudvalget_2024-10-10T08:00:00+02:00_8dff68db-b03c-4755-9531-45b99e0f8bd9.json"}
{"document_id": "8dff68db-b03c-4755-9531-45b99e0f8bd9", "committee": "Klima-, Teknik- og Miljøudvalget", "meeting_date": "2024-10-10T08:00:00+02:00", "section_type": "html_fragment", "section_title": "Lukket: Henvendelser til formanden", "case_number": "21-015023", "agenda_index": 19, "text": "Orienteringen blev taget til efterretning.", "source_path": "data/greve/raw_dagsordener/Klima-, Teknik- og Miljøudvalget_2024-10-10T08:00:00+02:00_8dff68db-b03c-4755-9531-45b99e0f8bd9.json"}
{"document_id": "8dff68db-b03c-4755-9531-45b99e0f8bd9", "committee": "Klima-, Teknik- og Miljøudvalget", "meeting_date": "2024-10-10T08:00:00+02:00", "section_type": "html_fragment", "section_title": "Orientering fra formanden/gensidig orientering", "case_number": "21-014457", "agenda_index": 20, "text": "Beslutning Orienteringen blev taget til efterretning. Fremstilling Sagsprocedure Klima-, Teknik- og Miljøudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning.", "source_path": "data/greve/raw_dagsordener/Klima-, Teknik- og Miljøudvalget_2024-10-10T08:00:00+02:00_8dff68db-b03c-4755-9531-45b99e0f8bd9.json"}
{"document_id": "8dff68db-b03c-4755-9531-45b99e0f8bd9", "committee": "Klima-, Teknik- og Miljøudvalget", "meeting_date": "2024-10-10T08:00:00+02:00", "section_type": "html_fragment", "section_title": "Huskeliste og orientering fra administrationen", "case_number": "21-013718", "agenda_index": 21, "text": "Beslutning Administrationen orienterede yderligere om: Hegn på Viften Bygherre ønsker at etablere rækkehuse på en af ejendommene på Viften på den tidligere ”Tjørnelygrund”. Klima-, Teknik- og Miljøudvalget besluttede den 23. maj 2023 (pkt. 23) ikke at meddele dispensation til støjhegn mellem haverne i form af faste hegn, der nogle steder er over 1,8 m. Bygherre er vendt tilbage og mener ikke, at lokalplanen stiller krav om levende hegn eller højden. Administrationen er enig i, at bestemmelsen er uklar. Det har dog været intentionen at sikre levende hegn mellem boligerne, og administrationen vil derfor arbejde for at tillade det ansøgte på betingelse af, at de faste hegn begrønnes. Referat fra Natur- og Miljørådsmødet Natur- og Miljørådet har haft møde den 12. september 2024. Referatet er vedlagt som bilag 13. Fyraftensmøde for erhvervet ErhvervsCenteret Greve holder fyraftensmøde for erhvervet den 21. november 2024 kl. 15-18. På mødet vil administrationen holde oplæg om byggesager og lokalplaner og her vejlede om, hvordan erhvervet bedst kan forberede sig ved byggeansøgninger. Regn ind i kommunens bygninger Der var ved seneste, kraftige regnhændelse flere eksempler på, at der kommer regn ind i kommunens bygninger. Der kom regn ind blandt andet på tre skoler, fire daginstitutioner, to plejecentre samt flere administrations- og kulturinstitutioner. Nogle hændelser er under udbedring, og andre bliver undersøgt nærmere. Orienteringen blev taget til efterretning. Fremstilling Sagsprocedure Klima-, Teknik- og Miljøudvalget. Resume I sagen gives et kort overblik over administrationens orienteringspunkter. Indstilling Administrationen indstiller, at eventuelle orienteringer tages til efterretning. Sagsbeskrivelse Administrationen orienterer om: Miyawakiskove ved nogle af kommunens skoler En af klimaplanens handlinger går ud på at etablere små områder, der tilplantes med hjemmehørende arter på en særlig måde – såkaldte Miyawakiskove . Den første er etableret i år hos FGU Greve Solrød & Tune Kursuscenter med hjælp fra frivillige borgere samt 4. klasser, 7. klasser og Greve Gymnasium. Flere af kommunens folkeskoler har nu meldt sig interesserede i at etablere lignende på deres eget område i samarbejde med foreningen 2030skove (en forening med formål om at hjælpe med at etablere 2030 Miyawakiskove med børn og unge inden 2030). 2030Skove har søgt finansiering til de interesserede skoler hos fire fonde. Administrationen orienterer udvalget igen, hvis en af ansøgningerne går igennem. Orientering om kommende prisstigninger hos fjernvarmekunder i Greve Kommune VEKS forventer i 2025 en stigning i varmeprisen på 15 %. Da VEKS forsyner fjernvarmeselskaberne i Greve Kommune, vil prisen for fjernvarmekunder i kommunen forventeligt blive påvirket. Greve Kommunes egne bygninger vil ligeledes få øgede omkostninger til opvarmning. Prisstigningen skyldes primært kravet om tilbagebetaling for VEKS’ underskud i 2023 samt stigende brændselspriser og ændrede afgiftsforhold ved varmekøb fra Ørsted, ARGO og Vestforbrændingen , der forsyner VEKS med varme. Prisstigningerne skal godkendes af VEKS’ bestyrelse i december 2024 og kan derfor ikke anses som endelige, før dette er sket. VEKS informerede den 13. september borgmesterkredsen, hvor prisstigningerne blev yderligere begrundet. Henvendelsen er vedlagt (jf. bilag 1) . Orientering om klage over dispensation til at undlade håndlister. DH Greve har klaget til byggeklageenheden (jf. bilag 2) over Greve Kommunes dispensation til at opføre gangarealer på Tune Plejecenter uden håndlister (jf. bilag 3). Orientering om ny køreplan for bus 224 Byrådet godkendte den 4. september 2023 (pkt. 24) en reduceret frekvens af bus 224. Ændringen har betydet, at der kun er én afgang pr. time i dag- og aftentimerne både hverdag og weekend, modsat tidligere to afgange pr. time i dagtimerne. I forbindelse med den nye køreplan har Klima-, Teknik- og Miljøudvalget på udvalgsmødet den 15. august (pkt. 23) ønsket, at administrationen tager kontakt til Movia om, at buslinje 224 tilpasses bedre til skolernes mødetider i kommunen. Administrationen har derfor været i dialog med Movia om dette, og køreplanen for bus 224 ændres, hvorved ankomsttiderne til kommunens skoler i Tune og Karlslunde forbedres. Den kommende køreplan er tilpasset skolernes mødetider så godt som muligt, mens der stadig tages højde for pendlernes skiftetider på Hedehusene Station. Nuværende ankomst og afgangstider skubbes 21 minutter tættere på skolernes mødetid for Tune Skole og Karlslunde Skole, i retning mod Hedehusene. I retning mod Hundige skubbes ankomst og afgangstiderne 18 minutter tættere på skolernes mødetid for Tune Skole og Karlslunde Skole. Den 15. december 2024 træder de nye køreplaner i kraft for Movias busser. Orientering om Movias Mobilitetsplan Byrådet behandlede på mødet den 26. juni 2024 (pkt. 28) høringssvaret til Movias Mobilitetsplan (jf. bilag 4). I høringssvaret blev det påpeget, at Greve Kommune bakker op om planen samt de fire temaer, som planen fremhæver. Desuden blev det påpeget: at kommunen ønsker at blive inddraget tidligt ift. eventuelle BRT-projekter (BRT er busser, som kører i eget tracé, så de ikke sidder fast i trængsel) at kommunen ikke ønsker at tage stilling til roadpricing men gerne indgår i dialogen om resultaterne af de igangsatte forsøg at der indarbejdes forslag til løsninger på infrastruktur ift. pendlerparkering at kommunen ser positivt på muligheden for, at virksomheder kan finansiere bustrafik Movias Mobilitetsplan blev godkendt af deres bestyrelse den 18. september 2024 (jf. bilag 5, 6 og 7). Planen fokuserer på de fire temaer: 1) Sammenhæng på tværs, 2) Nye mobilitetsløsninger på landet, 3) Partnerskaber for flere kunder og 4) Fokus på klima og miljø. Administrationen vil bl.a. fremhæve, at planen sætter fokus på nye samarbejder og partnerskaber med virksomheder og ungdomsuddannelser såvel som for­eninger og turisterhverv. For eksempel når virksomheder i samarbejde med kommuner og Movia finansierer busdrift. Planen beskriver desuden samkørsel som et godt supplerende mobilitetstilbud, men grundet nuværende rammevilkår er det ikke muligt for Movia at støtte dette. Derfor ligger planen op til, at rammevilkårene for kommuner, regioner samt trafikselskaber justeres, så det bliver muligt at gennemføre storskalaforsøg med samkørsel som supplement til BRT og lign. mobilitetsløsninger. Ift. roadpricing er der igangsat et toårigt forsøg, så der er endnu ikke truffet politisk beslutning om at indføre roadpricing, men det forventes at være en effektiv måde til at reducere trængslen. Det forudsætter en velfungerende og udbygget kollektiv transport, som har kapacitet til at transportere dem, som stiller bilen og ønsker at undgå de nye trængselsafgifter. Planen beskriver derfor Movias behov for at være omstillingsparat, i tilfælde af at roadpricing vedtages. Planen nævner også Movias arbejde med BRT, som lige nu undersøges på 200S og 400S, samt at der arbejdes med \"+Way-konceptetet\" (et BRT-lignende koncept, som dog har mere lempelige krav til udformningen af infrastrukturen), som er ved at blive anlagt til brug for 500S i Brøndby og Hvidovre. BRT delen af 400S undersøges på Ring 4 korridoren ml. Ishøj Station og Lyngby Station. Der er dermed ikke nogen aktuelle planer for at etablere BRT i Greve Kommune. Der vedlægges yderligere bilag 8 - 11 om hhv. Movias opgaver som trafikselskab, Høringsnotat for Forslag til Mobilitetsplan 2024, Hvidbog over høringssvar til Forslag til mobilitetsplan 2024 og Følgebrev fra Movias formandskab. Orientering om ændring af natbusdriften I budgetaftalen 2025 for Region Hovedstaden er det besluttet at ændre dele af den kollektive natbusbetjening. Det indebærer bl.a. en overflytning af natbusdriften til andre busser, som i dag kører i dagtimerne. I budgetaftalen er det bl.a. besluttet at: Bus 97N afkortes, så den kun kører til København Syd St. i weekenden. Natbussen kører i dag til Solrød Strand St., og den vil den fremadrettet gøre på hverdage. I Greve Kommune kører buslinjen parallelt med S-togsbanen og har et meget lavt passagerantal i weekenden. Bus 91N erstattes med natbusdrift på linje 600S. I Greve Kommune kører 600S ad samme rute som 91N, og der vil derfor ikke være stoppesteder som mister service. Samtidig får linje 600S fast timedrift natten igennem. For nuværende har linje 91N blot to afgange i løbet af natten. Afkortningen af buslinje 97N medfører en reduktion i det tilskud Greve Kommune giver til buslinjen, men samtidig vil opgraderingen på 600S medføre en meromkostning. Samlet set betyder det en årlig meromkostning på 80.000 kr. til busdriften for Greve Kommune. Dette tages med i budgettet som teknisk rettelse. I budgetaftalen er der lagt op til, at ændringerne vil træde i kraft i juni 2025. Men Roskilde Kommune har umiddelbart meldt tilbage, at de ønsker at opretholde natbetjening i en række småbyer, som 91N betjener (og som 600S ikke kommer til at betjene). Det vides ikke, hvordan Region Hovedstaden forholder sig til dette, men i og med at Roskilde Kommune sidder på en nøgleposition geografisk set, så vurderer Movia, at det giver mest mening at vente til der er afklaring på tværs. Det betyder helt konkret, at der muligvis først kommer en ændring på denne linje, som træder i kraft sommeren 2026. Orientering om byggesagsbehandlingstider Vedlagte bilag 12 viser servicemål på igangværende sager for perioden 1. oktober 2023 til 30. september 2024 samt udviklingen i den gennemsnitlige sagsbehandlingstid på alle sagstyper. Natur- og Miljørådet Der har været møde i Natur- og Miljørådet den 12. september 2024, og mødereferatet er vedlagt som bilag 13.", "source_path": "data/greve/raw_dagsordener/Klima-, Teknik- og Miljøudvalget_2024-10-10T08:00:00+02:00_8dff68db-b03c-4755-9531-45b99e0f8bd9.json"}
{"document_id": "8dff68db-b03c-4755-9531-45b99e0f8bd9", "committee": "Klima-, Teknik- og Miljøudvalget", "meeting_date": "2024-10-10T08:00:00+02:00", "section_type": "html_fragment", "section_title": "Klima-, Teknik- og Miljøudvalgets mødekalender 2024", "case_number": "21-014455", "agenda_index": 22, "text": "Beslutning Orienteringen blev taget til efterretning. Fremstilling Sagsprocedure Klima-, Teknik- og Miljøudvalget. Resume I sagen gives et overblik over Klima-, Teknik- og Miljøudvalgets udvalgsmøder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Kalenderen er vedlagt som bilag.", "source_path": "data/greve/raw_dagsordener/Klima-, Teknik- og Miljøudvalget_2024-10-10T08:00:00+02:00_8dff68db-b03c-4755-9531-45b99e0f8bd9.json"}
{"document_id": "8dff68db-b03c-4755-9531-45b99e0f8bd9", "committee": "Klima-, Teknik- og Miljøudvalget", "meeting_date": "2024-10-10T08:00:00+02:00", "section_type": "html_fragment", "section_title": "Underskriftsark", "case_number": "21-014460", "agenda_index": 23, "text": "Fremstilling Sagsprocedure Klima-, Teknik- og Miljøudvalget. Resume Elektronisk underskriftsark.", "source_path": "data/greve/raw_dagsordener/Klima-, Teknik- og Miljøudvalget_2024-10-10T08:00:00+02:00_8dff68db-b03c-4755-9531-45b99e0f8bd9.json"}
