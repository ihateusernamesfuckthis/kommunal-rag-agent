{"document_id": "97e3b883-c614-4f68-9aa8-bfd3a0a70a5c", "committee": "Social- og Handicapudvalget", "meeting_date": "2023-02-06T17:00:00+01:00", "section_type": "html_fragment", "section_title": "Godkendelse af dagsorden", "case_number": "21-014477", "agenda_index": 0, "text": "Beslutning Godkendt. Fremstilling Sagsprocedure Social- og Handicapudvalget. Resume Godkendelse af dagsorden for mødet den 6. februar 2023. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Social- og Handicapudvalget_2023-02-06T17:00:00+01:00_97e3b883-c614-4f68-9aa8-bfd3a0a70a5c.json"}
{"document_id": "97e3b883-c614-4f68-9aa8-bfd3a0a70a5c", "committee": "Social- og Handicapudvalget", "meeting_date": "2023-02-06T17:00:00+01:00", "section_type": "html_fragment", "section_title": "Besøg på Bugtskolen", "case_number": "23-001517", "agenda_index": 1, "text": "Beslutning Orienteringen blev taget til efterretning. Fremstilling Sagsprocedure Social- og Handicapudvalget. Resume Social- og Handicapudvalget besøger Bugtskolen. Indstilling Administrationen indstiller, at udvalget tager besøget på Bugtskolen til efterretning. Sagsbeskrivelse Bugtskolen er organisatorisk en del af Center for Børn- og Familier i Greve Kommune. Bugtskolen er en specialskole for elever fra 0.-10. klassetrin. Skolen tilbyder derudover både SFO- og klubtilbud. Alle elever modtager vidtgående specialundervisning efter folkeskolelovens §20 stk. 2. Skolen arbejder gennem en helhedspræget og tværfaglig indsats på at udvikle børnenes kompetencer og selvhjulpenhed, så de på sigt kan begå sig og klar sig så godt som muligt i deres kommende ungdoms- og voksentilværelse. Skolen giver specialundervisning til børn med generelle indlæringsvanskeligheder, der kan være kombineret med tale- og sprogvanskeligheder, ADHD og problematikker inden for det autistiske spektrum, socio-emotionelle vanskeligheder samt fysiske funktionsnedsættelser. I skoleåret 202/2021 havde skolen 65 elever fordelt på 8 grupper. Grupper var dels sammensat efter børnenes alder, dels efter deres undervisningsmæssige behov/funktionsniveau og deres indbyrdes relationer. Grupperne undervisning af faste team af medarbejdere. Alle elever arbejder ud fra en individuel elevplan. På en årlig elevkonference fastsætter medarbejderne i fællesskab med forældrene læringsmål for hvert enkelt barn. De fastsatte læringsmål er synlige gennem hele barnets dag på Bugtskolen - både for skole- og fritidsdelen. På Bugtskolen møder man et udviklingsorienteret, engageret personale, bestående af lærere, pædagoger og pædagogiske assistenter, der tænker læring i et bredt perspektiv. Der vægtes teamarbejde højt og gives plads til at forskellig faggruppers kompetencer sættes i spil, således at eleverne udvikles på alle områder. Der er desuden tilknyttet 2 psykologer, en talepædagog, en specialpædagogisk konsulent og tre fysioterapeuter til skolen.", "source_path": "data/greve/raw_dagsordener/Social- og Handicapudvalget_2023-02-06T17:00:00+01:00_97e3b883-c614-4f68-9aa8-bfd3a0a70a5c.json"}
{"document_id": "97e3b883-c614-4f68-9aa8-bfd3a0a70a5c", "committee": "Social- og Handicapudvalget", "meeting_date": "2023-02-06T17:00:00+01:00", "section_type": "html_fragment", "section_title": "Social- og Handicappolitik 2023-2026, 2. udkast til udsendelse i høring", "case_number": "23-000976", "agenda_index": 2, "text": "Beslutning Udvalget godkendte 2.udkast med den bemærkning at under overskriften ”Aktiv borgerinddragelse” at formuleringen ”at flere borgere og pårørende oplever sig inddraget i deres sag” ændres til ”at borgere og pårørende oplever sig inddraget i deres sag” samt under ønsket effekt ”flere borgere oplever sig inddraget” ændres til flere borgere oplever sig inddraget og mødt i sagsbehandlingen” under overskriften ”Helhedsorienterede indsatser” indsættes ønskede effekter med ”flere borgere oplever enklere processer og velkoordinerede indsatser\" Fremstilling Sagsprocedure Social- og Handicapudvalget. Resume Sagen indeholder 2. udkast til Social- og Handicappolitik 2023-2026 til godkendelse med henblik på at sende politikken i høring. Politikken er tilrettet på baggrund af Social- og Handicapudvalgets drøftelse af 1. udkast til politikken ved udvalgets møde den 9. januar 2023. Indstilling Administrationen indstiller, at udvalget godkender 2. udkast til Social- og Handicappolitik 2023-2026 som efterfølgende sendes i høring. Sagsbeskrivelse Social- og Handicapudvalget drøftede 1. udkast til Social-og Handicappolitikken ved udvalgets møde den 9. januar 2023 og med bemærkninger om at: At det til næste version af politikken fremgår hvad målet skal være Lavere lixtal – svært at læse og forstå Hvilke handlinger bliver der som følge af politikken og hvordan bliver der lavet opfølgninger til udvalget Hvilke mål bliver der sat og hvordan når vi dem Hvordan bliver borgeren sat i centrum for indsatsen Indenfor de overskrifter der fremgår, skal det være tydeligere, hvor udvalget gerne vil dykke yderligere ned Få samlet teksten op i bullets, så det fremgår hvad indholdet fører til Ovenstående bemærkninger er indarbejdet i 2. udkast til politikken. De væsentligste ændringer er: Formål og ambition med politikken er tydeliggjort Teksten er blevet gennemskrevet, for at gøre den mere læsevenlig og nemmere at forstå Borgeren er sat i centrum i højere grad Teksten er samlet op i bullets Der er lavet mindre ændringer i temaoverskrifterne, så de i højere grad afspejler indholdet i teksten Temaerne i Social- og Handicappolitikken er forsat følgende: Fællesskaber og aktiviteter Vellykkede overgange Aktiv borgerinddragelse Helhedsorienterede indsatser Ønskede effekter: Politikken indeholder tre ønskede effekter, der sætter retning for arbejdet på social- og handicapområdet i Greve Kommune: Flere borgere har mulighed for at indgå i et meningsfuldt fællesskab. Flere borgere oplever at kunne mestre, de overgange de har. Flere borgere oplever sig inddraget Fra politik til indsatser Byrådet vedtog den 4. juni 2022 vision for Greve Kommune - “Naturligvis Greve – gennem helhedssyn og fællesskaber”. Formålet med Social- og Handicappolitikken er at bidrage til at indfri visionen og at give en fælles ramme for arbejdet med borgere med handicap, sociale eller psykiske udfordringer i Greve kommune. Politikken er skrevet med fokus på Greve Kommunes udfordringer på området og ud fra de ønsker til effekter, som Social- og Handicapudvalget har fremsat. Politikken er overordnet og beskriver ikke konkrete handlinger eller indsatser, der skal til for at opnå de ønskede effekter. En ønsket effekt er en overordnet formulering af et mål eller et særligt fokus, som kobler Greve Kommunes vision og politikker til de handlinger og indsatser, der skal arbejdes med. Politikken følges op af beskrivelser af, hvordan Greve Kommune i samspil med relevante aktører vil arbejde med at udmønte politikken og opnå de ønskede effekter for borgerne. Administrationen forelægger en sag om dette i første halvår af 2023. Høring Greve Kommunes otte borgerrettede politikker sendes, efter godkendelse i de respektive fagudvalg, i høring i administrationens MED udvalg og hos de høringsberettigede parter. Høringsperioden løber fra den 10. februar til den 17. marts. Efter høringsperioden vil administrationen tilrette politikkerne i henhold til kommentarerne, og de endelige udkast vil blive lagt op til godkendelse på de respektive fagudvalg i april 2023. Alle høringssvar vil indgå som bilag. Alle politikker bliver lagt op til endelig godkendelse i byrådet den 15. maj 2023. Økonomiske konsekvenser Sagen har ingen økonomiske konsekvenser. Kommunikation 2. udkast til Social- og Handicappolitik 2023-2026 sendes i høring i Handicaprådet og i MED-organisationen. Tidsplan Dato Proces 6. februar 2023 2.behandling i fagudvalg 10. februar- 17. marts 2023 Høringsperiode 24. april 2023 3.behandling i fagudvalg 15. maj 2023 Endelig godkendelse af de otte borgerettede politikker i byrådet", "source_path": "data/greve/raw_dagsordener/Social- og Handicapudvalget_2023-02-06T17:00:00+01:00_97e3b883-c614-4f68-9aa8-bfd3a0a70a5c.json"}
{"document_id": "97e3b883-c614-4f68-9aa8-bfd3a0a70a5c", "committee": "Social- og Handicapudvalget", "meeting_date": "2023-02-06T17:00:00+01:00", "section_type": "html_fragment", "section_title": "Sundheds- og Psykiatripolitik 2023-2026, 2. udkast til udsendelse i høring", "case_number": "22-015114", "agenda_index": 3, "text": "Beslutning 2. udkast af Sundheds- og psykiatripolitikken tages til efterretning. Fremstilling Sagsprocedure Sundheds- og Omsorgsudvalget og Social- og Handicapudvalget. Resume Sagen indeholder 2. udkast til Sundheds- og Psykiatripolitik 2023-2026 til godkendelse med henblik på at sende politikken i høring. Politikken er tilrettet på baggrund af Sundheds- og Omsorgsudvalgets drøftelse af 1. udkast til politikken ved udvalgets møde den 9. januar 2023. Indstilling Administrationen indstiller, at Sundheds- og Omsorgsudvalget godkender 2. udkast til Sundheds- og Psykiatripolitik 2023-2026, som efterfølgende sendes i høring. Sagsbeskrivelse Sundheds- og Omsorgsudvalget drøftede 1. udkast til Sundheds- og Psykiatripolitikken ved udvalgets møde den 9. januar 2023, hvor udvalget havde en række bemærkninger til udkastet. På baggrund af disse har administrationen lavet følgende ændringer til 2. udkast til Sundheds- og Psykiatripolitik 2023-2026: Tilføjet afsnit om psykiatriområdet i afsnittet Formandens forord Antal ensomme yngre og ældre borgere i Greve Kommune er specificeret i afsnittet \"En vej ud af ensomhed\" Psykiatriområdet har fået en større vægt i afsnittet om Børn og unge Det er tydeliggjort, at Greve Kommune har fokus på det tværsektorielle samarbejde, og at den rehabiliterende tilgang er et pejlemærke for den samlede udvikling Øget brug af borgernær teknologi er tilføjet Et nyt afsnit om Borgere med psykiske udfordringer er tilføjet En række tekstnære og sproglige rettelser er foretaget. Temaerne i Sundheds og Psykiatripolitikken er følgende: Det nære sundhedsvæsen Sammenhæng i forløb Børn og unge Voksne og pensionister Ældre – borgere over 65 år, der er visiteret til hjemmepleje eller bor på et plejecenter En vej ud af ensomhed Borgere med psykiske udfordringer Ønskede effekter Administrationen foreslår tre ønskede effekter, der sætter retning for arbejdet på sundheds- og psykiatriområdet i Greve Kommune: Flere borgere oplever at mestre deres kroniske sygdom Flere borgere har mulighed for at søge råd indenfor forebyggelse af KRAMS-faktorerne Flere borgere med psykiske problemer oplever at kunne mestre sine udfordringer Fra politik til indsatser Byrådet vedtog den 4. juni 2022 vision for Greve Kommune - “Naturligvis Greve – gennem helhedssyn og fællesskaber”. Formålet med Sundheds- og Psykiatripolitikken er at bidrage til at indfri visionen og at give en fælles ramme for arbejdet med borgerne i Greve kommune. Politikken er skrevet med fokus på Greve Kommunes udfordringer på området og ud fra fokuspunkter som Sundheds- og Omsorgsudvalget har fremsat. Politikken følges op af beskrivelser af, hvordan Greve Kommune i samspil med relevante aktører vil arbejde med at udmønte politikken og opnå de ønskede effekter for borgerne. Administrationen forelægger en sag om dette i første halvår af 2023. Høring Greve Kommunes otte borgerrettede politikker sendes, efter godkendelse i de respektive fagudvalg, i høring i administrationens MED udvalg og hos de høringsberettigede parter. Høringsperioden løber fra den 10. februar til den 17. marts. Efter høringsperioden vil administrationen tilrette politikkerne i henhold til kommentarerne, og de endelige udkast vil blive lagt op til godkendelse på de respektive fagudvalg i april 2023. Alle høringssvar vil indgå som bilag. Alle politikker bliver lagt op til endelig godkendelse i byrådet den 15. maj 2023. Økonomiske konsekvenser Sagen har ingen økonomiske konsekvenser. Kommunikation 2. udkast til Sundheds- og Psykiatripolitik 2023-2026 sendes i høring i Seniorrådet og i MED-organisationen. Tidsplan Dato Proces 6. februar 2023 2.behandling i fagudvalg 10. februar- 17. marts 2023 Høringsperiode 24. april 2023 3.behandling i fagudvalg 15. maj 2023 Endelig godkendelse af de otte borgerettede politikker i byrådet Sagens forløb 06-02-2023 Sundheds- og Omsorgsudvalget Godkendt.", "source_path": "data/greve/raw_dagsordener/Social- og Handicapudvalget_2023-02-06T17:00:00+01:00_97e3b883-c614-4f68-9aa8-bfd3a0a70a5c.json"}
{"document_id": "97e3b883-c614-4f68-9aa8-bfd3a0a70a5c", "committee": "Social- og Handicapudvalget", "meeting_date": "2023-02-06T17:00:00+01:00", "section_type": "html_fragment", "section_title": "Boligfællesskabet Freyas Kvarter 40-42, ændring af målgruppe", "case_number": "23-000974", "agenda_index": 4, "text": "Beslutning Punkt 1-3 anbefales. Udvalget har taget Danske Handicaporganisationer-siden i Handicaprådets høringssvar til efterretning med den bemærkning om løbende at være opmærksom på målgrupper og behov. Fremstilling Sagsprocedure Sundheds- og Omsorgsudvalget , Social- og Handicapudvalget , Økonomiudvalget og Byrådet. Resume Boligfællesskabet Freyas Kvarter 40-42 har siden 2011 været for borgere med kognitive begrænsninger. Administrationen anbefaler at ændre målgruppen til borgere med psykiske og/eller sociale vanskeligheder. Ændringen betyder, at kommunen bedre kan imødekomme den aktuelle efterspørgsel og samtidig opnå en besparelse. Indstilling Administrationen indstiller, 1. at m ålgruppe n for Freyas Kvarter 40-42 ændres til b orgere med psykiske og/eller sociale vanskeligheder , og at borgere i den nye målgruppe kan visiteres til og flytte ind i de ledige boliger i løbet af 2023, når det er praktisk muligt 2. at budgettet til Akuttilbuddet under Sundheds- og Omsorgsudvalget forhøjes med 0,250 mio. kr. i 2023 og 0,500 mio. kr. i 2024 og frem, finansieret af en reduktion af budgettet til eksterne botilbud under Social- og Handicapudvalget 3. at budgettet til køb af eksterne botilbud under Social- og Handicapudvalget reduceres med yderligere 0,725 mio. kr. i 2023 og 1,450 mio. kr. i 2024 og frem svarende til den samlede nettobesparelse af forslaget, og at de frigjorte midler anvendes til at udmønte en del af rammebesparelsen på 1,500 mio. kr. vedrørende handleplan for bæredygtig faglig og økonomisk udvikling på det specialiserede voksenområde Sagsbeskrivelse Boligfællesskabet Freyas Kvarter 40-42 rummer fem boliger, og har siden 2011 været for borgere med kognitive begrænsninger. Boligfællesskabet er en del af tilbudsviften i Pædagogisk Psykiatrisk Vejledningscenter. Der har igennem nogle år været både administrative og politiske overvejelser om at ændre boligfællesskabets målgruppe, fordi behov og efterspørgsel har ændret sig. Sagen om en ny målgruppe i Freyas Kvarter 40-42 indgår endvidere som en af indsatserne – indsats nr. 3 – i \"Handleplan for bæredygtig faglig og økonomisk udvikling på det specialiserede voksenområde\", vedtaget af Social- og Handicapudvalget den 9. januar 2023. Det ti dligere politiske sagsforløb Det tidligere fagudvalg Social-, Sundheds-, og Psykiatriudvalget besluttede den 27. februar 2019, at der skal arbejdes videre på at ændre målgruppen i Freyas Kvarter 40-42 (som på daværende tidspunkt havde navnet Oldekolle). Udvalget besluttede samtidig, at der skulle arbejdes videre på at finde pladser på et plejecenter til de daværende fem beboere under den forudsætning, at overgang til plejecenter kun skal ske, hvis borgerne profiterer af det, og hvis de ønsker det. Social-, Sundheds- og Psykiatriudvalget behandlede sagen igen den 6. december 2021. I sagen var foreslået at ændre målgruppen til borgere med sociale og psykiske vanskeligheder med et omfattende støttebehov. På daværende tidspunkt var to af de fem boliger blevet ledige, og i sagen blev lagt op til, at indflytning af borgere i den nye målgruppe kan sættes i værk, når yderligere en bolig er blevet ledig, så der kan flytte tre nye beboere ind nogenlunde samtidig. Udvalget traf imidlertid ingen beslutning, men valgte at genoptage sagen på et senere tidspunkt. Sagsforløbet er blevet forlænget af, at to af lejlighederne i boligfællesskabet har været brugt som COVID-19 beredskabsboliger for smittede borgere med støttebehov. Aktuelt er der tre ledige boliger i boligfællesskabet, og sagen forelægges nu for både Sundheds- og Omsorgsudvalget og Social- og Handicapudvalget, da begge udvalg har ansvaret for dele af sagen og dele af økonomien. Fakta om boligfællesskabet Freyas Kvarter 40-42 Boligfællesskabet er etableret som ældreboliger efter almenboligloven, og består af fem toværelses lejligheder med eget køkken og bad. Derudover er der et fælles køkken/alrum. Størrelsesmæssigt er der tre lejligheder på ca. 69 m2 og to på ca. 81 m2. Arealet er inklusive andel af fælles køkken/alrum. Huslejen er ca. 9. 700 kr. for de store lejligheder og ca. 8. 300 kr. for de mindre lejligheder . Derudover ca. 1.300 kr. i a conto varme og el samt copydan . Beboere med nedsat fysisk eller psykisk funktionsevne og høje boligudgifter kan få forhøjet boligstøtte, afhængig af indkomst. I praksis indebærer huslejeniveauet imidlertid, at borgere på de beløbsmæssigt laveste f orsørgelsesydelser, som for eksempel kontanthjælp, ikke har råd til at bo der . Boligfællesskabets b udget er på 2,536 mio. kr., og der er personale til stede dagligt i tidsrummet kl. 8-21. Ved behov for hjælp i tidsrummet kl. 21-08 ydes denne fra Akuttilbuddet, der fysisk ligger helt tæt på. Forslag til ny målgruppe Som ny målgruppe foreslår administrationen borgere med psykiske og/eller sociale vanskeligheder. Det er borgere, hvor de psykiske og sociale vanskeligheder medfører begrænsninger i den enkelte borgers funktionsniveau i et sådant omfang, at der er behov for pædagogisk støtte. Behovet er som udgangspunkt varigt, men kan over tid variere i omfang. Typisk har borgeren en eller flere diagnoser, ligesom der kan være problemer med hjemløshed, ensomhed og tidligere misbrug. Målgruppen har behov for rammer med let adgang til pædagogisk støtte og vejledning for at klare hverdagen , og som giver mulighed for at opbygge sociale kompetencer. Administrationen anbefaler ikke en bestemt aldersgruppe for tilbuddet , men forventningen er, at borgerne sandsynligvis vil være under 40 år. Det afgørende vil være vurderingen af borgerens behov, samt hvordan borgeren passer ind i forhold til de to tilbageværende beboere i den nuværende målgruppe. Der er 4 hovedårsager til den foreslåede målgruppe: Nationale tal viser, at antallet af borgere med psykiske og sociale vanskeligheder stiger, og vil fortsætte med at stige, fordi psykiatriske diagnoser er mest udbredt blandt unge. De nationale tendenser matcher med virkeligheden i Greve. En gennemgang af referaterne fra det seneste års møder i visitationsudvalget viser således et stigende behov for boliger til netop denne målgruppe. Greve har ikke selv et tilbud om bolig, hvor målgruppen kan få den nødvendige indsats og støtte. Det betyder, at d er hver gang må visiteres til et eksternt tilbud, hvilket gør det sværere for borgeren at bevare sit lokale netværk – og som i øvrigt også typisk er dyrere for kommunen, jævnfør det efterfølgende afsnit, økonomiske konsekvenser . De fysiske rammer i Freyas Kvarter 40-42 passer godt til målgruppen. Der kan laves individuel pædagogisk støtte og vejledning i borgerens bolig og gruppevejledning i fællesrummet. Fællesrummet er samtidig velegnet til træning af sociale kompetencer, fælles madlavning og andre fælles aktiviteter. Beliggenheden helt tæt på Akuttilbuddet gør det nemt for beboerne at få hjælp i ydertimerne, når det faste personale ikke er til stede. Overgang en fra nuværende målgruppe til ny målgruppe De to nuværende beboere kan blive boende, så længe de ønsker det. Hvis forslaget om en ny målgruppe godkendes, vil der derfor være en overgangsperiode, hvor begge målgrupper bor sammen. I den overgangsperiode vil der være ekstra faglig opmærksomhed på at sikre alles beboeres trivsel. Nødvendige ændringer i boligfællesskabet s bemanding Med en ny målgruppe vil medarbejdernes opgaver i boligfællesskabet ændre sig: Fra primært at løse pleje- og omsorgsopgaver med den nuværende målgruppe til at yde socialpædagogisk støtte, træning og vejledning med den nye målgruppe. Derfor skal der tilføres flere pædagogiske kompetencer og nedjusteres i de sundhedsfaglige kompetencer. De nødvendige justeringer håndteres af ledelsen i PPV i samarbejde med de berørte medarbejdere og deres faglige organisationer. Desuden skal der ske en opnormering med 1,0 årsværk i Akutilbuddet, da borgerne i den nye målgruppe forventes at have ekstra behov for støtte i aften- og nattetimerne. Økonomiske konsekvenser Det nuværende budget til Freyas Kvarter 40-42 under Sundheds- og Omsorgsudvalgets område opskrives med 0,5 mio. kr. svarende til 1,0 ekstra årsværk i Akuttilbuddet. Opskrivning af budgettet til Akuttilbuddet finansieres gennem en nedskrivning af budgettet til køb af eksterne tilbud på Social- og Handicapudvalgets område, hvor der må forventes en reduceret udgift som følge af, at målgruppen nu kan visiteres til kommunens eget tilbud. Prisen for et sammenligneligt eksternt botilbud ligger i størrelsesorden ca. 0,6 – 0,8 mio. kr. årligt, afhængig af den konkrete borgers funktionsniveau og hvilken type botilbud, der er tale om. Når der forudsættes en gennemsnitspris på 0,650 mio. kr. årligt, vil der kunne opnås en besparelse på køb af eksterne botilbud på 1,950 mio. kr., hvoraf de 0,500 mio. kr. finansierer udvidelsen af Akuttilbuddet, jævnfør tabel nedenfor. Der er alene forudsat halv effekt i 2023. Beregnet nettobesparelse (i 1.000 kr.) 2023 2024? Merudgift til 1 , 0 årsværk i Akuttilbuddet 250 50 0 Besparelse eksterne bo tilbud (3 stk.) - 975 - 1.95 0 Samlet nettobesparelse - 7 25 -1. 4 5 0 I det vedtagne Budget 2023 (-26) indgår en rammebesparelse på 1,500 mio. kr. fra 2023 og frem vedrørende ”Handleplan for bæredygtig faglig og økonomisk udvikling på det specialiserede voksenområde”, og nettobesparelsen indstilles anvendt til at udmønte en del af denne rammebesparelse. Når der på et tidspunkt sker udlejning af alle fem boliger med den nye målgruppe, kan der sandsynligvis forventes en yderligere besparelse på køb af eksterne botilbud. Rammebesparelsen på 1,500 mio. kr. er næsten udmøntet fuldt ud i 2024 og frem, og en eventuel mereffekt vil derfor indgå i de løbende budgetopfølgninger og i budgetlægningen. Endelig skal nævnes, at Greve Kommune betaler tomgangsleje i boligfællesskabets nu tre ledige boliger med i alt ca. 28.000 kr. om måneden. Den udgift ophører, når borgere i den nye målgruppe flytter ind. Budgettet til tom g angsleje kan dog ikke reduceres, da den nuværende udgift ikke kan rummes i budgettet, men eventuelle afvigelser vil blive håndteret i de løbende b udgetopfølgninger. Kommunikation Sagen sendes t i l høring i Handicaprådet og i Lokal-MED i Pædagogisk Psykiatrisk Vejledningscenter. Begge h øringssvar medbringes til udvalgets møde. Lovgrundlag Boligfællesskabet Freyas Kvarter 40-42 er etableret i henhold til almenboliglovens §105, og driften sker i henhold til lov om social service §85. Kommunen kan selv beslutte, hvilken målgruppe der kan visiteres til at bo der. Tidsplan Beboere i den nye målgruppe kan visiteres i løbet af foråret og sandsynligvis flytte ind i perioden juni – september, afhængig af deres nuværende boligsituation. Sagens forløb 06-02-2023 Sundheds- og Omsorgsudvalget 1-3 anbefales. DH-siden i Handicaprådets høringssvar blev taget til efterretning med bemærkning om, at udvalget imødeser udviklingen på socialområdet og imødekommer de aktuelle behov.", "source_path": "data/greve/raw_dagsordener/Social- og Handicapudvalget_2023-02-06T17:00:00+01:00_97e3b883-c614-4f68-9aa8-bfd3a0a70a5c.json"}
{"document_id": "97e3b883-c614-4f68-9aa8-bfd3a0a70a5c", "committee": "Social- og Handicapudvalget", "meeting_date": "2023-02-06T17:00:00+01:00", "section_type": "html_fragment", "section_title": "Magtanvendelser på det specialiserede voksensocialområde i 2022", "case_number": "23-000973", "agenda_index": 5, "text": "Beslutning Orienteringen blev taget til efterretning. Fremstilling Sagsprocedure Social- og Handicapudvalget . Resume Hvert år udarbejdes der en orientering om indberetning af magtanvendelser på det specialiserede voksensocialområde på borgere fra Greve Kommune. Denne sag handler om indberetningerne i 2022, hvor der har været 58 indberetninger om magtanvendelser, der omhandler 14 forskellige borgere. Indstilling Administrationen indstiller, at den årlige orientering om magtanvendelser for 2022 tages til efterretning. Sagsbeskrivelse Magtanvendelse er et indgreb i selvbestemmelsesretten overfor voksne. Der er en stram lovramme for hvem der må udføre en magtanvendelse og i hvilke situationer den må bruges. Kort om magtanvendelser Medarbejderen, der udfører magtanvendelsen skal sørge for at bruge det mindst indgribende tiltag overfor borgeren. Det er essentielt, at magtanvendelsen er absolut nødvendig og at den er proportionel i forhold til det, medarbejderen prøver at opnå med indgrebet. Magtanvendelse kan eksempelvis komme i brug i situationer, hvor en borger har en udadreagerende eller selvskadende adfærd eller ved bekymring for, at borgeren ikke får opfyldt sine basale behov for omsorg i form af personlige pleje eller behandling. Alle tilfælde af magtanvendelse skal registreres og indberettes i skemaer fra Social- og Boligstyrelsen. Kommunerne er derefter forpligtet til at følge op på de magtanvendelser, der omhandler de borgere, som kommunen er ansvarlig for. Arbejdet med magtanvendelser i Greve Kommune Siden 2016 har Center for Job & Socialservice haft et skærpet fokus på magtanvendelser. Der er nedsat et fagligt magtanvendelsesudvalg som vurderer de i ndberettede magtanvendelser hver 14. dag. Det tilbud som har foretaget en indberetning orienteres herefter skriftligt om Greve Kommunes vurdering af magtanvendelsen og vurderingen registreres i borgerens sag. Tilbuddet indberetter desuden til Socialtilsyn et i de sager, hvor tilsynet har en tilsynsforpligtelse. Der er et særligt fokus på at følge op på de tilbud, der ikke har formuleret eller ikke anvender handleanvisninger i hvordan magtanvendelse forebygges . Magtanvendelserne I 202 2 er der indberettet 5 8 magtanvendelser på voksensocialområdet , de r omhandler 14 forskellige borgere og er foretaget på 13 eksterne tilbud. Det samlede antal magtanvendelser består både af de akutte og de forhåndsgodkendte magtanvendelser. De akutte magtanvendelser kan være situationer, som opstår pludseligt og hvor medarbejderen anvender magt for at forhindre skade på indbo, på borger selv eller på andre. De forhåndsgodkendte magtanvendelser er hverdagssituationer, hvor der er brug for, eksempelvis en stofsele, for at undgå at borgeren falder ud af kørestolen på sin daglige formiddagstur. Tilbuddet skal lave en månedlig indberetning af de forhåndsgodkendte magtanvendelser. Udover at se på antallet af magtanvendelser er det væsentligt at se på om magtanvendelserne er foretaget indenfor den lovmæssige ramme for magtanvendelser. M agtanvendelser udenfor den lovmæssige ramme Der blev der i 202 2 indberettet fem magtanvendelser, som Greve Kommune vurderer ikke er proportionelle i forhold til det, som tilbuddet forsøger at opnå med magtanvendelserne eller hvor der ikke anvendes det mindst indgribende tiltag overfor borgeren . Greve Kommune har informeret hvert tilbud om kommunens vurdering af den konkrete magtanvendelse og har vejledt tilbuddet om regler ne for magtanvendelse med afsæt i den konkrete hændelse . Alle f orløb følges tæt og det forventes at tiltagene kan være med til forebygge brugen af magtanvendelser overfor borgeren. De fem magtanvendelser er foretaget på fire forskellige tilbud og omhandler fire borgere, heraf omhandler to magtanvendelser den samme borger. De tre af tilbuddene har bekendtgjort overfor Greve Kommune, at de vil udarbejde handleanvisninger for hvordan pågældende borger kan støttes bedst muligt, derudover har et tilbud også bekendtgjort, at de vil sammensætte et fast team som samarbejder med borgeren fremadrettet. Overfor det fjerde tilbud har Greve Kommune grundet gentagende magtanvendelser, insisteret på at tilbuddet skal tage imod et forløb i samarbejde med VISO (Den nationale videns- og specialrådgivningsorganisation). VISO yder rådgivning til fagfolk og borgere i specialiserede sager på socialområdet. Et VISO forløb kan tilføre tilbuddet grundig vejledning og støtte til at formulere konkrete handleanvisninger, som tager afsæt i den pågældende borgers behov. Lovgrundlag De relevante regler om magtanvendelser fremgår i lov om social service § 124-136. Ifølge bekendtgørelse om magtanvendelser og andre indgreb over for voksne (nr. 1239 af 22/11/2019) skal byrådet følge udviklingen af magt og andre indgreb i den personlige frihed over for borgere, som byrådet er ansvarlig for og at der udarbejdes en beretning om udviklingen en gang årligt. Økonomiske konsekvenser Sagen har ingen økonomiske konsekvenser.", "source_path": "data/greve/raw_dagsordener/Social- og Handicapudvalget_2023-02-06T17:00:00+01:00_97e3b883-c614-4f68-9aa8-bfd3a0a70a5c.json"}
{"document_id": "97e3b883-c614-4f68-9aa8-bfd3a0a70a5c", "committee": "Social- og Handicapudvalget", "meeting_date": "2023-02-06T17:00:00+01:00", "section_type": "html_fragment", "section_title": "Orientering fra formanden/gensidig orientering", "case_number": "21-014473", "agenda_index": 6, "text": "Beslutning Formanden orienterede om et forestående møde med formand og næstformand for Handicaprådet den 14. februar 2023. Det blev aftalt at administrationen til næste møde udarbejder et forslag til besøg i forbindelse med udvalgets møder. Fremstilling Sagsprocedure Social- og Handicapudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning. Sagsbeskrivelse Formanden har følgende til orientering: - Drøftelse af besøg i forbindelse med møder i Social- og Handicapudvalget fx Freyas Kvarter.", "source_path": "data/greve/raw_dagsordener/Social- og Handicapudvalget_2023-02-06T17:00:00+01:00_97e3b883-c614-4f68-9aa8-bfd3a0a70a5c.json"}
{"document_id": "97e3b883-c614-4f68-9aa8-bfd3a0a70a5c", "committee": "Social- og Handicapudvalget", "meeting_date": "2023-02-06T17:00:00+01:00", "section_type": "html_fragment", "section_title": "Huskeliste og orientering fra administrationen", "case_number": "21-013715", "agenda_index": 7, "text": "Beslutning Orienteringerne blev taget til efterretning. Fremstilling Sagsprocedure Social- og Handicapudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil den blive vedlagt som bilag. Indstilling Administrationen indstiller, at eventuelle orienteringer tages til efterretning. Sagsbeskrivelse Administrationen har følgende til orientering: Der har været afholdt møde i Lokalrådet i Greve Kommune 17.01.2023. Referater fra møderne fremgår af Greve Kommunes hjemmeside. Lokalrådet | Greve Kommune Ramme for dialog med Handicaprådet Orientering om STIME", "source_path": "data/greve/raw_dagsordener/Social- og Handicapudvalget_2023-02-06T17:00:00+01:00_97e3b883-c614-4f68-9aa8-bfd3a0a70a5c.json"}
{"document_id": "97e3b883-c614-4f68-9aa8-bfd3a0a70a5c", "committee": "Social- og Handicapudvalget", "meeting_date": "2023-02-06T17:00:00+01:00", "section_type": "html_fragment", "section_title": "Social- og Handicapudvalget - mødekalender 2023", "case_number": "21-014474", "agenda_index": 8, "text": "Beslutning Orienteringen blev taget til efterretning. Fremstilling Sagsprocedure Social- og Handicapudvalget. Resume I sagen gives et overblik over Social- og Handicapudvalgets udvalgsmøder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Mødekalenderen er vedhæftet som bilag.", "source_path": "data/greve/raw_dagsordener/Social- og Handicapudvalget_2023-02-06T17:00:00+01:00_97e3b883-c614-4f68-9aa8-bfd3a0a70a5c.json"}
{"document_id": "97e3b883-c614-4f68-9aa8-bfd3a0a70a5c", "committee": "Social- og Handicapudvalget", "meeting_date": "2023-02-06T17:00:00+01:00", "section_type": "html_fragment", "section_title": "Underskriftsark", "case_number": "21-014478", "agenda_index": 9, "text": "Fremstilling Sagsprocedure Social- og Handicapudvalget. Resume Elektronisk underskriftsark.", "source_path": "data/greve/raw_dagsordener/Social- og Handicapudvalget_2023-02-06T17:00:00+01:00_97e3b883-c614-4f68-9aa8-bfd3a0a70a5c.json"}
