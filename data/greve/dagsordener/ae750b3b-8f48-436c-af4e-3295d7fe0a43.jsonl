{"document_id": "ae750b3b-8f48-436c-af4e-3295d7fe0a43", "committee": "Kultur- og Fritidsudvalget", "meeting_date": "2024-02-07T16:30:00+01:00", "section_type": "html_fragment", "section_title": "Godkendelse af dagsorden", "case_number": "21-014482", "agenda_index": 0, "text": "Beslutning Godkendt. Afbud: Maria Witthøft Fremstilling Sagsprocedure Kultur- og Fritidsudvalget. Resume Godkendelse af dagsorden for mødet den 7. februar 2024. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Kultur- og Fritidsudvalget_2024-02-07T16:30:00+01:00_ae750b3b-8f48-436c-af4e-3295d7fe0a43.json"}
{"document_id": "ae750b3b-8f48-436c-af4e-3295d7fe0a43", "committee": "Kultur- og Fritidsudvalget", "meeting_date": "2024-02-07T16:30:00+01:00", "section_type": "html_fragment", "section_title": "Karlslunde IF foretræde for Kultur- og Fritidsudvalget", "case_number": "24-001077", "agenda_index": 1, "text": "Beslutning Orienteringen taget til efterretning. Afbud: Maria Witthøft Fremstilling Sagsprocedure Kultur- og Fritidsudvalget. Resume Karlslunde IF har foretræde for Kultur- og Fritidsudvalget i forhold til dagsordenspunkt 3. ” Henvendelse fra Karlslunde IF i forhold til afslag på ansøgning til Idræts- og Fritidspuljen 2024”. Indstilling Der træffes ikke beslutning til foretræde. Foretrædes bruges til orientering, drøftelse og dialog. Sagsbeskrivelse Kultur- og Fritidsudvalget godkendte på deres udvalgsmøde den 15. november 2023, administrationens indstilling til fordelingen af Idræts- og Fritidspuljerne for 2024, på baggrund i de politisk godkendte retningslinjer. Karlslunde IF har efterfølgende henvendt sig til administrationen i forhold til deres ansøgning ”Steel challenge til skytteafdelingen”, som ikke blev imødekommet og Karlslunde IF ønsker at Kultur- og Fritidsudvalget genovervejer deres indstilling. Økonomiske konsekvenser Sagen har ingen økonomiske konsekvenser for Greve Kommune. Øvrige forhold I mødet deltager fra Karlslunde IF: Peter Roslev, Sekretariatsleder i Karlslunde IF Repræsentant fra Karlslunde IF`s skytteafdeling", "source_path": "data/greve/raw_dagsordener/Kultur- og Fritidsudvalget_2024-02-07T16:30:00+01:00_ae750b3b-8f48-436c-af4e-3295d7fe0a43.json"}
{"document_id": "ae750b3b-8f48-436c-af4e-3295d7fe0a43", "committee": "Kultur- og Fritidsudvalget", "meeting_date": "2024-02-07T16:30:00+01:00", "section_type": "html_fragment", "section_title": "Henvendelse fra Karlslunde IF skytteafdeling i forhold til afslag på ansøgning til Idræts- og Fritidspuljen 2024", "case_number": "24-000902", "agenda_index": 2, "text": "Beslutning 1. og 2. ikke godkendt. Udvalget ønsker at efterkomme ansøgningen fra Karlslunde IF skytteafdeling. Finansieringen sker inden for udvalgets samlede budget. Afbud: Maria Witthøft Fremstilling Sagsprocedure Kultur- og Fritidsudvalget. Resume Kultur- og Fritidsudvalget godkendte på deres udvalgsmøde den 15. november 2023 administrationens indstilling til fordelingen af Idræts- og Fritidspuljerne for 2024, på baggrund i de politisk godkendte retningslinjer. Karlslunde IF har efterfølgende henvendt sig til administrationen i forhold til deres ansøgning ” Steel challenge til skytteafdelingen”, som ikke blev imødekommet og Karlslunde IF ønsker at Kultur- og Fritidsudvalget genovervejer deres indstilling. Hele budgettet for Idræts- og Fritidspuljerne i 2024 er anvendt og der vil ikke være puljemidler til at finansiere Karlslunde IF ́s ansøgning. Indstilling Administrationen indstiller, at Kultur- og Fritidsudvalget fastholder deres beslutning fra den 15. november vedr. fordeling af idræts- og fritidspuljerne. Kultur- og Fritidsudvalget fastholder deres afslag på Karlslunde IF ́s ansøgning. Sagsbeskrivelse Baggrund Kultur- og Fritidsudvalget godkendte på deres udvalgsmøde den 15. november 2023, administrationens indstilling til fordelingen af Idræts- og Fritidspuljerne for 2024. Administrationen har på denne baggrund udsendt bevillingsbreve samt udbetalt det afsatte budget. De foreninger som ikke modtog bevilling har modtaget et afslagsbrev, hvori begrundelse for afslaget på deres ansøgning står præciseret. Generelt har administrationen prioriteret ansøgninger vedrørende nye tiltag, udvikling og sikkerhed jf. de politisk godkendte retningslinjerne for idræts- og fritidspuljerne. Fordeling af rammen Rammen for puljemidler er i 2024 påvirket af tre parametre: Handicapaktiviteter De tre puljer deler ramme med tilskud til handicapaktiviteter, og sammenlagt er rammen for 2024 på 1.787.440 kr. Tilskud til handicapaktiviteter udgør 150.000 kr. Derfor er rammen for Idrætspuljen, Fritidspuljen og talent- og elitestøtte på 1.637.440 kr. i 2024. Tilbageløbsmidler Dertil skal lægges summen af tilbageløbsmidler fra 2023 på 9.223 kr. Særskilt tildeling til Tune IF På Kultur- og Fritidsudvalgsmødet den 24. maj 2023 blev fordelingen af partnerskaber med foreningerne i Greve Kommune behandlet under punkt 4. Udvalget besluttede at tildele Tune IF en toårig bevilling på 66.000 kr. årligt til projektet Faglig Fordybelse med bemærkning om, at 2024 bevillingen til Tune IF finansieres fra Idrætspuljen 2024. Derfor tildeles Tune IF særskilt 66.000 kr. fra rammen forud for fordelingen af de øvrige puljemidler. Samlet ramme Der betyder at den samlede ramme til fordeling af puljemidler var 1.580.663 kr. og dette beløb er udbetalt til de foreninger som har modtaget bevilling på deres ansøgninger. Konsekvenser ved at omgøre beslutning om afslaget til ansøgningen fra Karlslunde IF skytteafdeling. Såfremt Kultur- og Fritidsudvalget ønsker at ændre deres beslutning om at give afslag til ansøgningen fra Karlslunde IF ́s skytteafdeling er der ikke budget eller uforbrugte midler i idræts- og fritidspuljen 2024 til at dække det ansøgte beløb på 65.000 kr. Den samlede ramme på 1.580.663 er således udbetalt til foreningerne og evt. tilløbsmidler er først bekendt i september 2024 jf. idræts- og fritidspuljen retningslinjer. Administrationen anbefaler derfor at Kultur- og Fritidsudvalget, hvis de ønsker at give bevilling til denne ansøgning, at midlerne skal findes indenfor egen ramme på kultur- og fritidsområdet. Henvendelse fra Karlslunde IF Skytteafdeling Administrationen har konkret begrundet afslaget til Karlslunde IF skytteafdeling med afsæt i de politisk godkendte retningslinjerne for idræts- og fritidspuljerne, hvori det står angivet at der ikke gives støtte til ”Modernisering eller vedligehold af faciliteter”. Administrationen vurderede, at etablering af banen er et led i en modernisering af deres nuværende skyttefaciliteter. Karlslunde IF skytteafdeling mener modsat ikke at der er tale om modernisering af deres nuværende faciliteter, men en helt ny aktivitet som kræver en ny skydebane på deres nuværende faciliteter. Administrationen er enige i at steel challenge skydning vil være en ny aktivitet i Karlslunde IF skytteafdeling, men at det vurderes som en modernisering af deres nuværende skyttefaciliteter med en ny type skydebane. Lovgrundlag Folkeoplysningslovens § 6,3, Greveordningen og Kultur- og Fritidsudvalgets godkendte kriterier for Idræts- og Fritidspuljerne. Økonomiske konsekvenser Fordelingen af puljemidlerne finansieres inden for den tildelte ramme til Idræts- og Fritidspuljerne og talent- og elitestøtte i 2024 under Kultur- og Fritidsudvalgets budget. Tidsplan Tilskuddene er udbetalt i januar 2024, og der er udsendt bevillings- og afslagsbreve til foreningerne.", "source_path": "data/greve/raw_dagsordener/Kultur- og Fritidsudvalget_2024-02-07T16:30:00+01:00_ae750b3b-8f48-436c-af4e-3295d7fe0a43.json"}
{"document_id": "ae750b3b-8f48-436c-af4e-3295d7fe0a43", "committee": "Kultur- og Fritidsudvalget", "meeting_date": "2024-02-07T16:30:00+01:00", "section_type": "html_fragment", "section_title": "Kommunale ejendomme med tilhørende udearealer, overskudskapacitet - reviderede retningslinjer for udleje", "case_number": "23-013522", "agenda_index": 3, "text": "Beslutning 1.-3. Anbefales. Afbud: Maria Witthøft Fremstilling Sagsprocedure Kultur- og Fritidsudvalget, Økonomiudvalget og Byrådet. Resume Sagen beskriver reviderede retningslinjer for udleje af overskudskapacitet af kommunale ejendomme med tilhørende udendørsarealer. Formålet er at sikre, at kommercielle aktører fortsat lejer lokaler i kommunen til borgermøder, arrangementer og informationsmøder til gavn for lokalbefolkningen. Forslaget bidrager positivt til at styrke incitamentet for erhvervsdrivende til at arrangere events i Greve Kommune der kan komme lokalbefolkningen til gavn. Indstilling Administrationen indstiller: 1. at der tages stilling til ny procedure om afmeldingsfrist for lejede lokaler 2. at der tages stilling til ny procedure om tilbagebetaling af leje ved rettidig afmelding af lejet lokale 3. at de reviderede retningslinjer med opdateret takstblad godkendes. Sagsbeskrivelse Greve Kommune ejer en række ejendomme med tilhørende udendørsarealer som bruges til kommunale formål. Foreninger, skoler, klubber, SFO'er og aftenskoler har første ret til disse lokaler, men det er muligt at leje overskudskapacitet ud. Dette gør det muligt for kommercielle aktører at leje kommunale lokaler på idrætscentret, borgerhuse og skoler hvis disse ikke bliver brugt. Administrationen har gennemgået retningslinjerne for udleje af overskudskapacitet af kommunale ejendomme og tilhørende udendørsarealer for at sikre at de er relevante og opdaterede. Retningslinjerne er som udgangspunkt gode og brugbare, men indeholder ikke en procedure for afmelding af lejede lokaler og tilbagebetaling af betalt leje. Administrationen har derfor følgende forslag til at tilføje 2 ting for at gøre det mere attraktivt for kommercielle aktører at leje lokaler i kommunen: Tilføje et punkt om afmeldingsfrist på lejede lokaler Tilføje et punkt om tilbagebetaling af leje ved rettidig afmelding af lokale Afmeldingsfrist ved leje af overskudskapacitet i kommunale lokaler Administrationen anbefaler en afmeldingsfrist på 14 dage for lejede lokaler på lige vilkår som foreninger i Greve Kommune. Dette forslag sikrer transparente retningslinjer og imødegår risikoen for færre lokale virksomheder, der lejer lokaler. Tilføjelsen til retningslinjerne ses i bilag 2 \"reviderede retningslinjer\" under punkt 7. Tilbagebetaling af leje ved rettidig afmelding Administrationen anbefaler tilføjelse af en bestemmelse, der giver lejere mulighed for at få tilbagebetalt beløbet for et lejet lokale, hvis afmeldingen sker senest 14 dage før planlagte arrangement. Forslaget bidrager positivt til at styrke incitamentet for erhvervsdrivende til at arrangere events i Greve Kommune der kan komme lokalbefolkningen til gavn. Tilføjelsen til retningslinjerne ses i bilag 2 \"reviderede retningslinjer\" under punkt 7. Reviderede retningslinjer med opdateret takstblad Byrådet godkendte det nye takstblad for 2024 den 2. oktober 2023. I tabellen ses takster for udleje af kommunale lokaler for 2023 og ændringen til 2024: Takster for 2024 (kr.) 2023 2024 Bemærkning Sale under 400 m 2 – min. 1⁄2 døgn 2.085 2.184 Udlejningspris pr. halve døgn / Depositum 2.000 kr. Haller over 400 m 2 – min. 1⁄2 døgn 4.170 4.368 Udlejningspris pr. halve døgn / Depositum 4.000 kr. Haller over 800 m 2 – min. 1⁄2 døgn 8.339 8.735 Udlejningspris pr. halve døgn / Depositum 6.000 kr. Udendørsarealer under 400 m 2 – min. 1⁄2 døgn 2.085 2.184 Udlejningspris pr. halve døgn Udendørsarealer over 400 m 2 – min. 1⁄2 døgn 4.170 4.368 Udlejningspris pr. halve døgn Udendørsarealer over 800 m 2 – min. 1⁄2 døgn 8.339 8.735 Udlejningspris pr. halve døgn Lokaler over 400 m 2 fx: idrætshaller, Valhallen 365 382 Udlejningspris pr. time Lokaler under 400 m 2 fx: Aktivitetssale (Greve Idrætscenter), Gymnastiksale skoler, Sale/pejsestue/spisested Greve Borgerhus, Spisestedet (Hundige Huset) 157 164 Udlejningspris pr. time Skoler – klasseværelser og faglokaler 208 218 Udlejningspris pr. time Borgerhus – små lokaler 105 110 Udlejningspris pr. time Mødelokaler 157 164 Udlejningspris pr. time Halv kunststofgræsbane 313 328 Udlejningspris pr. time Hel Kunststofgræsbane 625 655 Udlejningspris pr. time Fodboldbaner 417 437 Udlejningspris pr. time Atletikanlæg 417 437 Udlejningspris pr. time Tennisbane 105 110 Udlejningspris pr. time Øvrige udearealer under 400 m 2 105 110 Udlejningspris pr. time Øvrige udearealer over 400 m 2 208 218 Udlejningspris pr. time Administrationen anbefaler at priserne opdateres, så de er i overensstemmelse med taksbladet for 2024. Opdatering til retningslinjerne ses i bilag 2 ”reviderede retningslinjer” i tabellen under punkt 5. Lovgrundlag Kommunalfuldmagten, forbud mod støtte til enkeltpersoner og erhvervsvirksomhed samt økonomisk ansvarlighed. Folkeoplysningslovens kapitel 6. Eliteidrætslovens §7. Konkurrencelovens §11a om konkurrenceforvridende støtte. EU-traktatens artikel 107 og 108 om statsstøtte. Økonomiske konsekvenser Det forventes ikke, at de foreslåede ændringer vil få økonomiske konsekvenser for Greve Kommune. Indtægter fra udlejning tilfalder Greve Idræts- og Fritidscenter, og anvendes til materiel og vedligeholdelsesopgaver på Greve Idræts- og Fritidscenter. Kommunikation Administrationen vil sørge for, at erhvervslivet vil blive informeret, og en nyhed vil blive offentliggjort på www.aktivigreve.dk for at sprede budskabet bredt i lokalsamfundet.", "source_path": "data/greve/raw_dagsordener/Kultur- og Fritidsudvalget_2024-02-07T16:30:00+01:00_ae750b3b-8f48-436c-af4e-3295d7fe0a43.json"}
{"document_id": "ae750b3b-8f48-436c-af4e-3295d7fe0a43", "committee": "Kultur- og Fritidsudvalget", "meeting_date": "2024-02-07T16:30:00+01:00", "section_type": "html_fragment", "section_title": "Henvendelse vedr. Spejdernes Lejr 2026", "case_number": "24-001231", "agenda_index": 4, "text": "Beslutning 1. Anbefales ikke 2. Anbefales idet, at udvalget ønsker en sag på dagsordenen senest ved udvalgets møde den 29. maj med slutevaluering af spejdernes lejr 2022. Afbud: Maria Witthøft Fremstilling Sagsprocedure Kultur- og Fritidsudvalget, Økonomiudvalget og Byrådet. Resume Sagen omhandler en henvendelse fra Roskilde Kommune og Høje-Taastrup kommune vedr. Spejdernes Lejr 2026. Kommunerne ønsker at Greve Kommune indtræder i samarbejde om afholdelse af Spejdernes Lejr i 2026 og fremadrettet. I sagen skal der træffes beslutning om, hvordan Greve Kommune skal forholde sig til henvendelsen. Indstilling Administrationen indstiller at der træffes beslutning om ét af nedenstående indstillingspunkter; Sagen henlægges og det meddeles Roskilde Kommune og Høje-Taastrup Kommune, at Greve Kommune ikke ønsker at indgå i afholdelsen af Spejdernes Lejr 2026 Anmodningen fra Roskilde Kommune og Høje-Taastrup Kommune oversendes til budgetforhandlinger for 2025. Sagsbeskrivelse Greve Kommune var medarrangør af Spejdernes Lejr 2022 sammen med Roskilde Kommune og Høje-Taastrup Kommune. Arrangementet blev afholdt i Hedeland Naturpark. Hver kommune bidrog med 4 mio. kr., og bestyrelsen for I/S Hedeland afsatte desuden 3 mio. kr. Den 17. januar 2024 modtog Greve Kommune en henvendelse fra Roskilde Kommune og Høje-Taastrup Kommune med en henstilling om, at Greve Kommune indtræder i partnerskabet om afholdelse af Spejdernes Lejr i 2026 samt yde at tilskud på samme niveau, som ved Spejdernes Lejr 2022, i alt 4 mio. kr. Henvendelsen fra Roskilde Kommune og Høje-Taastrup Kommune er vedlagt sagen som bilag. Økonomiske konsekvenser Såfremt indstillingens punkt 2 besluttes, vil der blive udarbejdet et udvidelsesforslag til budgetprocessen for Budget 2025-28.", "source_path": "data/greve/raw_dagsordener/Kultur- og Fritidsudvalget_2024-02-07T16:30:00+01:00_ae750b3b-8f48-436c-af4e-3295d7fe0a43.json"}
{"document_id": "ae750b3b-8f48-436c-af4e-3295d7fe0a43", "committee": "Kultur- og Fritidsudvalget", "meeting_date": "2024-02-07T16:30:00+01:00", "section_type": "html_fragment", "section_title": "Orientering fra formanden /gensidig orientering", "case_number": "21-014479", "agenda_index": 5, "text": "Beslutning Taget til efterretning. Afbud: Maria Witthøft Fremstilling Sagsprocedure Kultur- og Fritidsudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning . Sagsbeskrivelse Kontakt fra borgere og brugere.", "source_path": "data/greve/raw_dagsordener/Kultur- og Fritidsudvalget_2024-02-07T16:30:00+01:00_ae750b3b-8f48-436c-af4e-3295d7fe0a43.json"}
{"document_id": "ae750b3b-8f48-436c-af4e-3295d7fe0a43", "committee": "Kultur- og Fritidsudvalget", "meeting_date": "2024-02-07T16:30:00+01:00", "section_type": "html_fragment", "section_title": "Huskeliste og orientering fra administrationen", "case_number": "21-013714", "agenda_index": 6, "text": "Beslutning Taget til efterretning. Afbud: Maria Witthøft Fremstilling Sagsprocedure Kultur- og Fritidsudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil de blive vedlagt som bilag. Indstilling Administrationen indstiller, at orienteringen tages til efterretning. Sagsbeskrivelse Administrationen har følgende til orientering: - Forslag til besøgsplan for 2024. - Sammenhæng i fritidslivet, status og politisk involvering. - Status på proces for etablering af Folkeoplysningsudvalg. - Status for lokalefordeling herunder særlige ønsker som udvalget har været involveret i. - Opfølgning på forventet mindreforbrug i GIC. - Midlertidig lukning af selvbetjent åbningstid på biblioteket Byrådet besluttede den 11. december 2023 pkt. 22 at lukke delvist for selvbetjent åbningstid på Hovedbiblioteket frem til den 1. april 2024. Byrådet besluttede, at Plan- og Tryghedsudvalget skal drøfte tiltag for mere trygge rammer for ophold. Administrationen afklarer i øjeblikket mulige løsninger og har dialoger med andre kommuner, politi mv. Administrationen fremlægger en sag på udvalgets møde i marts 2024 med henblik på mulig beslutning i Byrådet i april 2024. Dette betyder, at den midlertidige lukning for selvbetjening af Hovedbiblioteket ophører pr. 1. april som besluttet den 11. december 2023. Eventuelle permanente ændringer implementeres, når Byrådet har taget beslutning herom.", "source_path": "data/greve/raw_dagsordener/Kultur- og Fritidsudvalget_2024-02-07T16:30:00+01:00_ae750b3b-8f48-436c-af4e-3295d7fe0a43.json"}
{"document_id": "ae750b3b-8f48-436c-af4e-3295d7fe0a43", "committee": "Kultur- og Fritidsudvalget", "meeting_date": "2024-02-07T16:30:00+01:00", "section_type": "html_fragment", "section_title": "Kultur- og Fritidsudvalgets mødekalender 2024", "case_number": "21-014480", "agenda_index": 7, "text": "Beslutning Taget til efterretning. Afbud: Maria Witthøft Fremstilling Sagsprocedure Kultur- og Fritidsudvalget. Resume I sagen gives et overblik over Kultur- og Fritidsudvalgets møder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Mødekalenderen er vedhæftet som bilag.", "source_path": "data/greve/raw_dagsordener/Kultur- og Fritidsudvalget_2024-02-07T16:30:00+01:00_ae750b3b-8f48-436c-af4e-3295d7fe0a43.json"}
{"document_id": "ae750b3b-8f48-436c-af4e-3295d7fe0a43", "committee": "Kultur- og Fritidsudvalget", "meeting_date": "2024-02-07T16:30:00+01:00", "section_type": "html_fragment", "section_title": "Underskriftsark", "case_number": "21-014481", "agenda_index": 8, "text": "Beslutning Afbud: Maria Witthøft Fremstilling Sagsprocedure Kultur- og Fritidsudvalget. Resume Elektronisk underskriftsark.", "source_path": "data/greve/raw_dagsordener/Kultur- og Fritidsudvalget_2024-02-07T16:30:00+01:00_ae750b3b-8f48-436c-af4e-3295d7fe0a43.json"}
