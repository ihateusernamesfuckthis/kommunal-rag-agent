{"document_id": "bba4c5c1-9ce7-46a9-8aad-0b7949f4f34b", "committee": "Beskæftigelses- og Erhvervsudvalget", "meeting_date": "2022-05-30T08:00:00+02:00", "section_type": "html_fragment", "section_title": "Godkendelse af dagsorden", "case_number": "21-014448", "agenda_index": 0, "text": "Beslutning Godkendt. Fremstilling Sagsprocedure Beskæftigelses- og Erhvervsudvalget. Resume Godkendelse af dagsorden for mødet den 30. maj 2022. Indstilling Center for Politik, Organisation & Borgerbetjening indstiller at dagsordenen godkendes.", "source_path": "data/greve/raw_dagsordener/Beskæftigelses- og Erhvervsudvalget_2022-05-30T08:00:00+02:00_bba4c5c1-9ce7-46a9-8aad-0b7949f4f34b.json"}
{"document_id": "bba4c5c1-9ce7-46a9-8aad-0b7949f4f34b", "committee": "Beskæftigelses- og Erhvervsudvalget", "meeting_date": "2022-05-30T08:00:00+02:00", "section_type": "html_fragment", "section_title": "Introduktion af Ressource- og Afklaringsteamet", "case_number": "22-006820", "agenda_index": 1, "text": "Beslutning Orienteringen blev taget til efterretning. Fremstilling Sagsprocedure Beskæftigelses- og Erhvervsudvalget. Resume Beskæftigelses- og Erhvervsu dvalget introduceres til Jobcentrets Ressource- og Afklaringsteam som varetager den beskæftigelsesrettede indsats for aktivitetsparate borgere over 30 år på kontanthjælp, re ssourceforløbs ydelse og revalidering. Introduktionen vil både give viden, indsigt og samtidig vise de udfordringer og potentialer, som området rummer. Indstilling Center for Job & Socialservice indstiller, at orienteringen tages til efterretning Sagsfremstilling På mødet introduceres udvalget til Jobcentrets Ressource- og Afklaringsteam som varetager den beskæftigelsesre ttede indsats for aktivitetsparate borgere over 30 år på kontanthjælp, ressourceforløbsydelse og revalidering. Formålet med denne orientering er at give udvalget en indføring i sagsområderne i Ressource- og Afklaringsteamet. Udvalget får lejlighed til at drøfte og tilkendegive eventuelle øvrige ønsker til introduktion. Teamleder for Ressource- og Afklaringsteamet Nanna Nørlem Dam deltager under punktet med oplæg om området. Lovgrundlag Lov om Aktiv Socialpolitik. Lov om Aktiv Beskæftigelsespolitik. Økonomiske konsekvenser Sagen har ingen økonomiske konsekvenser.", "source_path": "data/greve/raw_dagsordener/Beskæftigelses- og Erhvervsudvalget_2022-05-30T08:00:00+02:00_bba4c5c1-9ce7-46a9-8aad-0b7949f4f34b.json"}
{"document_id": "bba4c5c1-9ce7-46a9-8aad-0b7949f4f34b", "committee": "Beskæftigelses- og Erhvervsudvalget", "meeting_date": "2022-05-30T08:00:00+02:00", "section_type": "html_fragment", "section_title": "Forretningsmæssig investering med henblik på at nedsætte den gennemsnitlige varighed af jobafklaringsforløb", "case_number": "22-006740", "agenda_index": 2, "text": "Beslutning Orienteringen blev taget til efterretning Udvalget beslutter punkt a. Fremstilling Sagsprocedure Beskæftigelses- og Erhvervsudvalget. Resume Byrådet vedtog for budget 2021 og 2022 en intensiveret indsats for borgere i jobafklaringsforløb med henblik på, at nedbringe den gennemsnitlige varighed af jobafklaringsforløbende og hermed reducerer kommunes udgifter til ydelser til borgere i jobafklaringsforløb. Coronakrisen har imidlertid gjort at der ikke for 2021 kan udledes nogen dokumenterbar effekt af tiltaget. Der skal i sagen træffes beslutning om, hvordan den intensiverede indsats skal håndteres fremadrettet. Indstilling Center for Job & Socialservice indstiller, 1. at den foreløbige orientering om intensiveret indsats for borgere i jobafklaringsforløb med henblik på at nedbringe den gennemsnitlige varighed af jobafklaringsforløbene, tages til efterretning. 2. at der tages stilling til, hvad der skal ske med den intensiverede indsats overfor borgere i jobafklaringsforløb fremadrettet ved enten, a. at henlægge sagen eller b. at oversende et ønske om, at forlænge indsatsen til også at gælde 2023, til budgetforhandlingerne som et udvidelsesforslag. Sagsbeskrivelse Byrådet vedtog i forbindelse med budget 2021-2024 en styrket indsats overfor borgere i jobafklaringsforløb, som en forretningsmæssig investering, for årene 2021 og 2022. Formålet med investeringen er, gennem en styrket sagsbehandling og hyppigere kontakt med borgere i jobafklaringsforløb, at nedbringe den gennemsnitlige varighed af jobafklaringsforløbet. Der blev for 2021 og 2022 bevilget et ekstra årsværk til indsatsen svarende til en merbevilling på 500.000 kr. i hvert af årene 2021 og 2022. Forventningen var/er at den gennemsnitlige varighed af jobafklaringsforløbene skal falde med to uger. Ved 156 helårspersonen på jobafklaringsforløb, som der var i 2019, vil de to færre uger af jobafklaringsforløbene give en kommunal netto mindreudgift til ydelser på årligt knapt 1.2 mio.kr. Jobafklaringsforløb tilbydes sygemeldte som har været sygemeldt i 22 uger, og som ved revurderingstidspunktet ved 22. uge fortsat er uarbejdsdygtig, men hvor der ikke kan ske forlængelse af retten til sygedagpenge efter en af de syv dispensationsmuligheder, der findes for at få forlænget sygedagpengeretten. De typiske dispensationsmuligheder i henhold til Sygedagpengeloven er, at den sygemeldte venter på eller er under lægelig behandling og det forventes indenfor en tidsperiode, at den sygemeldte får genskabt sin arbejdsdygtighed. Eller at den sygemeldte skal igennem et afklarende forløb for at afdække arbejdsevnen, eller at sagen skal forelægges kommunen rehabiliteringsudvalg med henblik på at træffe beslutning om ressourceforløb, fleksjob eller førtidspension. Under jobafklaringsforløbet får borgeren ressourceforløbsydelse som udgør 60 % af den maksimale sygedagpengetakst. Et jobafklaringsforløb kan være på op til to år, med yderligere mulighed for forlængelse i to år. Jobafklaringsforløbet skal være individuelt tilpasset, tværfagligt og helhedsorienteret med udgangspunkt i borgerens forudsætninger og behov herunder helbredstilstand. Udover beskæftigelsesrettede indsatser kan et jobafklaringsforløb også bestå af indsatser, der kan stabilisere og forbedre personens fysiske, psykiske og sociale tilstand med henblik på at understøtte, at personen kan deltage i beskæftigelsestilbud. Coronakrisens indvirkning på jobafklaringsforløb. Da Corona-krisen satte ind i marts 2020, blev det fra april 2020, ved en midlertidig lovændring ikke muligt at visitere sygemeldte som ikke opfyldte sygedagpengelovens forlængelsesmuligheder til et jobafklaringsforløb. Disse skulle i stedet forblive på sygedagpenge. Denne midlertidige ændring blev forlænget af flere omgange, og først fra juli 2021 blev det igen muligt at visitere til jobafklaringsforløb. Herudover har der grundet Corona-krisen i store dele af 2020 og 2021 været en suspension af den aktive beskæftigelsesindsats. Dette har samlet ført til at Jobcentret først hen over efteråret 2021 har kunnet fokusere på den styrket indsats for borgere i jobafklarings forløb. Herfor er det ikke muligt for nuværende, at konkludere om den forretningsmæssige investering for 2021 og 2022 har givet det udbytte, som var forventningen til den styrkede indsats. Den ekstra ressource som blev bevilget til den styrkede indsats, har derfor i dele af 2021 været brugt til indsatsen for langtidssygemeldte, da antallet af langtidssygemeldte under Corona-krisen er steget markant, blandt andet fordi der ikke har kunnet visiteres til jobafklaringsforløb I nedenstående tabel fremgår udviklingen af den gennemsnitlige varighed af jobafklaringsafklaringsforløb i hele landet og Greve i årene 2018-2021. Gennemsnitlig varighed af jobafklaringsforløb Som det fremgår af tabellen, sker der en stor stigning i den gennemsnitlige varighed af jobafklaringsforløbene i 2020 i såvel hele landet som i Greve Kommune, hvilket skyldes at der ikke fra april 2020 har kunnet visiteres til jobafklaringsforløb. I 2020 er det derfor kun de længevarende jobafklaringsforløb der figurer i beregningen, da der ikke har kunnet visiteres nye til jobafklaringsforløb. I 2021 hvor der sker et stort fald i den gennemsnitlige varighed er det det omvendte der gør sig gældende. Dette fordi, at der i løbet af 2021 er en del af de længevarende jobafklaringsforløb der er blevet afsluttet, og at der er kommet nye til i andet halvår af 2021, hvor det igen blev muligt at visitere til jobafklaringsforløb. Det har derfor i 2021 betydet et fald i den gennemsnitlige varighed af jobafklaringsforløbene. Samlet betyder ovenstående, at der ikke kan udledes nogen dokumenterbar effekt af den forretningsmæssige investering for 2021. For de første måneder af 2022 er det heller ikke muligt at udlede nogle dokumenterbare effekter. Dog viser tal i Jobindsats, er der er sket en stigning af antal borgere i jobafklaringsforløb som er i virksomhedspraktik. I februar 2018 var der 28 borgere som var i virksomhedspraktik, i februar 2019 var det 36 borgere, i februar 2020 var det 23 borgere, i februar 2021 var det 7 borgere og i februar 2022 var det 32 borgere. Tildelingen af det ekstra årsværk udløber ved udgangen af 2022, og der for nuværende ikke kan siges noget om effekter henover 2022. Med sagen skal der enten træffes beslutning om; a. at henlægge indsatsen b. at oversende et ønske om, at forlænge indsatsen til også at gælde 2023 til budgetforhandlingerne som et udvidelsesforslag. Såfremt udvalget vælger forslag a, vil dette kunne ske inden for udvalgets beslutningskompetence. Såfremt udvalget vælger forslag b, vil sagen skulle videreføres til Økonomiudvalget og Byrådet. Lovgrundlag Lov om Aktiv Socialpolitik og Lov om Aktiv Beskæftigelsesindsats Økonomiske konsekvenser Såfremt der vedtages en forlængelse af den intensiverede indsats for borgere i jobafklaringsforløb til at omfatte 2023, vil det for budget 2023-2026 for budgetåret 2023 betyde en merudgift til administration på 0,5 mio. kr. indenfor servicerammen mod et forventet mindreforbrug til ydelser til borgere i jobafklaringsforløb på netto 1.2 mio. kr. som er udenfor serviceammen. Der er vedlagt bilag, hvor der er en beskrivelse af den forretningsmæssige investering, som Byrådet vedtog for 2021 og 2022", "source_path": "data/greve/raw_dagsordener/Beskæftigelses- og Erhvervsudvalget_2022-05-30T08:00:00+02:00_bba4c5c1-9ce7-46a9-8aad-0b7949f4f34b.json"}
{"document_id": "bba4c5c1-9ce7-46a9-8aad-0b7949f4f34b", "committee": "Beskæftigelses- og Erhvervsudvalget", "meeting_date": "2022-05-30T08:00:00+02:00", "section_type": "html_fragment", "section_title": "Orientering om Beskæftigelsesministeriets rangering af kommunernes beskæftigelsesindsats for perioden 1. halvår 2021 - 2. halvår 2021", "case_number": "22-006748", "agenda_index": 3, "text": "Beslutning Orienteringen blev taget til efterretning. Fremstilling Sagsprocedure Beskæftigelses- og Erhvervsudvalget Resume Beskæftigelsesministeriet offentliggør hvert halve år en benchmarking af kommunernes resultater af beskæftigelsesindsatsen, og Beskæftigelses- og Erhvervsudvalget orienteres efterfølgende om Greves placering. Den seneste benchmarking er offentliggjort i april 2022, og vedrører perioden 1. halvår 2021 til 2. halvår 2021. Greve er rangeret som nr. 18 ud af landets 98 kommuner. I sagen orienteres om baggrunden for benchmarkingen, hvilke ydelser der indgår, og der sammenlignes med rangeringen i de tre foregående benchmarkings. Indstilling Center for Job & Socialservice indstiller, at orienteringen tages til efterretning. Sagsbeskrivelse Med den nye Lov om Aktiv Beskæftigelsesindsats fra 1. januar 2020, fik kommunerne en vis grad af frihed til at planlægge beskæftigelsesindsatsen. Et flertal i Folketinget besluttede i den sammenhæng, at der løbende skulle holdes øje med kommunernes resultater gennem den såkaldte benchmarking, som Beskæftigelsesministeriet offentliggøre hvert halve år. I benchmarkingen måles kommunerne på, hvor mange borgere den enkelte kommune har på offentlig forsørgelse, sammenlignet med det antal der forventes ud fra kommunes rammevilkår. Hvis kommunen klarer sig dårligere end rammevilkårene tilsiger, kan kommunen komme under skærpet tilsyn. I sidste ende kan det betyde, at kommunen bliver sat under administration indenfor beskæftigelsesområdet. Den aktuelle benchmarkingrapport For Greve ser tallene sådan ud: *De 90 færre helårspersoner matcher ikke med de underliggende kategorier, der tilsammen giver 100 helårspersoner færre. Forskellen må skyldes Beskæftigelsesministeriets afrundinger. Samlet set har Greve i alt 90 helårspersoner færre på offentlig forsørgelse end forventet efter vores rammevilkår. Rangeringen af alle landets kommuner fremgår af bilag 1. Udviklingen i Greves placering I nedenstående sammenholdes Greves placering i den aktuelle benchmarking med placeringen i de tre forudgående: Ses der på hele perioden under ét, har Greve forbedret placeringen både samlet og for alle tre forsørgelsesområder. Hvis der alene ses på udviklingen fra den forrige måling til den aktuelle måling, har Greve en lavere placering på A-dagpenge og en bedre placering på sygedagpenge og kontanthjælp. Den samlede placering som nummer 18 er uændret. A-dagpenge Der er siden sidst sket et fald i rangeringen fra nummer 41 til nummer 55, i denne rangering. Faldet kan skyldes, at Greve under Corona-krisen var en af de kommuner, der havde den højeste stigning i ledigheden. Den store stigning betød, at vi først hen i august/september 2021 nåede ned på en lavere ledighed end umiddelbart før Corona krisen i februar 2020. Det var 2-3 måneder senere end landsgennemsnittet, som allerede i juni 2021 var kommet ned under ledighedsniveauet før Corona. Ambitionen er, at Greve ved næste rangering fra 2. halvår 2021 til 1. halvår 2022 har forbedret sin placering. Blandt andet fordi der fra 2022 er blevet tilført to ekstra årsværk til en indsats over for langtidsledige. Sygedagpenge Der har været en fremgang i placeringen fra nummer 34 til 26 vedrørende sygedagpenge og jobafklaring. Vi kan imidlertid se, at Greve i slutningen af 2021 og begyndelsen af 2022 har haft en større stigning i sygemeldte end landsgennemsnittet, blandt andet fordi Greve har været noget hårdere ramt af Omikron varianten end landsgennemsnittet. Den udvikling kunne godt tyde på, at Greves placering vil falde i den næste rangering. Ambitionen er imidlertid at fastholde en rangering på nogenlunde samme niveau. Det skyldes, at der i 2022 er tilført et ekstra årsværk til indsatsen over for langtidssygemeldte. Kontanthjælp For kontanthjælp (omfatter kontant- og uddannelseshjælp, hjemsendelses- og overgangsydelse, revalidering, ressourceforløbsydelse og ledighedsydelse) er der sket en fremgang fra nummer 18 sidste gang til nummer 14 denne gang. I den aktuelle rangering har Greve 80 helårspersoner færre end forventet i forhold til vores rammevilkår. Ambitionen er at fastholde det lave antal af helårsmodtagere af kontantydelser. Udviklingen i forventet og faktisk antal helårspersoner på alle ydelseskategorier fra de tre forudgående målinger frem til den aktuelle måling fremgår af vedlagte bilag 2. Ses der på hele perioden under ét, har Greve forbedret placeringen både samlet og for alle tre forsørgelsesområder. Hvis der alene ses på udviklingen fra den forrige måling til den aktuelle måling, har Greve en lavere placering på A-dagpenge og en bedre placering på sygedagpenge og kontanthjælp. Den samlede placering som nummer 18 er uændret. Lovgrundlag Lov om Styring af Aktiv Beskæftigelsesindsats, Lov om Aktiv Beskæftigelsesindsats, Lov om Aktiv Socialpolitik, Lov om Arbejdsløshedsforsikring, Lov om Sygedagpenge og Barsel mv. Økonomiske konsekvenser Sagen har har ingen økonomiske konsekvenser. Tidsplan Det forventes at Beskæftigelsesministeriet i oktober/november 2022 vil offentliggøre en ny rangering for 2. halvår 2021-1. halvår 2022. Denne rangering vil blive forelagt Beskæftigelses- og Erhvervsudvalget umiddelbart herefter.", "source_path": "data/greve/raw_dagsordener/Beskæftigelses- og Erhvervsudvalget_2022-05-30T08:00:00+02:00_bba4c5c1-9ce7-46a9-8aad-0b7949f4f34b.json"}
{"document_id": "bba4c5c1-9ce7-46a9-8aad-0b7949f4f34b", "committee": "Beskæftigelses- og Erhvervsudvalget", "meeting_date": "2022-05-30T08:00:00+02:00", "section_type": "html_fragment", "section_title": "Aftaler med eksterne leverandører på beskæftigelsesområdet for forsikrede ledige og ledige der skal i fleksjob", "case_number": "21-014029", "agenda_index": 4, "text": "Beslutning Orienteringen blev taget til efterretning. Fremstilling Sagsprocedure Beskæftigelses- og Erhvervsudvalget. Resume Jobcentret har i en årrække haft aftaler med eksterne leverandører om en intensiv jobsøgningsindsats for forsikrede ledige og borgere på ledighedsydelse der skal i fleksjob. Aftalerne var med udgangspunkt i ”no cure no pay” modellen, hvor leverandørerne kun fik betaling gennem bonus ved opnåelse af beskæftigelse. Da de eksterne leverandører ikke fandt aftalerne rentable under Covid-19 krisen, indgik Jobcentret og de eksterne leverandører i stedet aftale om en delvis ”no cure no pay” model, hvor der udover bonus for de ledige der opnår beskæftigelse i tre sammenhænde måneder, også betales en ugepris. Den delvise ”No cure no pay” model blev godkendt af det tidligere Integrations-, Beskæftigelses- og Ungdomsudvalg, som samtidig ønskede en orientering ved indgåelse af nye aftaler med de eksterne leverandører. I denne sag orienteres Beskæftigelses- og Erhvervsudvalget om de indgåede aftaler i 2022. Indstilling Center for Job & Socialservice indstiller, at orienteringen tages til efterretning . Sagsbeskrivelse Foranlediget af tidligere udvalg, har Jobcentret i en årrække indgået aftaler med eksterne leverandører om en intensiv jobsøgningsindsats, for borgere på ledighedsydelse der skal i fleksjob og forsikrede ledige. De forsikrede ledige, som udvalget havde en særlig opmærksomhed på, og som blev omfattet af aftalerne var unge mellem 25-29 år og forsikrede ledige med en sammenlagt ledighed på mere end 16 måneder. Aftalerne var bonusbasseret ud fra principperne ”no cure no pay”, hvor leverandørerne kun fik betaling i form af bonus på 23.000 - 29.000 kr. hvis den ledige opnåede ordinær beskæftigelse i tre sammenhængende måneder. Under Covid-19 krisen i foråret 2020, trak leverandørerne sig fra samarbejdet, da de ikke fandt aftalerne i en ren ”no cure no pay” model rentable. I stedet ville leverandørerne indgå i et samarbejde med nedsat ugepris og bonus på 450-1450 kr. for et forløb mellem 8-13 uger, samt en bonus på mellem 5.000-14.000 kr. hvis den ledige kommer i ordinær beskæftigelse i tre sammenhængende måneder. Fordelen ved en delt betalingsmodel for de eksterne leverandører er, at de er sikret en vis betaling for deres indsats og ikke kun bliver afhængig af en bonusbetaling. For Jobcentret er denne form for aftale også mest fordelagtig, da Jobcentret hermed kan stille større krav til indhold af forløbene og hvilke løbende tilbagemeldinger Jobcentret ønsker om den enkelte ledige. Den delvise ”no cure no pay” model blev godkendt af det tidligere Integrations-, Beskæftigelses- og Ungdomsudvalg. I foråret 2022 har Jobcentret efter forudgående tilbudsanmodning, indgået aftale med tre eksterne leverandører. Jobcentret har indgået aftale med Samfocus for ledighedsydelsesmodtagere der skal i fleksjob. For de forsikrede ledige mellem 25-29 år og forsikrede ledige med en samlet ledighed på mere end 16 måneder har Jobcentret indgået aftale med Ballisager og Jobpiloterne. Aftalerne er indgået med henblik på en intensiv jobsøgningsindsats og er baseret på faste ugepriser og bonus ved ordinær beskæftigelse i tre sammenhængende måneder, herunder hvis jobbet tiltrædes senest 4 uger efter endt forløb eller hvis kontrakten er underskrevet inden tilbuddet udløber. Lovgrundlag Lov om Aktiv Beskæftigelsesindsats. Økonomiske konsekvenser Hvis den visiterede borger kommer i ordinær beskæftigelse og der udbetales bonus, er de nye aftaler prismæssigt lavere end de tidligere rene ”no cure no pay aftaler”. Omvendt vil Jobcentret have en ugepris betaling for de borgere som ikke opnår ordinær beskæftigelse. Samlet vurderes det, at de nye aftaler vil ligge på stort set samme prisniveau, som de tidligere aftaler. Kommunikation Sagen bliver forelagt for udvalget om et år med henblik på effekter af de indgåede aftaler.", "source_path": "data/greve/raw_dagsordener/Beskæftigelses- og Erhvervsudvalget_2022-05-30T08:00:00+02:00_bba4c5c1-9ce7-46a9-8aad-0b7949f4f34b.json"}
{"document_id": "bba4c5c1-9ce7-46a9-8aad-0b7949f4f34b", "committee": "Beskæftigelses- og Erhvervsudvalget", "meeting_date": "2022-05-30T08:00:00+02:00", "section_type": "html_fragment", "section_title": "Årsberetning 2021 - ErhvervsCentret Greve", "case_number": "22-006805", "agenda_index": 5, "text": "Beslutning Årsberetningen blev taget til efterretning med bemærkning om, at sagen skal videre til Økonomiudvalget og Byrådet. Fremstilling Sagsprocedure Beskæftigelses- og Erhvervsudvalget Resume ErhvervsCentret Greve skal årligt udarbejde en årsberetning, der forelægges byrådet i Greve Kommune. Indstilling Center for Politik, Organisation & Borgerbetjening indstiller, at årsberetningen tages til efterretning Sagsfremstilling ErhvervsCentret Greve skal årligt udarbejde en årsberetning, der skal forelægges byrådet i Greve Kommune. Årsberetningen indeholder beretning over institutionens virke i det forgangne år. Økonomiske konsekvenser Sagen har ingen økonomiske konsekvenser. Lovgrundlag Jævnfør vedtægterne for ErhvervsCentret Greve Tidsplan Årsberetningen forelægges byrådet i Greve Kommune efter behandling i Beskæftigelses- og Erhvervsudvalget.", "source_path": "data/greve/raw_dagsordener/Beskæftigelses- og Erhvervsudvalget_2022-05-30T08:00:00+02:00_bba4c5c1-9ce7-46a9-8aad-0b7949f4f34b.json"}
{"document_id": "bba4c5c1-9ce7-46a9-8aad-0b7949f4f34b", "committee": "Beskæftigelses- og Erhvervsudvalget", "meeting_date": "2022-05-30T08:00:00+02:00", "section_type": "html_fragment", "section_title": "Tryghed i Greve Nord - Erhvervsmentorordning", "case_number": "22-004830", "agenda_index": 6, "text": "Beslutning Udvalget ønsker ikke, at forslaget oversendes til budgetforhandlingerne, idet økonomien ikke vurderes at kunne tilvejebringes i budgetforhandlingerne. Udvalget ønsker, at der fremlægges en sag med alternative handlemuligheder for målgruppen. Fremstilling Sagsprocedure Plan- og Tryghedsudvalget, Beskæftigelses- og Erhvervsudvalget. Resume Denne sag handler om forslag til oprettelse af en Erhvervsmentorordning. Erhvervsmentorordningen er en indsats i programmet Tryghed i Greve Nord . Indstilling Administrationen indstiller, at forslag til oprettelse af en Erhvervsmentorordning indgår i de kommende budgetforhandlinger for 2023-2026, alternativt Budget 2024-2027. Sagsbeskrivelse Byrådet godkendte den 20. december 2021 indsatser i programmet Tryghed i Greve Nord . En af indsatserne var etablering af en Erhvervsmentorordning. Sagen om Erhvervsmentorordning fremlægges nu, da etablering af en Erhvervsmentorordning ikke kan finansieres gennem den afsatte bevilling til programmet Tryghed i Greve Nord . Sagen fremlægges på fagudvalgsmøder på Beskæftigelses- og Erhvervsudvalget, samt Plan- og Tryghedsudvalget med henblik på at indgå i budgetforhandlingerne for 2023-2026 eller 2024-2027. Formål og indhold i en Erhvervsmentorordning Formålet med en Erhvervsmentorordning er at give udsatte og kriminalitetstruede unge en mulighed for at stifte bekendtskab med arbejdsmarkedet, med henblik på efterfølgende uddannelse og dermed fastholdelse på arbejdsmarkedet. Ordningen indebærer, at skolesøgende unge i alderen 15-171⁄2, der på den ene eller anden måde er udsat eller på vej ind i kriminalitet, har muligheden for at søge et særligt tilpasset lønnet fritidsjob i en håndværksvirksomhed eller anden virksomhed, offentlig institution på velfærdsområdet og lignende, der har jobfunktioner der egner sig til fritidsjob. For at kunne søge et fritidsjob under Erhvervsmentorordningen, skal den unge - udover at være udsat og kriminalitetstruet - ikke være misbruger af euforiserende stoffer og ikke have psykiatriske diagnoser. Kravet til deltagerne i ordningen er desuden, at den unge passer sin skole og sit fritidsjob, samt er mødestabil. Den unge lønnes direkte af virksomheden, så der skabes en så normal arbejdssituation, hvor virksomheden eller institutionen ansætter og lønner den unge i fritidsjobbet. Til at støtte den unge i forløbet, etableres et korps af erhvervsmentorer, som er ansatte medarbejdere i virksomhederne og institutionerne. Erhvervsmentorerne vil i et nærmere aftalt antal timer af deres normale arbejdstid være mentor for den unge. Mentoren tager sig af at støtte og vejlede den unge i at være på en arbejdsplads, møde til tiden og passe sit arbejde. Da mentoren således påtager sig en opgave udover sit almindelige arbejde, og det indgår derfor i ordningen, at mentoren frikøbes i et antal timer, så virksomhedens eller institutionens økonomi ikke belastes. Til at understøtte ordningen er der brug for en konsulent, der sammen med skoler og gadeplansmedarbejdere kan visitere unge til Erhvervsmentorordningen. Ligeledes er der brug for en indsats i forhold til at lave opsøgende arbejde overfor virksomhederne og institutionerne, og indgå aftaler. Og der er brug for vejledning til virksomhederne og institutionerne i, hvordan disse bedst støtter den unge. Erhvervsmentorordning som erstatning for Jobplanet Boligorganisationerne har i et samarbejde med Greve og Køge Kommune etableret en \"Jobplanet\", hvor unge tilbydes et fritidsjob. Initiativet støttes økonomisk af A P Møller-fonden. Den økonomiske støtte fra A P Møller-fonden udløber foråret 2023, og der er derfor behov for at se på, hvilke dele af initiativet der bør forankres fremadrettet. Erhvervsmentorordningen vil i forhold til Jobplaneten have et større fokus på, at fritidsjobbet fører til at den unge fortsætter i et erhvervsuddannelsesforløb. Administrationen anbefaler derfor, at elementer fra Jobplaneten og erfaringerne fra dette arbejde forankres i regi af den foreslåede Erhvervsmentorordning. Effekten af en Erhvervsmentorordning Det er erfaringen fra andre kommuner, der har etableret lignende indsatser, at Erhvervsmentorordningen er særdeles effektfuld i forhold til den tryghedsskabende indsats. At få og bibeholde et fritidsjob under Erhvervsmentorordningen, er en stærk motiverende faktor for den unge. Erhvervsmentorordningen giver den unge mulighed for at dels at tjene sine lommepenge på lovlig vis, hvilket de fleste unge motiveres af. Og vigtigst - Erhvervsmentorordningen giver den unge en mulighed for en håndsrækning ind på arbejdsmarkedet, ved at den unge lærer at begå sig på en arbejdsplads. Erhvervsmentorordningen giver desuden ofte den unge mulighed for at blive i et uddannelsesforløb efter endt skolegang. De fleste unge vil være motiveret af at finde det rette spor for et selvforsørget voksenliv, og her vil Erhvervsmentorordningen være en særlig effektfuld indsats i forhold til at kunne hjælpe udsatte og kriminalitetstruede unge. Effekten på den tryghedsskabende indsats vil være betydelig, idet det med Erhvervsmentorordningen vil være muligt at tilbyde de unge, som borgere ofte finder utryghedsskabende på udearealer, en mulighed for anden mere perspektivrig beskæftigelse. Den umiddelbare effekt vil være, at de unge bruger tiden på fritidsjobbet i stedet for at skabe utryghed i nærområderne. Den langsigtede økonomiske effekt vil være betragtelig. Udsatte og kriminalitetstruede unge vil uden en indsats fra positive rollemodeller og tilbud om beskæftigelse, typisk ende på overførselsindkomst. For hver ung det lykkedes at få fra passiv forsørgelse til aktiv beskæftigelse som faglært vurderes det, at nettogevinsten er ca. 12,5 mio. kr. i et livsforløb fra 18 til 64 år (Kilde: CASA's analyse \"Investeringer i tidlige indsatser\"). Der er ikke opsamlet erfaringer for hvor stor en procent af de unge der investeres i, som det lykkes at få fra passiv forsørgelse til aktiv beskæftigelse, men for hver enkelt ung det lykkes at få i beskæftigelse og selvforsørgelse er business-casen positiv. Virksomhedernes situation lige nu Erfaringerne fra beskæftigelsesområdet er, at virksomhedernes situation lige nu er gunstig for implementering af en Erhvervsmentorordning. Dette gælder specielt indenfor håndværks- og velfærdsområdet, som Erhvervsmentorordningen især retter sig imod. Virksomhederne har mange ordrer og ledigheden er faldende. Samtidig er det velkendt at virksomhederne har vanskelig ved at tiltrække unge, der vil være lærlinge og tage en erhvervsuddannelse. Det vurderes derfor, at virksomhederne vil se Erhvervsmentorordningen som en oplagt mulighed for at rekruttere kommende arbejdskraft. Samarbejde med DI Udover forslaget om en Erhvervsmentorordning, er der indgået en Lokal Alliance mellem Greve Kommune og Dansk Industri per december 2021. Alliancen har til formål at få flere unge fra Greve Kommune til at vælge en erhvervsuddannelse. Målgruppen er unge der ikke er udsatte eller kriminalitetstruede, og således ikke målgruppen for Erhvervsmentorordningen. Det konkrete mål med alliancen er, at andelen af unge der søger en erhvervsuddannelse efter 9. og 10. klasse stiger, og at eleverne træffer et oplyst og reflekteret valg ud fra indsigt i egne interesser og kompetencer, efter selv at have afprøvet og mødt forskellige karriereveje. Der er desuden fokus på, at virksomhederne opnår et styrket rekrutteringsgrundlag for kvalificeret arbejdskraft, og tiltrækker flere lokale unge til de brancher, der mangler arbejdskraft. Aktørerne er Erhvervscentret Greve, Dansk Industri, skoler i Greve og Jobcenter Greve. Økonomiske konsekvenser Etablering af en erhvervsmentorordning vil kræve en investering i form af frikøb af erhvervsmentorer i det antal timer der aftales pr. mentorforløb, samt aflønning af en konsulent der skal drive og administrere ordningen, udarbejde aftaler med virksomhederne og visitere unge til ordningen. Frikøb af erhvervsmentorer foreslås at ske på almindelige overenskomstvilkår for den ansatte, og finansieres af Erhvervsmentorordningen. Fritidsjobberne lønnes ligeledes på overenskomstvilkår, men finansieres af virksomheden, der udbetaler lønnen direkte til den unge. Det forventes at Erhvervsmentorordningen med nedenstående budget vil kunne visitere og understøtte op til ca. 40-50 unge udsatte på årsbasis. Aktivitet Budget i kr. Frikøb af erhvervsmentorer i virksomheder 1.400.000 Drift og udvikling af Erhvervsmentor-ordningen 600.000 I alt 2.000.000 Ordningen kan ikke håndteres inden for rammen til Tryghed i Greve Nord, hvorfor der skal findes finansiering til ordningen. Tidsplan Godkender udvalget forslaget om oprettelse af en Erhvervsmentorordning, vil der blive udarbejdet budgetudvidelsesforslag, der kan indgå i budgetforhandlingerne for 2023-2026, alternativt Budget 2024-2027.", "source_path": "data/greve/raw_dagsordener/Beskæftigelses- og Erhvervsudvalget_2022-05-30T08:00:00+02:00_bba4c5c1-9ce7-46a9-8aad-0b7949f4f34b.json"}
{"document_id": "bba4c5c1-9ce7-46a9-8aad-0b7949f4f34b", "committee": "Beskæftigelses- og Erhvervsudvalget", "meeting_date": "2022-05-30T08:00:00+02:00", "section_type": "html_fragment", "section_title": "Tryghed i Greve Nord - Halvårs-status", "case_number": "20-010677K", "agenda_index": 7, "text": "Beslutning Orienteringen blev taget til efterretning. Fremstilling Sagsprocedure Alle fagudvalg, Økonomiudvalget og Byrådet. Resume I denne sag orienteres der om status på indsatser i programmet Tryghed i Greve Nord. Indstilling Administrationen indstiller at orienteringen tages til efterretning. Sagsbeskrivelse Den 20. december 2021 godkendte Byrådet otte indsatser der skal medvirke til at sikre et trygt Greve Nord. Indsatserne blev defineret på baggrund af et stormøde, der blev gennemført 13. september 2021. I stormødet deltog omkring 65 repræsentanter fra beboere og boligorganisationer, daginstitutioner, skoler og uddannelser, kultur og fritidsliv, politi, erhvervsliv og DSB. De besluttede indsatser fordeler sig mellem nye tiltag, og eksisterende tiltag som administrationen allerede har iværksat. De otte indsatser er: Tryghedsvandringer (Indsats 1) Tættere kobling mellem skole og fritidsliv (Indsats 2) Erhvervsmentorordning (Indsats 3) Koordineret familierettet indsats til de mest udsatte familier (Indsats 4) Kommunikationsindsats der arbejder med fortællingerne (Indsats 5) Fysisk indretning (Indsats 6) Erhvervsuddannelser (Indsats 7) Beboersammensætning (Indsats 8) Hertil kommer indsatser besluttet i forbindelse med budgetforliget for 2022-2025. Tryghedskampagne (Indsats 9) Vagter (Indsats 10) Overvågning (Indsats 11) Det indgik i indstillingerne vedr. de otte indsatser fra stormødet, samt indsatser i Budgetforlig 2022-2025, at enkelte af de foreslåede indsatser skulle afdækkes yderligere, og først iværksættes når indhold, ressourcer og effekt var forelagt det politiske niveau til beslutning. Det gælder indsatser vedr. Tryghedsvandring (Indsats 1), Erhvervsmentorordning (Indsats 3), Koordineret familierettet indsats til de mest udsatte familier (Indsats 4), Beboersammensætning (Indsats 8), Tryghedskampagne (Indsats 9), Vagter (Indsats 10) og Overvågning (Indsats 11). Sager om tryghedsvandring, erhvervsmentorordning, vagter, overvågning, tryghedskampagne og strategisk partnerskabsaftale om Almenboliglovens §63d forelægges udvalget maj 2022. I det følgende orienteres udvalg og Byråd om status på indsatserne. Indholdet i de enkelte indsatser kan læses i sag til udvalg og Byråd den 20. december 2021, og gentages derfor ikke her. Indsats nr. 1 om Tryghedsvandringer Administrationen har, på baggrund af udpegede ”hot-spots” på stormødet 13. september 2021, resultaterne af tidligere tryghedsvandringer, og dialog med Greve Nord-projektet, udarbejdet en plan for proces, deltagere og efterfølgende prioritering af indsatser. En sag om godkendelse af planen forelægges Plan- og Tryghedsudvalget den 31. maj 2022. Det indstilles til udvalget, at én tryghedsvandring gennemføres ultimo august 2022. På baggrund af input fra tryghedsvandringen, udarbejder administrationen i samarbejde med deltagerne, et forslag til udvalgets prioritering af indsatser, der kan gennemføres indenfor rammerne af budgettet. Forslaget forelægges udvalget i oktober eller november 2022, med henblik på igangsættelse primo 2023. Sagen forelægges desuden til orientering for Klima, - Teknik- og Miljøudvalget den 2. juni 2022. Indsats nr. 2 om Tættere kobling mellem skole og fritidsliv Idræts- og Fritidssekretariatet har med støtte fra TrygFonden iværksat et projekt, som har til formål at give flere børn og unge i Greve Nord et aktivt fritidsliv. Der ydes en tæt og håndholdt vejledning til børn og forældre, udarbejdes informationsmateriale samt planlægges og faciliteres foreningsaktiviteter på tværs af skolerne i Greve nord. Arbejdet foregår i tæt samarbejde med BROEN Greve, som gør det muligt at søge økonomisk støtte til kontingent og udstyr for de mest sårbare familier. Siden projektets start i august 2021 har 31 børn fået hjælp til at starte til en ny fritidsaktivitet. Derudover har BROEN Greve ydet kontingentstøtte til i alt 109 børn i hele 2021. Indsats nr. 3 om Erhvervsmentorordning Administrationen har udarbejdet et forslag til indhold i indsatsen, der forelægges Plan- og Tryghedsudvalget, samt Beskæftigelses- og Erhvervsudvalget den 31. maj 2022. I forslaget til indsats indgår det, at skolesøgende unge i alderen 15-171⁄2, der på den ene eller anden måde er på vej ind i kriminalitet, tilbydes et lønnet fritidsjob i en håndværksvirksomhed. Kravet til deltagerne i ordningen er, at den unge passer sin skole, sit fritidsjob og er mødestabil. Til at støtte den unge i forløbet, frikøbes en af virksomhedens ansatte til at være mentor for den unge. Mentoren tager sig af at støtte og vejlede den unge i at være på en arbejdsplads, møde til tiden og passe sit arbejde. Mentoren påtager sig således en opgave udover sit almindelige arbejde, og må forvente at bruge tid på opsøgende og vejledende aktiviteter. Derfor indgår det i ordningen, at mentoren frikøbes i et antal timer. På den måde belastes virksomhedens økonomi ikke. Det er erfaringen fra andre kommuner, der har etableret lignende indsatser, at Erhvervsmentorordningen er særdeles effektfuld i forhold til den tryghedsskabende indsats. Indsats nr. 4 om koordineret familierettet indsats til de mest udsatte familier Behov for indsatser er ved at blive afdækket, og status herpå vil blive forelagt udvalget i efteråret 2022. Indsats nr. 5 om Kommunikationsindsats der arbejder med fortællingerne Det var et gennemgående tema på stormødet, at den negative fortælling om Greve Nord kan forstærke følelsen af utryghed hos beboere og borgere. Greve Kommune vil derfor sætte fokus på de historier, der kan vise et nuanceret billede af livet i og omkring Greve Nord. Målgruppen for kommunikationen er de mange interessenter som bidrager til projektet, herunder bl.a. deltagerne på Stormødet, borgere og politikere i Greve Kommune. Kommunikationen kommer til at foregå ad flere kommunikationskanaler. Der er etableret en side på Greve.dk, hvor der informeres om Greve Nord, herunder indsatser og resultater, politiske beslutninger med mere. Der vil løbende blive udarbejdet opslag på Greve Kommunes facebook-side om begivenheder relateret til programmet. Og det første nyhedsbrev er sendt til de mange repræsentanter der deltog i Stormødet, - og som vi gerne vil aktivere som Greve Kommunes tryghedsambassadører i forhold til Tryghed i Greve Nord. Det er hensigten, at repræsentanterne løbende modtager nyhedsbreve om udviklingen i indsatserne, eller når nye tiltag skal udvikles eller implementeres. Indsats nr. 6 om Fysisk indretning I forhold til problemer med ræs på veje, knallerter på stier, manglende belysning ol., har Trafiksikkerhedsrådet på deres møde 9. december 2021 fået forelagt trafiksikkerhedsprojektet på Hundige Bygade og krydset Godsvej/Hundigevej, der indebærer en række sikkerhedsmæssige tiltag. Klima-, Teknik- og Miljø-udvalget godkendte på deres møde i januar 2022 anlægs-projektet. Næste møde i Trafiksikkerhedsrådet er i juni 2022, og Rådet har fortsat fokus på problematikker omkring ræs på veje, knallerter på stier og manglende belysning. Byrådet godkendte desuden i december 2021 en udmøntning af Vej- og Landskabspuljen, hvoraf der blev bevilget 370.000 kr. til de tryghedsskabende tiltag, som Tryghedsvandringen kommer til at pege på. Udmøntningen af midlerne afventer derfor gennemførelsen af tryghedsvandringen. En sag herom foreligges Klima-, Teknik- og Miljøudvalget, samt Plan- og Tryghedsudvalget i efteråret 2022. Udviklingen af Hundige Strandby fortsætter efter planen, og med realiseringen af byudviklings-projektet, kan der ses frem til et mere levende stations- og boligområde, som forventeligt vil have en positiv udvikling for trygheden i området. Indsats nr. 7 om Erhvervsuddannelser En tværgående arbejdsgruppe med repræsentation fra blandt andet Greve Erhverv, skoleområdet og jobcenteret har udarbejdet et forsalg til et samarbejde med Dansk Industri. Udkast til samarbejdsaftale forelægges politisk niveau til beslutning. Indsats nr. 8 om Beboersammensætning Vedr. beboersammensætning pegede Stormødet på at ændre kriterierne for udlejning, så det bliver muligt i højere grad at tiltrække ressourcestærke beboere. Dertil er der behov for en større udbredelse af fleksibel udlejning. For at kvalificere det kommende arbejde med at genforhandle en ny boliganvisningsaftale, forberedes et temamøde om beboersammensætning i Greve Nord, rammevilkår og handlemuligheder. Temamødet planlægges gennemført på Plan- og Tryghedsudvalgets møde i august eller september 2022. På baggrund af denne drøftelse, er det hensigten at indgå aftale med boligorganisationerne om en ny boliganvisningsaftale med virkning fra 2023. Indsats nr. 9 om Tryghedskampagne Plan- og Tryghedsudvalget har gennem foråret fået forelagt forslag til indhold og metode til gennemførelse af en tryghedsundersøgelse. Dertil kommer en tryghedskampagne, hvor der oplyses om, at borgere i Greve Nord har mulighed for at henvende sig med mistanke om snyd med sociale ydelser, social kontrol og utrygge forhold. Undersøgelse af trygheden i Greve Kommune gennemføres hen over sommeren. Resultaterne af undersøgelsen forelægges Plan- og Tryghedsudvalget i efter 2022. Resultaterne fra undersøgelsen vil danne grundlag for, sammen med repræsentanterne fra Stormødet, at fastlægge samlet plan for arbejdet med den tryghedsskabende indsats i 2023. Forslag til indhold i den besluttede tryghedskampagne forelægges Plan- og Tryghedsudvalget på udvalgets møde den 31. maj 2022. Indsats nr. 10 Vagter I Budgetforliget for 2022-2025 indgik en indsats vedr. etablering af et kommunalt vagtværn. Baggrunden for indsatsen var - på baggrund af politi-aftalen fra 2020 - et forslag fra Regeringen om at gøre det muligt for kommuner, at etablere at korps af ”tryghedsvagter”. Regeringen har dog ikke kunne nå til enighed om et kompromis med forligskredsen bag flerårsaftalen for politiet og anklagemyndigheden i 2020. Lovforslaget omhandlende forsøgsordningen udskydes derfor til næste folketingssamling, mens der sideløbende i forligskredsen arbejdes på et fælles kompromis. Regeringen planlægger i stedet at fremlægge forslag til styrket indsats mod utryghedsskabende adfærd og kriminalitet, med initiativer der skal give politiet flere beføjelser ift. at sikre et trygt byrum og natteliv. Udmøntning af indsatsen med etablering af et korps af tryghedsvagter afventer således de lovgivningsmæssige muligheder. I tryghedsvandringen vil der være fokus på at registrere særligt utrygge områder, og forslag til forbedringer vil som tidligere nævnt blive forelagt Plan- og Tryghedsudvalget. Indsats nr. 11 Overvågning I budgetforliget for Budget 2022-2025 indgik en indsats vedr. etablering af mere overvågning. Det blev aftalt, at der foretages en tilbundsgående afdækning af behovet for overvågning – sammen med Midt- og Vestsjællands Politi. Input fra Tryghedsvandringen indgår. Administrationen har sammen med Midt- og Vestsjællands Politi afdækket behovet for overvågning af udvalgte steder i Greve Kommune. Midt- og Vestsjællands Politi vurderer, at overvågningsmuligheder er til stede, hvor det efterforskningsmæssigt kan være interessant, og at der derfor ikke er behov for yderligere tiltag i forbindelse med etablering af overvågningsfaciliteter. Tryghedsvandringen kan muligvis vise et behov for yderligere overvågning. Dette vil i så fald fremgå af afrapporteringen fra tryghedsvandringen, der forelægges for Plan- og Tryghedsudvalget i oktober eller november 2022. Økonomiske konsekvenser Der blev med Budget 2021-2024 afsat årligt 800.000 kr. (i 2020-PL). I 2022 forventes der et forbrug på i alt ca. 300.000 kr. til gennemførelse af tryghedsundersøgelse. Dertil kommer et ressourceforbrug hos ledere og medarbejdere i Administrationen. Budget i kr. (2022-PL) 2022 2023 2024 2025 Tryghed i Greve Nord -810.551 -810.551 -810.551 -810.551 Indsats 1 - Tryghedsvandring 10.000 Afklares Afklares Afklares Indsats 2 - Tættere kobling mellem skole og fritidsliv 0 0 0 0 Indsats 3 - Erhvervsmentorordning 0 Afklares Afklares Afklares Indsats 4 - Koordineret familierettet indsats til de mest udsatte familier 0 Afklares Afklares Afklares Indsats 5 - Kommunikationsindsats der arbejder med fortællingerne 0 0 0 0 Indsats 6 - Fysisk indretning 0 Afklares Afklares Afklares Indsats 7 - Erhvervsuddannelser 0 0 0 0 Indsats 8 - Beboersammensætning 0 0 0 0 Indsats 9 - Tryghedskampagne 300.000 0 300.000 0 Indsats 10 - Vagter 0 0 Afklares Afklares Indsats 11 - Overvågning 0 Afklares Afklares Afklares Total -500.551 -810.551 -810.551 -810.551 Den Boligsociale helhedsplan er finansieret via rest-budgettet fra den boligsociale helhedsplan for 2017-2021 (538.777 kr.), samt en del af bevillingen til Tryghed i Greve Nord i 2021 (378.223 kr.). Det vil blive søgt om overførsel af midler fra 2022 til 2023. De overførte midler vil gøre det muligt at imødekomme de ønskede tryghedstiltag, der afdækkes i tryghedsvandringen.", "source_path": "data/greve/raw_dagsordener/Beskæftigelses- og Erhvervsudvalget_2022-05-30T08:00:00+02:00_bba4c5c1-9ce7-46a9-8aad-0b7949f4f34b.json"}
{"document_id": "bba4c5c1-9ce7-46a9-8aad-0b7949f4f34b", "committee": "Beskæftigelses- og Erhvervsudvalget", "meeting_date": "2022-05-30T08:00:00+02:00", "section_type": "html_fragment", "section_title": "Drøftelse af inddragelse i kommende politikproces", "case_number": "22-006831", "agenda_index": 8, "text": "Beslutning Udvalget ønsker at inddrage Erhvervscentrets bestyrelse og Greve/Solrød Erhverv i den nye Vækst- og Erhvervspolitik. Udvalget ønsker en mere intern proces omkring den nye beskæftigelsespolitik. Fremstilling Sagsprocedure Beskæftigelses- og Erhvervsudvalget. Resume Der ligges med sagen op til en drøftelse i udvalget af hvilken grad af inddragelse, der ønskes i forbindelse med udformningen af nye politikker på udvalgets område. Sagen hænger sammen med Byrådets godkendelse af en fælles vision for Greve Kommune den 23. maj 2022 og det videre arbejde med politikker derefter. Indstilling Administrationen indstiller; at udvalget drøfter hvilken grad af inddragelse udvalget ønsker i forbindelse med udformning af en ny beskæftigelsespolitik samt en ny vækst- og erhvervspolitik Sagsbeskrivelse Greve har en række politikker som udløber i 2022. Herefter kan det enkelte fagudvalg vælge at forlænge de eksisterende politikker eller formulere nye politikker på sit område. Politikkerne skal understøtte den fælles vision for Greve Kommune. Byrådet sætter med vedtagelsen af en fælles vision en fælles retning for Greve Kommune og viser hvad kommunens politiske ledelse på overordnet niveau ønsker sig for kommunen. Visionen kan virke retningsgivende for arbejder i fagudvalg, budgetprioriteringer og samtidig fungere ledende i forhold til det daglige arbejde i organisationen blandt medarbejderne i kommunen. Vision Naturligvis Greve – gennem helhedssyn og fællesskaber Aktivt foreningsliv Bæredygtig kommune Hverdag med indhold Velfærd i fællesskab Aktiv borgerinddragelse Beskæftigelses – og Erhvervsudvalgets område På beskæftigelsesområdet samt på erhvervsområdet er der ikke lovkrav om at kommunen udformer en kommunal politik på området. Greve Kommune har en beskæftigelsesplan som hvert år tilpasses de årlige ministermål. Beskæftigelsesministeren udmelder hvert forår et antal beskæftigelsespolitiske mål for jobcentrenes indsats for det kommende år. Ministermålene indgår i Greve Kommunes beskæftigelsesplaner og tilpasses de lokale udfordringer. Greve Kommune har to eksisterende politikker på området; Beskæftigelsespolitik 2019-2022 og Vækst- og Erhvervspolitik 2019-2022. I udformningen af Beskæftigelsespolitikken var der en lav grad af inddragelse. Vækst- og Erhvervspolitikken blev udformet med ErhvervsCenter Greve som en vigtig aktør med inddragelse virksomhedernes input. Beskæftigelses – og Erhvervsudvalgets politiske fokusområder 2022 Udvalget har allerede formuleret politiske fokusområder med ønske om at de skal indgå i de nye politikker. Der er ønske om at politikkerne er korte og præcise med konkrete målsætninger som der kan følges op på. I forhold til beskæftigelse har udvalget fokus på følgende: Alle har noget at bidrage med (plads til alle på arbejdsmarkedet) Borgere med handicap bredt forstået - fysisk og psykisk. Bedre inklusion af disse borgere bedre på arbejdsmarkedet. Adressering af manglen på arbejdskraft Særlig fokus på unge og tidlig indsats Seniorer som stadig kan bidrage I forhold til erhverv har udvalget fokus på følgende: Virksomhedernes mangel på arbejdskraft Fokus på iværksætteri – allerede fra folkeskolen Fokus på dialog og kommunikation med erhvervslivet (via ErhvervsCenter Greve) Inddragelse af borgere og medarbejde i udarbejdelsen af politikker Det er muligt at inddrage relevante aktører i tilblivelsen af politikkerne. Inddragelsen kan både være rettet mod borgere og mod faglige medarbejdere, som skal arbejde med de politiske mål og udføre indsatser i praksis. Mulighederne for inddragelse er vidtrækkende og spænder fra en lav grad af involvering gennem information og høring til en høj grad af involvering. Et eksempel på høj grad af involvering kan være borgersamlinger, hvor kommunen indsamler borgernes forslag til mål og borgernes input til formulering af de politiske mål. Der kræver væsentlige ressourcer og tidsforbrug at lave en inddragelse med høj grad af inddragelse til gengæld giver det aktørerne et højere ejerskab. Der ligges med punktet op til en drøftelse af hvilken grad af inddragelse udvalget ønsker i udformningen af de nye politikker på udvalgets område. Tidsplan Fagudvalg august – beslutning om politik og inddragelse Økonomiske konsekvense r Sagen har ingen økonomiske konsekvenser.", "source_path": "data/greve/raw_dagsordener/Beskæftigelses- og Erhvervsudvalget_2022-05-30T08:00:00+02:00_bba4c5c1-9ce7-46a9-8aad-0b7949f4f34b.json"}
{"document_id": "bba4c5c1-9ce7-46a9-8aad-0b7949f4f34b", "committee": "Beskæftigelses- og Erhvervsudvalget", "meeting_date": "2022-05-30T08:00:00+02:00", "section_type": "html_fragment", "section_title": "Budgetopfølgning 1 2022, Beskæftigelses- og Erhvervsudvalget", "case_number": "22-000026", "agenda_index": 9, "text": "Beslutning Orienteringen blev taget til efterretning. Fremstilling Sagsprocedure Beskæftigelses- og Erhvervsudvalget Resume I indeværende sag orienteres fagudvalget om indholdet i budgetopfølgning 1 2022 inden for eget udvalgsområde. Budgetopfølgning 1 2022 blev behandlet af Byrådet den 23. maj 2022. Indstilling Center for Økonomi & HR indstiller, at sagen tages til efterretning. Sagsbeskrivelse Indeværende sag skal ses i sammenhæng med den samlede budgetopfølgning 1 2022, som er udarbejdet pr. 28. februar og blev behandlet af Byrådet den 23. maj 2022. Det korrigerede budget for Beskæftigelses- og Erhvervsudvalget var pr. 28. februar 2022 på 681,3 mio. kr. Afvigelser på udvalgets område gennemgås nedenfor. Områder under Beskæftigelses- og Erhvervsudvalget Samlet set forventes der et mindreforbrug på 36,3 mio. kr. inden for udvalgets område. Langt størstedelen ligger uden for servicerammen. Inden for servicerammen Driften af Erhvervscentret ligger inden for servicerammen og forventer et mindreforbrug på 0,3 mio. kr. Mindreforbruget skyldes blandt andet, at genbesættelser af de ledige stillinger har taget noget tid, og at udgiften til løn som følge deraf har været reduceret. Uden for servicerammen Uden for servicerammen ligger overførselsudgifter, sygedagpenge og udgifter til aktivering samt aktivering af unge. Det er forventningen, at der vil være et stort mindreforbrug på overførselsudgifterne som en konsekvens af den høje beskæftigelsesgrad, både i Greve, men også på landsplan. Det er forventningen at mindreudgifterne vil indgå i midtvejsreguleringen af budgetgarantien for 2022, der er en del af Økonomiaftalen for 2023. I budget 2022 er der afsat en buffer til netop tilbagebetaling vedrørende overførselsudgifterne og det er forventningen, at det forventede mindreforbrug sammen med den afsatte buffer kan finansiere reguleringen. Den endelige regulering kendes først i løbet af juni, når Økonomiaftalen er faldet på plads. Der forventes en merudgift på 17,5 mio. kr. vedrørende sygedagpenge. Merforbruget kan henledes til, at der som følge af særlovgivning ifm. Covid-19, har været refusion af sygedagpenge fra 1. fraværsdag når fraværet skyldte Covid-19. Desuden har der været flere sygedagpengemodtagere grundet ventetider og manglende afklaring af sygdomsforløb. Det er forhåbningen at kommunen kompenseres for udgifter som følge af særloven i forbindelse med DUT-reguleringen ved Økonomiaftalen. Modsatrettet forventes mindreforbrug til aktivering. Der forventes et mindreforbrug på 6 mio. kr., hvoraf 3 mio. kr. vedrører udgifter til aktivering og 3 mio. kr. vedrører aktivering af unge som følge af lovændring med \"Arne-pension\". Alle afvigelser inden for udvalgets område kan ses i bilag 1. Rammebesparelse I hovedsagen vedr. budgetopfølgning 1, som blev behandlet på Byrådets møde den 23. maj 2022, blev det besluttet at gennemføre en rammebesparelse på 13,7 mio. kr., for at mindske presset på servicerammen for kommunen samlet set. Rammebesparelsen svarer til 1 pct. af de korrigerede budgetter inden for En Pose Penge, som omfatter institutioner og centrale afdelinger i centrene. Som udgangspunkt ligger der ikke noget af den samlede rammebesparelse på udvalgets område. Økonomiske konsekvenser Sagen har ingen selvstændig økonomiske konsekvenser, da disse ligger i bevillingssagen til budgetopfølgning 1, som blev behandlet af Byrådet den 23. maj 2022.", "source_path": "data/greve/raw_dagsordener/Beskæftigelses- og Erhvervsudvalget_2022-05-30T08:00:00+02:00_bba4c5c1-9ce7-46a9-8aad-0b7949f4f34b.json"}
{"document_id": "bba4c5c1-9ce7-46a9-8aad-0b7949f4f34b", "committee": "Beskæftigelses- og Erhvervsudvalget", "meeting_date": "2022-05-30T08:00:00+02:00", "section_type": "html_fragment", "section_title": "Orientering om årsregnskab 2021 og revisionsberetning", "case_number": "21-012582", "agenda_index": 10, "text": "Beslutning Orienteringen blev taget til efterretning. Fremstilling Sagsprocedure Alle fagudvalg. Resume Greve Kommunes årsregnskab 2021 er i april afgivet af Byrådet til revisionen, efter indstilling fra Økonomiudvalget, til gennemgang og påtegning. Dette i henhold til den kommunale styrelseslov. Økonomiudvalget og Byrådet har i maj 2022 godkendt årsregnskabet og revisionens beretning, jf. tidsplanen orienteres fagudvalgene. Årsregnskabet blev afsluttet med et godt resultat. Det samlede regnskabsresultat viser et overskud på 154,9 mio. kr. Regnskabsresultatet sammenholdt med det korrigerede budget udviser et mindreforbrug på 88,0 mio. kr. Resultatet og afvigelserne for de enkelte udvalg, er beskrevet i udvalgenes beretning i årsregnskabet. Revisionen har ikke givet anledning til forbehold, og afgiver derfor revisionspåtegning. Der er ingen revisionsbemærkninger til regnskab 2021, hvormed det er revisionens opfattelse, at regnskabet giver et retvisende billede af kommunens finansielle situation. Indstilling Center for Økonomi & HR indstiller, at orienteringen om det samlede årsregnskab 2021 og revisionens beretning tages til efterretning. Sagsbeskrivelse Hovedtallene for regnskab 2021 ser således ud: Tabel 1. Hovedtal. Kolonne a-d indeholder regnskab 2021, og kolonne e henviser til det restkorrigerede budget i 2021. Kolonne a-d :- = indtægter, + = udgifter Kolonne e, ”Rest korrigeret budget” henviser til det tilbageværende budget i 2021 hvor + = et resterende budget/mindreforbrug/merindtægt, - = merforbrug/ mindreindtægt Hovedtendenserne i Greve Kommunes samlede regnskab for 2021 er: Oprindeligt budget, tillægsbevillinger og korrigeret budget (kolonne a, b og c) Oprindeligt var der i 2021 budgetlagt med et forbrug på 6,2 mio. kr. (kolonne a). Der er i årets løb givet netto indtægtsbevillinger på i alt 73,1 mio. kr. (kolonne b). Tillægsbevillingerne indeholder bl.a. overførsler fra 2020 til 2021, kompensation for covid-19 relaterede udgifter, indtægter fra køb og salg samt renter og kursregulering. Det korrigerede budget indeholder det oprindelige budget korrigeret for årets tillægsbevillinger. Det korrigerede budget viser et overskud på 66,9 mio. kr. (kolonne c). Forbrug (kolonne d) Greve Kommunes nettoindtægter fra skatter, tilskud og udligning kan i 2021 samlet opgøres til 3.229,2 mio. kr. Nettodriftsudgifter inkl. refusioner udgør 3.079,0 mio. kr. og med 15,4 mio. kr. i indtægter fra renter og kursregulering opgøres driftsoverskuddet til 165,6 mio. kr. Af driftsoverskuddet er der finansieret nettoanlægsudgifter for i alt 10,7 mio. kr. som består af anlægsudgifter på 124,1 mio. kr. og indtægter fra køb og salg på 113,4 mio. kr. Dermed ender Greve Kommunes regnskab med et samlet overskud på 154,9 mio. kr. (kolonne d). Rest korrigeret budget (kolonne e) Kommunens positive regnskabsresultat på 154,9 mio. kr. sammenholdt med det korrigerede budget på 66,9 mio. kr., resulterer i et mindreforbrug på 88,0 mio. kr. Af mindreforbruget overføres i alt 64,5 mio. kr. til forbrug i 2022 (drift og anlæg). Drift Der skal ifølge kommunens økonomiske politik, være et driftsoverskud på mindst 90,0 mio. kr., så der er penge til anlægsinvesteringer og afdrag på lån. Denne målsætning er opfyldt i 2021, da overskuddet var på 165,6 mio. kr. Driftsoverskuddet på 165,6 mio. kr. set i forhold til det korrigerede budget på 134,8 mio. kr. genererer et mindreforbrug på 30,8 mio. kr. Af mindreforbruget på driften er der overført 9,2 mio. kr. til forbrug i 2022. Servicerammen Greve Kommune anvendte i 2021 7,4 mio. kr. mere end den korrigerede serviceramme. Dette svarer til en overskridelse på 0,3 %. I budgetopfølgning 3 var det forventningen, at servicerammen ville overskrides med 16,9 mio. kr. Forklaringen på overskridelsen af servicerammen kan i høj grad henføres til øgede udgifter ifm. Covid-19, der i 2021 er opgjort til 25,0 mio. kr. Opgøres servicerammen uden Covid-19 udgifter, ville servicerammen være overholdt med 9,9 mio. kr. Tabel 2. Opgørelse af servicerammen: - = indtægter, + = udgifter Rest serviceramme, + = mindreforbrug - = merforbrug Af nedenstående tabel fremgår regnskab 2021 og restkorrigeret budget for 2021 fordelt på udvalg. Tabel 3. Regnskab 2021 og restkorrigeret budget for 2021 fordelt på udvalg Kolonne a-d :- = indtægter, + = udgifter Kolonne e, ”Rest korrigeret budget” henviser til det tilbageværende budget i 2021 hvor + = et resterende budget/mindreforbrug/merindtægt, - = merforbrug/ mindreindtægte Greve Kommunes samlede nettodriftsudgifter udgjorde 3.079,0 mio. kr. (kolonne d), hvilket er et mindreforbrug på 26,2 mio. kr. i forhold til det korrigerede budget (kolonne e). De største mindreforbrug kan henføres til Skole- og Børneudvalget og Kultur- og Fritidsudvalget. Af mindreforbruget på 26,2 mio. kr. i forhold til korrigeret budget, er 22,0 mio. kr. på én pose penge. En af forklaringerne til mindreforbruget er, at driftsområderne i løbet af 2021 er tilført midler til finansiering af covid-19 relaterede udgifter, mens budgetterne i mindre grad er reduceret ift. det lavere aktivitetsniveau, som restriktioner på grund af Covid-19 har medført. Herudover har mangel på arbejdskraft betydet flere ledige stillinger. Yderligere forklaringer til afvigelserne på de enkelte budgetområder er specificeret i udvalgenes beretning i regnskabet. Anlæg Anlægsresultatet viser et nettoforbrug på 10,7 mio. kr. ift. et korrigeret budget på 67,9 mio. kr., og dermed et mindreforbrug/merindtægt på 57,2 mio. kr. (jf. tabel 1) Nettoforbruget på 10,7 mio. kr. består af anlægsudgifter på 124,1 mio. kr. og indtægter vedr. køb og salg af jord på 113,4 mio. kr. Af mindreforbruget /merindtægten på 57,2 mio. kr. overføres 55,3 mio. kr. til forbrug i 2022. Anlægsramme Greve Kommunes bruttoanlægsramme for 2021 var 177,8 mio. kr. Kommunens regnskab for 2021 viser et samlet forbrug indenfor anlægsrammen på 147,4 mio. kr. Dermed er Greve Kommunes andel af anlægsrammen overholdt med 30,4 mio. kr. Finansiering Af nedenstående tabel fremgår regnskab 2021 for det finansielle område. Tabel 4. Finansieringsoversigt - = indtægter, + = udgifter Regnskabsoverskuddet på 154,9 mio. kr. påvirker kassebeholdningen positivt ligesom kommunens lånoptag på 23,7 mio. kr. og den urealiserede kursgevinst på 12,4 mio. kr. påvirker også kassebeholdningen positivt. Samlet en tilgang i de likvide midler på 191,0 mio. kr. (kolonne c). De likvide midler i 2021 er anvendt til afdrag på lån med 57,8 mio. kr., og derudover 147,2 mio. kr. i øvrige finansforskydninger. Den samlede anvendelse af likvide midler er på 205,0 mio. kr. I alt er der et træk på likviditeten i 2021 på 14,0 mio. kr. (kolonne c) Finansforskydningerne på 147,2 mio. kr. i 2021 består i høj grad af nedbringelse af kortfristet gæld, herunder ekstraordinært afdrag af indefrosne feriemidler på 55,7 mio. kr. Derudover er der sket en forøgelse af tilgodehavende, som omfatter udsendte fakturaer, der mangler indbetaling for. Primo 2021 var den likvide beholdning på 335,4 mio. kr. og med et træk på den likvide beholdning på 14 mio. kr. ender den likvide ultimo beholdning på 321,4 mio. kr. (kolonne d) Likviditeten ultimo året er i høj grad påvirket af forskydninger i betalinger mellem årene. Den likvide ultimo beholdning for året, er ikke et udtryk for, hvor mange penge kommunen reelt har at arbejde med i løbet af året. Den løbende gennemsnitlige likviditet, opgjort efter kassekreditreglen, som er et gennemsnit at de seneste 365 dage, var pr. 31. december 2021 på 586,3 mio. kr. Af den gennemsnitlige likviditet på 586,3 mio. kr. er der samlet reserveret 329,8 mio. kr. til forbrug i 2022 til 2025. Revisionsberetning Greve Kommunes revision PwC har afsluttet revision af årsregnskabet for 2021. Revisionen har ikke givet anledning til forbehold, og afgiver derfor revisionspåtegning. Der er ingen revisionsbemærkninger til regnskab 2021, hvormed det er revisionens opfattelse, at regnskabet giver et retvisende billede af kommunens finansielle situation. Revisionen har blandt andet påset, at regnskabet er retvisende uden væsentlige fejlinformationer. Revisionen har pligt til at afgive revisionsbemærkning, hvis det vurderes, at eksempelvis regnskabet i væsentligt omfang ikke opfylder kravene i Indenrigs- og Boligministeriets regelsæt, eller der er disponeret i strid med gældende love og bestemmelser mv. Da der ikke er revisionsbemærkninger til regnskab 2021, er der ikke udarbejdet besvarelse til revisionsberetningen. Lovgrundlag Styrelsesloven, Regnskabsbekendtgørelsen og Indenrigs- og Boligministeriets Bekendtgørelse om kommunens budget- og regnskabsvæsen, revision mv. Økonomiske konsekvenser Sagen har ingen økonomiske konsekvenser. Kommunikation Årsregnskab 2021 offentliggøres på kommunens hjemmeside.", "source_path": "data/greve/raw_dagsordener/Beskæftigelses- og Erhvervsudvalget_2022-05-30T08:00:00+02:00_bba4c5c1-9ce7-46a9-8aad-0b7949f4f34b.json"}
{"document_id": "bba4c5c1-9ce7-46a9-8aad-0b7949f4f34b", "committee": "Beskæftigelses- og Erhvervsudvalget", "meeting_date": "2022-05-30T08:00:00+02:00", "section_type": "html_fragment", "section_title": "Orientering fra formanden/gensidig orientering", "case_number": "21-013722", "agenda_index": 11, "text": "Beslutning Der var ingen orienteringer. Fremstilling Sagsprocedure Beskæftigelses- og Erhvervsudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Center for Politik, Organisation & Borgerbetjening indstiller, at eventuelle orienteringer tages til efterretning.", "source_path": "data/greve/raw_dagsordener/Beskæftigelses- og Erhvervsudvalget_2022-05-30T08:00:00+02:00_bba4c5c1-9ce7-46a9-8aad-0b7949f4f34b.json"}
{"document_id": "bba4c5c1-9ce7-46a9-8aad-0b7949f4f34b", "committee": "Beskæftigelses- og Erhvervsudvalget", "meeting_date": "2022-05-30T08:00:00+02:00", "section_type": "html_fragment", "section_title": "Huskeliste og orientering fra administrationen", "case_number": "21-013719", "agenda_index": 12, "text": "Beslutning Orienteringen blev taget til efterretning. Fremstilling Sagsprocedure Beskæftigelses- og Ungdomsudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil den blive vedlagt som bilag. Indstilling Center for Politik, Organisation & Borgerbetjening indstiller, at eventuelle orienteringer tages til efterretning. Sagsbeskrivelse Administrationen har følgende til orientering: - Udmelding af de beskæftigelsespolitiske mål for 2023 Beskæftigelsesministeren udmelder hvert år et antal beskæftigelsespolitiske mål for jobcentrenes indsats for det kommende år. Ministermålene skal indgå i kommunernes beskæftigelsesplaner og kan tilpasses de lokale udfordringer. Beskæftigelsesministeren har for 2023 besluttet at videreføre de fem mål fra 2022, da målene kan bidrage til at skabe kontinuitet i beskæftigelsesindsatsen og dermed være med til at sætte en god retning i kommunernes beskæftigelsesplaner for 2023. De beskæftigelsespolitiske mål for 2023 er: 1. Alle ledige skal have en værdig sagsbehandling 2. Flere ledige skal opkvalificeres 3. Flere flygtninge og familiesammenførte skal være selvforsørgende 4. Flere personer med handicap skal i beskæftigelse 5. Virksomhederne skal sikres den nødvendige og kvalificerede arbejdskraft Fælles for målene er, at de alle har til formål at få flere med i arbejdsfællesskabet og dermed sikre danske virksomheder den arbejdskraft, de har behov for. Målene er ikke en udtømmende liste over fokusområder, men udvalgte og væsentlige aktiviteter, der skal arbejdes med i 2023 frem til 2024. Bilag over de beskæftigelsespolitiske mål for 2023 er vedlagt. - Drøftelse af tidspunkt for besøg i ErhvervsCentret og dialog med bestyrelsen", "source_path": "data/greve/raw_dagsordener/Beskæftigelses- og Erhvervsudvalget_2022-05-30T08:00:00+02:00_bba4c5c1-9ce7-46a9-8aad-0b7949f4f34b.json"}
{"document_id": "bba4c5c1-9ce7-46a9-8aad-0b7949f4f34b", "committee": "Beskæftigelses- og Erhvervsudvalget", "meeting_date": "2022-05-30T08:00:00+02:00", "section_type": "html_fragment", "section_title": "Beskæftigelses- og Erhvervsudvalget - mødekalender 2022", "case_number": "21-013723", "agenda_index": 13, "text": "Beslutning Orienteringen blev taget til efterretning. Fremstilling Sagsprocedure Beskæftigelses- og Erhvervsudvalget. Resume I sagen gives et overblik over Beskæftigelses- og Erhvervsudvalgets udvalgsmøder og møder i tilknytning til udvalget. Indstilling Center for Politik, Organisation & Borgerbetjening indstiller, at orienteringen tages til efterretning. Sagsbeskrivelse Kalenderen er vedhæftet som bilag.", "source_path": "data/greve/raw_dagsordener/Beskæftigelses- og Erhvervsudvalget_2022-05-30T08:00:00+02:00_bba4c5c1-9ce7-46a9-8aad-0b7949f4f34b.json"}
{"document_id": "bba4c5c1-9ce7-46a9-8aad-0b7949f4f34b", "committee": "Beskæftigelses- og Erhvervsudvalget", "meeting_date": "2022-05-30T08:00:00+02:00", "section_type": "html_fragment", "section_title": "Underskriftsark", "case_number": "21-012521", "agenda_index": 14, "text": "Fremstilling Sagsprocedure Beskæftigelses- og Erhvervsudvalget. Resume Elektronisk underskriftsark.", "source_path": "data/greve/raw_dagsordener/Beskæftigelses- og Erhvervsudvalget_2022-05-30T08:00:00+02:00_bba4c5c1-9ce7-46a9-8aad-0b7949f4f34b.json"}
