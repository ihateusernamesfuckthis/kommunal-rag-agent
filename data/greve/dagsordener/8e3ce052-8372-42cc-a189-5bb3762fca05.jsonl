{"document_id": "8e3ce052-8372-42cc-a189-5bb3762fca05", "committee": "Byråd 2022-2025", "meeting_date": "2023-01-30T19:00:00+01:00", "section_type": "html_fragment", "section_title": "Godkendelse af dagsorden", "case_number": "21-014420", "agenda_index": 0, "text": "Beslutning Dagsordenen blev godkendt. Byrådet afholdt et minuts stilhed til minde om afdøde byrådsmedlem Heidi Serny Jacobsen. Fremstilling Sagsprocedure Byrådet. Resume Godkendelse af dagsorden for møde den 30. januar 2023. Indstilling Administrationen indstiller at dagsordenen godkendes.", "source_path": "data/greve/raw_dagsordener/Byråd 2022-2025_2023-01-30T19:00:00+01:00_8e3ce052-8372-42cc-a189-5bb3762fca05.json"}
{"document_id": "8e3ce052-8372-42cc-a189-5bb3762fca05", "committee": "Byråd 2022-2025", "meeting_date": "2023-01-30T19:00:00+01:00", "section_type": "html_fragment", "section_title": "Temamøde om Budgetopfølgning 0 2023 og Benchmarkanalysen", "case_number": "23-000204", "agenda_index": 1, "text": "Beslutning Temamødet blev afholdt. Fremstilling Sagsprocedure Byrådet. Resume Der afholdes temamøde om Budgetopfølgning 0 2023 (BO0) og Benchmarkanalysen. Indstilling Der skal ikke træffes beslutning på temamødet, som skal bruges til orientering og dialog. Sagsbeskrivelse På temamødet gives en status på Budgetopfølgning 0 2023 i forhold til på nuværende tidspunkt kendte faktorer. Budgetopfølgning 0 giver et første tidligt bud på Greve Kommunes økonomiske situation i 2023, herunder forventede udfordringer i forhold til overholdelse af servicerammen og det samlede regnskabsresultat. Budgetopfølgning 0 fremlægges med henblik på at kunne iværksætte kompenserende tiltag tidligt på året og forventningen er, at Greve Kommune samlet set vil stå med en udfordring på 22,5 mio. kr. i indeværende år. Derfor fremlægges et katalog med handlemuligheder og kompenserende besparelser for i alt 22,5 mio. kr. På temamødet vil der også være en gennemgang af Benchmarkanalysen, som viser Greve Kommunes relative udgifts- og serviceniveau på i alt 14 specifikke områder set i forhold til udvalgte sammenligningskommuner, Region Sjælland og hele landet. Benchmarkanalysen skal ses som en kvalificering af de benchmark på udgiftsniveau, som bl.a. er med i ”Kend Din Kommune” publikationen og den benchmarkanalyse, som konsulentvirksomheden BDO udarbejdede for Greve Kommune i forbindelse med sidste års budgetproces. Temamødet afholdes den 30. januar 2023 fra kl. 16.00-17.00 og er opdelt i tre dele. Første del er orientering, jf. ovenfor, dernæst en aktiv pause med udvalgte plancher, hvor det vil være muligt at spørge ind til enkeltelementer ved forskellige \"arbejdsstationer\" efterfulgt af opsummering og afrunding i plenum. Øvrige forhold Udover Byrådet deltager Direktionen og centerchef Stine Basballe i temadrøftelsen.", "source_path": "data/greve/raw_dagsordener/Byråd 2022-2025_2023-01-30T19:00:00+01:00_8e3ce052-8372-42cc-a189-5bb3762fca05.json"}
{"document_id": "8e3ce052-8372-42cc-a189-5bb3762fca05", "committee": "Byråd 2022-2025", "meeting_date": "2023-01-30T19:00:00+01:00", "section_type": "html_fragment", "section_title": "Program for byrådsmødet", "case_number": "21-014419", "agenda_index": 2, "text": "Beslutning Programmet blev godkendt. Fremstilling Program for byrådsmødet: Kl. 17.30 - Lukket byrådsmøde. Kl. 19.00 - Åbent byrådsmøde.", "source_path": "data/greve/raw_dagsordener/Byråd 2022-2025_2023-01-30T19:00:00+01:00_8e3ce052-8372-42cc-a189-5bb3762fca05.json"}
{"document_id": "8e3ce052-8372-42cc-a189-5bb3762fca05", "committee": "Byråd 2022-2025", "meeting_date": "2023-01-30T19:00:00+01:00", "section_type": "html_fragment", "section_title": "Lukket: Orientering", "case_number": "21-013720", "agenda_index": 3, "text": "Orienteringen blev taget til efterretning. Byrådet ønskede et punkt på et kommende møde i ØU vedr. regeringens krav til administrative besparelser i kommunerne.", "source_path": "data/greve/raw_dagsordener/Byråd 2022-2025_2023-01-30T19:00:00+01:00_8e3ce052-8372-42cc-a189-5bb3762fca05.json"}
{"document_id": "8e3ce052-8372-42cc-a189-5bb3762fca05", "committee": "Byråd 2022-2025", "meeting_date": "2023-01-30T19:00:00+01:00", "section_type": "html_fragment", "section_title": "Lukket: Orientering fra administrationen", "case_number": "21-013712", "agenda_index": 4, "text": "Orienteringerne blev taget til efterretning. Der henvises til vedlagte bilag (lukket) med uddybende orientering om borgersag.", "source_path": "data/greve/raw_dagsordener/Byråd 2022-2025_2023-01-30T19:00:00+01:00_8e3ce052-8372-42cc-a189-5bb3762fca05.json"}
{"document_id": "8e3ce052-8372-42cc-a189-5bb3762fca05", "committee": "Byråd 2022-2025", "meeting_date": "2023-01-30T19:00:00+01:00", "section_type": "html_fragment", "section_title": "Lukket: Salg af matrikel 47 Kildebrønde By, Kildebrønde", "case_number": "22-003517", "agenda_index": 5, "text": "Byrådet godkendte Økonomiudvalgets indstilling. (F) undlod at stemme.", "source_path": "data/greve/raw_dagsordener/Byråd 2022-2025_2023-01-30T19:00:00+01:00_8e3ce052-8372-42cc-a189-5bb3762fca05.json"}
{"document_id": "8e3ce052-8372-42cc-a189-5bb3762fca05", "committee": "Byråd 2022-2025", "meeting_date": "2023-01-30T19:00:00+01:00", "section_type": "html_fragment", "section_title": "Lukket: Afslutning på udbud af Greve Main 39", "case_number": "22-011279", "agenda_index": 6, "text": "Byrådet godkendte Økonomiudvalgets indstilling.", "source_path": "data/greve/raw_dagsordener/Byråd 2022-2025_2023-01-30T19:00:00+01:00_8e3ce052-8372-42cc-a189-5bb3762fca05.json"}
{"document_id": "8e3ce052-8372-42cc-a189-5bb3762fca05", "committee": "Byråd 2022-2025", "meeting_date": "2023-01-30T19:00:00+01:00", "section_type": "html_fragment", "section_title": "Lukket: Udbud af Borgerrettet kørsel ", "case_number": "22-013998", "agenda_index": 7, "text": "Byrådet godkendte administrationens indstilling med bemærkning om, at der skal stilles krav om GPS i bilerne og mulighed for stikprøvekontrol ved behov. Derudover skal det indarbejdes, at alle enheder kan kræve, at borgeren skal ringes op inden afhentning, hvis det vurderes nødvendigt.", "source_path": "data/greve/raw_dagsordener/Byråd 2022-2025_2023-01-30T19:00:00+01:00_8e3ce052-8372-42cc-a189-5bb3762fca05.json"}
{"document_id": "8e3ce052-8372-42cc-a189-5bb3762fca05", "committee": "Byråd 2022-2025", "meeting_date": "2023-01-30T19:00:00+01:00", "section_type": "html_fragment", "section_title": "Lukket: Godkendelse af leverandør efter udbud af driftskontrakt", "case_number": "22-015536", "agenda_index": 8, "text": "Med stemmerne 11 for og 1 imod godkendte byrådet Økonomiudvalgets indstilling med bemærkning om, at byrådet ønsker at tage stilling til model for tilsyn mv. i forbindelse med Budgetopfølgning 1. For stemte (V), (C), (D) og Liselott Blixt (UP) Imod stemte (Ø) med bemærkning om, at Ø ønsker opgaven varetaget kommunalt. (A) og (F) undlod at stemme.", "source_path": "data/greve/raw_dagsordener/Byråd 2022-2025_2023-01-30T19:00:00+01:00_8e3ce052-8372-42cc-a189-5bb3762fca05.json"}
{"document_id": "8e3ce052-8372-42cc-a189-5bb3762fca05", "committee": "Byråd 2022-2025", "meeting_date": "2023-01-30T19:00:00+01:00", "section_type": "html_fragment", "section_title": "Spørgetid", "case_number": "21-014418", "agenda_index": 9, "text": "Beslutning Byrådet besvarede borgernes spørgsmål. Fremstilling Sagsprocedure Byrådet. Sagsbeskrivelse Borgere i Greve Kommune har mulighed for at stille spørgsmål til byrådet inden byrådets ordinære møde. Retningslinjerne for afvikling af spørgetiden fremgår af spørgeregulativ for Greve Byråd, som kan findes på Greve.dk. Af regulativet fremgår bl.a. følgende: Der er afsat 30 minutter til spørgsmål og svar Spørgsmål kan stilles mundtligt eller skriftligt. Skriftlige spørgsmål skal være byrådet i hænde senest mandag ugen før spørgetiden Borgmesteren er forpligtiget til at afvise spørgsmål, der indeholder angreb på borgere eller vedrører enkeltpersoner eller andre forhold af fortrolig art Eventuelle happenings, demonstrationer eller øvrige meningstilkendegivelser skal afvikles på Rådhuspladsen Tilhørerne i byrådssalen skal forblive på tilhørspladserne, og hvis de ønsker at aflevere effekter til medlemmerne af byrådet, skal disse afleveres til betjenten i borgerservice forud for mødet. Borgere må derfor ikke medbringe diverse effekter i byrådssalen. Spørgsmål til byrådet skal vedrøre kommunale forhold i Greve Kommune og have almen interesse for kommunens borgere. Eventuelt ubesvarede spørgsmål bliver besvaret skriftligt senest otte dage efter spørgetidens afholdelse.", "source_path": "data/greve/raw_dagsordener/Byråd 2022-2025_2023-01-30T19:00:00+01:00_8e3ce052-8372-42cc-a189-5bb3762fca05.json"}
{"document_id": "8e3ce052-8372-42cc-a189-5bb3762fca05", "committee": "Byråd 2022-2025", "meeting_date": "2023-01-30T19:00:00+01:00", "section_type": "html_fragment", "section_title": "Borgmesteren orienterer", "case_number": "21-013721", "agenda_index": 10, "text": "Beslutning Der var ingen orienteringer fra borgmesteren. Fremstilling Sagsprocedure Byrådet. Resume Borgmesteren orienterer om eventuelle emner. Indstilling Administrationen indstiller at eventuelle orienteringer tages til efterretning. Sagsbeskrivelse Borgmesteren orienterer om:", "source_path": "data/greve/raw_dagsordener/Byråd 2022-2025_2023-01-30T19:00:00+01:00_8e3ce052-8372-42cc-a189-5bb3762fca05.json"}
{"document_id": "8e3ce052-8372-42cc-a189-5bb3762fca05", "committee": "Byråd 2022-2025", "meeting_date": "2023-01-30T19:00:00+01:00", "section_type": "html_fragment", "section_title": "Beslutning om Kenneth Jerkels indtræden i Greve Byråd", "case_number": "22-011388", "agenda_index": 11, "text": "Beslutning Byrådet godkendte administrationens indstilling. Fremstilling Sagsprocedure Byrådet. Resume Medlem af byrådet Heidi Serny Jacobsen (A) er afgået ved døden. Sagen indeholder indstilling om, at stedfortræder Kenneth Jerkel (A) indtræder permanent i byrådet. Indstilling Administrationen indstiller, at Kenneth Jerkel (A) som stedfortræder for Heidi Serny Jacobsen (A) indtræder som medlem af Greve Byråd. Sagsbeskrivelse Heidi Serny Jacobsen (A) er afgået ved døden. Heidi Serny Jacobsen havde orlov fra byrådet, og Kenneth Jerkel (A) var senest ved byrådets beslutning den 27. oktober 2022 godkendt som stedfortræder. Det følger af § 104 i lov om kommunale valg, at når et medlem i valgperiodens løb dør, indtræder vedkommende stedfortræder i det pågældende medlems sted. Kenneth Jerkel fortsætter som medlem af Plan- og Tryghedsudvalget og Beskæftigelses- og Erhvervsudvalget samt som medlem af Handicapudvalget og suppleant for Bjarke Abel i valgbestyrelsen for Folketingsvalg. Det er de udvalg, som byrådet tog til efterretning på mødet den 27. oktober 2022, hvor Kenneth Jerkel blev godkendt som stedfortræder. Lovgrundlag Styrelsesloven og lov om kommunale valg. Økonomiske konsekvenser Sagen har ingen økonomiske konsekvenser. Kommunikation Det vil blive offentliggjort på kommunens hjemmeside, at Kenneth Jerkel er indtrådt i Byrådet.", "source_path": "data/greve/raw_dagsordener/Byråd 2022-2025_2023-01-30T19:00:00+01:00_8e3ce052-8372-42cc-a189-5bb3762fca05.json"}
{"document_id": "8e3ce052-8372-42cc-a189-5bb3762fca05", "committee": "Byråd 2022-2025", "meeting_date": "2023-01-30T19:00:00+01:00", "section_type": "html_fragment", "section_title": "Budgetopfølgning 0 for 2023", "case_number": "22-015262", "agenda_index": 12, "text": "Beslutning Byrådet tog administrationens orientering om budgetopfølgning 0 for 2023 til efterretning. Fremstilling Sagsprocedure Økonomiudvalget og Byrådet. Resume Budgetopfølgning 0 giver et første tidligt bud på Greve Kommunes økonomiske situation i 2023, herunder forventede udfordringer i forhold til overholdelse af servicerammen og det samlede regnskabsresultat. Budgetopfølgning 0 fremlægges med henblik på at kunne iværksætte kompenserende tiltag tidligt på året, og som en del af denne budgetopfølgning fremlægges et katalog med handlemuligheder. Med sagen indstilles at der udsendes høring om kompenserende besparelser for 22,5 mio. kr. for at skabe balance i Greve Kommunes budget for 2023. Indstilling Administrationen indstiller til Økonomiudvalget, at orientering om budgetopfølgning 0 for 2023 tages til efterretning at forslag til kompenserende besparelser jævnfør bilag 1 og 2 sendes i høring i perioden fra den 23. januar til den 31. januar 2023. Høringssvar offentliggøres den 1 . februar 2023 forud for ekstraordinært møde i Byrådet den 6. februar 2023 Administrationen indstiller til Byrådet 3. at orientering om budgetopfølgning 0 for 2023 tages til efterretning Sagsbeskrivelse Baggrund Formålet med Budgetopfølgning 0 er at give et første tidligt bud på det forventede regnskabsresultat for året, herunder eventuelle udfordringer i forhold til overholdelse af servicerammen. Dette med henblik på hurtigt at kunne iværksætte kompenserende tiltag. Der udarbejdes ikke et egentligt bud på et forventet regnskabsresultat, dette sker ved Budgetopfølgning 1, hvor det endelige regnskabsresultat for 2022 er kendt og det foreløbige forbrug i 2023 kan danne grundlag for en fuld gennemgang. Det vil sige, at der i Budgetopfølgning 0 er taget højde for de kendte større poster, der har betydning for årets resultat, uden at det er en fuld gennemgang af alle poster i årets budget. Dette vil, som vanligt, ske løbende gennem de kommende 3 budgetopfølgninger. I forbindelse med behandlingen af Budgetopfølgning 3 den 12. december 2022 besluttede Byrådet, at der allerede til Budgetopfølgning 0 skulle fremlægges et katalog med mulige budgettilpasninger eller kompenserende tiltag med henblik på hurtigt at kunne reagere på eventuelle udfordringer i 2023 og frem. Denne sag indeholder derfor et katalog over mulige kompenserende besparelser, jf. bilag 1 og 2. Pres på økonomien i 2023 I Budgetopfølgning 3 for 2022 blev der identificeret en række udfordringer, som forventedes også at have en effekt i 2023 og frem. Dette bekræftede den udvikling, der allerede blev varslet på Byrådets temamøde i september 2022. Budgetopfølgning 0 bekræfter denne forventning. Dette presser både overholdelse af servicerammen og det samlede regnskabsresultat. Forventningen er, at Greve Kommune samlet set vil stå med en udfordring på 22,5 mio. kr. i indeværende år. Presset på servicerammen er større (ca. 29,5 mio. kr.), da merforbruget på det specialiserede voksenområde er opgjort netto, og refusionsindtægter fra særligt dyre enkeltsager medvirker til at reducere det samlede merforbrug, men ikke tilsvarende reducerer presset på servicerammen. Herudover er der forventede mindreudgifter vedrørende anlæg, som forbedrer regnskabsresultatet, men som ikke tilsvarende reducerer presset på servicerammen. Der er således tale om et betydeligt pres, og administrationen vurderer, at den identificerede udfordring i 2023 er for stor til at kunne håndteres uden hurtig iværksættelse af kompenserende besparelser. Det er derfor nødvendigt, at der igangsættes en hurtig beslutningsproces, så aktiviteten kan tilpasses hurtigst muligt. Borgmesteren har på den baggrund vurderet, at det er nødvendigt at sikre en hurtig proces ved at indkalde til ekstraordinære møder for at sikre tilstrækkelig mulighed for høring samtidig med, at det sikres, at der er mulighed for hurtig beslutning og aktivitetstilpasning. Med denne sag indstilles det derfor, at Økonomiudvalget arbejder forberedende ved at udsende høringsmateriale til høringsberettigede parter med henblik på fremlæggelse af endelig beslutningssag på et ekstraordinært Økonomiudvalgsmøde og Byrådsmøde d. 6. februar. Høringsperioden er kun en uge, og den korte frist betyder, at det samtidig med udsendelse af denne dagsorden varsles overfor de høringsberettigede parter, at de bør afsætte tid til mødeaktivitet i perioden mellem d. 23. januar og 1. februar og at høringsmateriale fremsendes efter Økonomiudvalgets behandling d. 23. februar 2023. Denne sag fremlægges dermed udelukkende til Byrådet som orienteringssag. Kompenserende tiltag Administrationen har i december 2022 gennemført en proces, hvor kommunens MED-organisation er blevet inddraget og aktivt har medvirket til at generere ideer til mulige budgettilpasninger eller kompenserende besparelser, med henblik på hurtigt at kunne reagere på eventuelle udfordringer i 2023 og frem. Hoved-MED har på møde den 11. januar drøftet behovet for besparelser og de forslag, der er fremkommet i processen. Hoved-MED udtrykker, ”at MED-organisationen har haft nogle gode drøftelser og sætter pris på involveringen. De fremsatte forslag skal ses som et udtryk for MED-organisationens tillid til politikerne og skal ses som udtryk for at, at der i forvejen er skåret ind til benet og ikke kan gennemføres rammebesparelser ved siden af de konkrete tiltag”. På baggrund af MED-processen har direktionen og centerledelsen udvalgt de forslag, der vurderes at kunne have effekt i 2023, og har derudover suppleret med yderligere forslag, som endnu ikke har været i MED-høring. Der er samlet udarbejdet forslag til kompenserende besparelser for 22, 5 mio. kr., hvoraf de 7,6 mio. kr. kan tilskrives forslag fra MED-organisationen. Tabel 1. Niveau for kompenserende tiltag indstillet af MED-organisationen og Chefgruppen Mio. kr. Indmelding Beløb 2023 Heraf serviceramme Kompenserende besparelser Fra MED-organisationen -7,6 -7,6 Fra ledelsen -14,9 -12,2 I alt -22,5 -19,8 De enkelte kompenserende besparelser fremgår af bilag 1. Nedenfor følger en kort gennemgang af forslagene. Omkring 5 mio. kr. i forslagene fra MED-organisationen vedrører reduktion af det løbende vedligehold af kommunale bygninger samt af veje og grønne områder. Dette vil medføre en generel forringelse af de fysiske rammer for levering af kommunens ydelser, men på kort sigt ses det som et alternativ til at skære i mere grundlæggende serviceydelser. Budgetbesparelsen vedrørende de kommunale bygninger berører dog et budgetområde hvor midlerne bruges til akut vedligehold. Reduktionen kan derfor medføre behov for nedlukning af lokaler mv. jf. beskrivelsen af forslaget. Et tema, der går på tværs af forslagene fra MED og fra ledelsen, er en fastholdelse af konkrete eksisterende vakancer, og ledelsen har suppleret med et generelt forslag om også at have fokus på muligheden for at fastholde kommende vakancer i løbet af 2023. Samlet set udgør disse forslag besparelser for 5,2 mio. kr. i 2023. Fastholdelsen af vakancer vil bl.a. medføre behov for nedprioritering af diverse juridiske opgaver, øget sagsbehandlingstid på det tekniske område samt mindre mulighed for udvikling af digitale arbejdsprocesser. Den foreslåede reduktion af puljen til bygningsoptimering og teknisk bistand på 1,5 mio. kr., der understøtter arbejdet med salg af grunde og bygninger, vil ligeledes kunne forsinke igangværende udviklingsprojekter, og fjernelse af midler til projektet vedrørende Tryghed i Greve Nord vil medføre, at konkrete aktiviteter i projektet begrænses væsentligt . I tråd med de senere års fokus på at indføre en skærpet risikoprofil i både budgetlægning og opfølgning indgår der forslag fra ledelsen om reduktion af puljer til afholdelse af valg, særligt dyre fratrædelsessager og kommunens barselsfond på samlet set 3,5 mio. kr. Disse forslag er baseret på nuværende viden, men er omfattet af en høj grad af usikkerhed. Dertil kommer en lang række mindre forslag herunder et ønske om at se på en række rådhusrelaterede udgifter samt en gennemgang af reglerne i kommunens personalehåndbog bl.a. vedrørende tjenestefri og gaver på mærkedage. Uden for servicerammen er der alene tale om et enkelt forslag fra ledelsen vedrørende en indfrielse af den resterende halvdel af kommunens indefrosne feriemidler. Indfrielsen af den samlede restgæld på 57,6 mio. kr. vil medføre en årlig besparelse på renter og afdrag på 2,7 mio. kr. Samlet set vil kommunen spare godt 20 mio. kr. over de næste 30 år, men det nødvendige likviditetstræk på den kort bane kræver en tilsidesættelse af målsætningen i kommunens økonomiske politik om en gennemsnitslikviditet på 200 mio. kr. Udover ovenstående kompenserende besparelser, der er indeholdt i bilag 1, indeholder bilag 2 oversigter over fravalgte forslag og gradueringer fra budgetprocessen 2023-26, som alternativt kan inddrages. Gennemgang af de identificerede udfordringer Overordnet set er der identificeret tre forskellige kategorier af udfordringer, der gennemgås nærmere i særskilte afsnit nedenfor. Det skal igen bemærkes, at der ikke er tale om en fuld budgetopfølgning, der viser et samlet billede. Nedenstående er alene tidlige skøn over nogle af de store tendenser. Strukturelle udfordringer Budgetopfølgning 0 viser varige strukturelle udfordringer, der også var fokus på i de løbende budgetopfølgninger for 2022. I 2023 omfatter dette i særlig grad det specialiserede voksenområde, hvor en foreløbig prognose indikerer yderlige merudgifter på i alt ca. 23,2 mio. kr. netto, som dog er behæftet med en vis usikkerhed. I skønnet er der taget højde for et forventet stigende antal borgere og de markant stigende priser på de tilbud, der købes. De 23,2 mio. kr. er et netto tal, der dækker over stigende udgifter for 25,2 mio. kr., som modgås af øgede refusionsindtægter vedrørende særligt dyre enkeltsager på 2,0 mio. kr., der ligger uden for servicerammen. De stigende merudgifter vidner om store strukturelle udfordringer på området, særligt i lyset af at området løbende har fået tilført flere midler. Dette senest i budget 2023, hvor området blev tilført yderligere 25,2 mio. kr. i 2023. På trods af de store udgiftsstigninger ligger Greve Kommune dog fortsat et godt stykke under landsgennemsnittet i relation til udgifter på området. Udfordringen på det specialiserede voksenområde gælder i alle landets kommuner og er løbende genstand for dialog mellem KL og Regeringen i forbindelse med de årlige forhandlinger om kommunernes økonomi. Dette uden, at kommunerne er blevet kompenseret for de stigende udgifter. Udfordringen kan ikke løses i kommunen alene. Det kræver et tæt samarbejde med, og indsatser fra, psykiatrien under Region Sjælland, de praktiserende læger og de tilbud, som Greve Kommune køber ydelser af. For Greve Kommunes vedkommende arbejdes der ud fra konkrete handleplaner på specialundervisningsområdet, det specialiserede børne- og ungeområde og det specialiserede voksenområde. Handleplanerne er besluttet politisk og der følges op på handleplanerne tre gange årligt i de respektive fagudvalg i forbindelse med budgetopfølgningerne. Handleplanerne har til hensigt at sikre en faglig og økonomisk bæredygtig udvikling. En øget kompleksitet og plejetyngde i målgruppen gør sig også gældende på ældreområdet, hvor der på nuværende tidspunkt forventes meraktivitet svarende til ca. 5,0 mio. kr. i 2023. Der er tale om et stigende antal timer til trods for, at gruppen af 80+ årige i 2022 faktisk er vokset mindre end forudsat i demografireguleringen for 2023-26. Administrationen anbefaler, at de forventede merforbrug på samlet set 28,3 mio. kr. følges tæt i forbindelse med de løbende budgetopfølgninger, og at der derfor ikke sker en tillægsbevilling af merforbrugene til de enkelte fagudvalg på ekstraordinært Byrådsmøde den 6. februar. Verdenssituationen Greve Kommune påvirkes af udviklingen i verdenssamfundet med fortsatte udgifter til covid-19 særligt på ældreområdet, samt krigen i Ukraine, der udover de direkte udgifter til modtagelsen af fordrevne ukrainere, også påvirker priser på bl.a. fødevarer og i særlig grad energi. På baggrund af de nuværende priser på el og varme samt de udmeldte prisstigninger vedrørende kommunens rengøringskontrakt, forventes der på nuværende tidspunkt merudgifter på ca. 9,5 mio. kr. i 2023. Det bemærkes, at disse prisstigninger ligger udover den korrektion af pris- og lønfremskringen, der er beskrevet nedenfor. De økonomiske konsekvenser af disse eksterne omstændigheder er svære at forudse, bl.a. er energipriserne efter store stigninger i efteråret 2022 faldet med indgangen til 2023. Erfaringen fra 2022 tilsiger, at eventuelle statslige kompensationsordninger vil være utilstrækkelige, og der forudsættes derfor alene en statslig kompensation på 6,5 mio. kr., hvilket medfører en forventet restudfordring på 3,0 mio. kr. i 2023. Administrationen anbefaler også her, at det forventede merforbrug på 3,0 mio. kr. følges tæt i forbindelse med de løbende budgetopfølgninger og frem mod indgåelsen af økonomiaftalen for næste år, men at der ikke sker en tillægsbevilling til de enkelte fagudvalg på ekstraordinært Byrådsmøde den 6. februar 2023. Korrektion af pris- og lønfremskrivning I forbindelse med udarbejdelsen af budgetmaterialet til Budget 2023-26 er der på nogle konkrete budgetposter ikke afsat nok budget til at imødegå de pris- og lønstigninger, som KL forventede i deres skøn fra juni 2022. Greve Kommune har fået finansieringen til dette via det statslige bloktilskud, og en del af midlerne står i en PL-pulje på 7,5 mio. kr. under Økonomiudvalget. Denne pulje burde være fordelt ifm. budgetlægningen. Udfordringen er størst på det tekniske område, hvor der i alt mangler budget for 6,4 mio. kr. Knap halvdelen vedrører forbrugsudgifter til el og varme, mens resten bl.a. vedrører vedligeholdelsespuljen, kontrakten på rengøring, PV Greve, vejbelysning og benzin/diesel til kommunens vognpark. På ældreområdet mangler der pris- og lønregulering for ca. 1,1 mio. kr. vedrørende afregning med det private plejecenter Langagergård i henhold til den eksisterende kontrakt. Der vil potentielt også være en række mindre afvigelser på Kultur- og Fritidsområdet, men dette vurderes at have marginal økonomisk betydning. Fremskrivningen af lønbudgetterne er i overensstemmelse med det nyeste skøn fra KL i september for lønstigningerne i 2023, og kommunens decentrale institutioner og centrale afdelinger er derfor kun marginalt påvirket. Administrationen indstiller, at budgetterne på det tekniske område og for Langagergård opjusteres gennem en tillægsbevilling finansieret af den afsatte PL-pulje på 7,5 mio. kr., således at der fra året start sikres retvisende budgetter. Samlet udfordring De beskrevne strukturelle udfordringer udgør en samlet udfordring på 28,2 mio. kr. i 2023, der dog modgås delvist af et forventet mindreforbrug på 8,7 mio. kr. som følge af et udbud (heraf 3,7 mio. kr. inden for servicerammen og 5,0 mio. kr. på anlæg), der bringer den samlede strukturelle udfordring ned på 19,5 mio. kr. Dertil kommer den forventede udfordring på 3,0 mio. kr. vedrørende verdenssituationen, mens korrektionen af pris- og lønfremskrivningen finansieres af den afsatte PL-pulje. Den samlede udfordring udgør dermed 22,5 mio. kr. i 2023, jf. tabel 2 nedenfor. Som beskrevet ovenfor anbefaler administration på nuværende tidspunkt ikke, at de forventede merforbrug vedrørende strukturelle udfordringer og verdenssituationen tillægsbevilges til de enkelte fagudvalg, men at udfordringerne følges tæt i løbet af året. Det anbefales i stedet, at de midler, der frigives gennem iværksættelsen af de kompenserende besparelser, placeres på en række formålsbestemte puljer under Økonomiudvalget til senere udmøntning, såfremt det ikke lykkes at nedbringe de identificerede udfordringer tilstrækkeligt i løbet af året. Til ekstraordinært Byrådsmøde den 6. februar 2023 vil administrationen derfor indstille, at der afsættes tre særskilte puljer for henholdsvis det specialiserede voksenområde (23,2 mio. kr.), ældreområdet (5,0 mio. kr.) og verdenssituationen (3,0 mio. kr.). Tabel 2. Forventet merforbrug, heraf serviceramme og indstillede tillægsbevillinger i BO0 Mio. kr. Indmelding BO0 Heraf serviceramme Tillægs-bevilling Strukturelle udfordringer Specialiserede voksenområde 23,2 25,2 Ældreområdet – Aktivitetsstigning i hjemmepleje 5,0 5,0 Mindreudgifter som følge af udbud -8,7 -3,7 -8,7 Pulje under ØU – Spec . voksenområde 23,2 Pulje under ØU – Ældreområdet 5,0 Verdenssituationen Verdenssituationen 9,5 9,5 Midtvejsregulering af PL og løft i servicerammen -6,5 -6,5 Pulje under ØU – Verdenssituationen 3,0 Korrektion af PL PL til CTM og Langagergaard 7,5 7,5 7,5 Finansiering fra PL-pulje -7,5 -7,5 -7,5 I alt 22,5 29,5 22,5 +=merudgifter og -= mindreudgifter Servicerammen Greve Kommune har i budget 2023 afsat en servicerammepulje på 15 mio. kr. Det primære formål med denne pulje er at muliggøre driftsoverførsler fra 2022 til 2023. Budgetopfølgning 0 viser et forventet merforbrug inden for servicerammen på 29,5 mio. kr. i 2023, jf. tabel 2 ovenfor. Gennemføres de indstillede kompenserende besparelser på 19,8 mio. kr. (indenfor servicerammen) er der fortsat et forventet merforbrug på servicerammen på 9,7 mio. kr. Modregnes den afsatte servicerammepulje, er der luft i servicerammen på 5,3 mio. kr., som kan anvendes til overførsler fra 2022 til 2023. Yderligere overskridelse kan blive tilfældet hvis merudgifter til pl-regulering og energi ikke modsvares af statslig kompensation og et statsligt løft i servicerammen. Tabel 3. Opgørelse over servicerammen for 2023 Serviceramme Mio. kr. Udfordring på servicerammen 29,5 Kompenserende besparelser inden for servicerammen -19,8 Merforbrug på servicerammen 9,7 Servicerammepulje -15,0 Servicerammen - til disponering -5,3 Pres på gennemsnitslikviditeten I den økonomiske politik for Greve Kommune er der opstillet et strategisk mål om, at kommunens gennemsnitslikviditet skal udgøre mindst 200 mio. kr. hvilket også har ligget som en forudsætning for det seneste vedtagne Budget 2023-26. Presset på den kommunale økonomi vil potentielt også påvirke den langsigtede prognose for kommunens gennemsnitslikviditet i det omfang, at der ikke iværksættes kompenserende tiltag til at dæmme op for presset. En særskilt udfordring er, at kommunens portefølje af værdipapirer også indgår i opgørelsen af kommunens gennemsnitlige likviditet, og værdien af disse opgøres alene én gang årligt ved årsskiftet. De faldende kurser på både aktier og obligationer i løbet af 2022 primært som følge af krigen i Ukraine kan derfor forventes at påvirke likviditetsprognosen negativt og muligvis i et omfang, der vil bringe den langsigtede prognose under målsætningen om de 200 mio. kr. Opgjort pr. 31. december 2022 er der konstateret et samlet kurstab på ca. 60 mio. kr., hvoraf de ca. 47 mio. kr. alene vedrører et urealiserede kurstab, som derfor må forventes at rette sig igen, når kurserne forventeligt stiger engang i fremtiden. Det er derfor administrationens vurdering, at hensynet til kommunens gennemsnitslikviditet ikke fordrer iværksættelsen af yderligere kompenserende besparelser, udover dem der indstilles iværksat med henblik på at modgå de driftsmæssige udfordringer, som er beskrevet ovenfor. Tekniske korrektioner I forbindelse med Byrådets 2. behandling af Budget 2023-26 fik administrationen mandat til at foretage tekniske justeringer i forbindelse med indberetning i økonomisystemet. Nedenstående er en gennemgang af de foretagne justeringer. Ændret opgørelsesmetode for kassepåvirkninger I hovedoversigten for Budget 2023-26 er opgørelsesmetoden for kassepåvirkninger blevet ændret i forhold til tidligere år. Kassepåvirkningen i det enkelte år fremgår nu klart af den nederste linje, der omhandler ændringer i likvide aktiver, hvor den tidligere har ligget implicit som summen af en række opsparings- og forbrug af opsparingsposter under øvrige forskydninger. Den nye opgørelsesmetode har nødvendiggjort en konsekvensrettelse i økonomisystemet, hvor en række af de gamle budgetposter nulstilles. Denne justering har ren teknisk karakter og har ingen indholdsmæssig betydning for det vedtagne budget. Nulstilling af forretningsmæssig investering i kontraktstyring I budget 2021-24 blev der afsat midler til ansættelsen af en Contract Manager, der fra 2022 og frem forventedes at kunne finansiere sig selv gennem de økonomiske effekter af en forbedret kontraktstyring på tværs af kommunen. Det har vist at dette ikke var tilfældet, og stillingen er derfor blevet nedlagt pr. 1. januar 2023, hvorfor både investeringen og effektiviseringskravet nulstilles. Lovgrundlag Greve Kommunes Økonomiregulativ. Økonomiske konsekvenser Der forventes et merforbrug på regnskab 2023 på 22,5 mio. kr. i indeværende år. Presset på servicerammen er større (ca. 29,5 mio. kr.), da merforbruget på det specialiserede voksenområde er opgjort netto, og refusionsindtægter fra særligt dyre enkeltsager derfor medvirker til at reducere det samlede merforbrug, men ikke tilsvarende reducerer presset på servicerammen, herudover forbedres regnskabsresultatet af forventet mindreforbrug på anlæg som ikke tilsvarende dæmper presset på servicerammen. Der er på baggrund af ovenstående udfordring udarbejdet forslag til kompenserende besparelser. Af kataloget fremgår besparelser på 22,5, mio. kr. med henblik på at imødegå udfordringen. Beslutter Byrådet på ekstraordinært møde den 6. februar 2023 de kompenserende besparelser, vil der skulle meddeles følgende tillægsbevillinger: en tillægsbevilling til Klima-, Teknik- og Miljøudvalget på 6,4 mio. kr. til finansiering af stigende energipriser, finansieret af pulje til PL-fremskrivning en tillægsbevilling til Sundheds- og Omsorgsudvalget på 1,1 mio. kr. til finansiering af PL-regulering vedrørende Langagergaard, finansieret af pulje til PL-fremskrivning. en tillægsbevilling til Økonomiudvalget på tre formålsbestemte puljer til det specialiserede voksenområde (23,2 mio. kr.), ældreområdet (5,0 mio. kr.) og til verdenssituationen (3,0 mio. kr.) finansieret af forventet mindreforbrug vedrørende udbud under Klima-, Teknik- og Miljøudvalget på 8,7 mio. kr. (3,7 mio. kr. på drift og 5,0 mio. kr. på anlæg) og kompenserende besparelser på 22,5 mio. kr., jf. bilag 1. Budgetopfølgning 0 indeholder ikke en egentlige opfølgning på anlæg og overholdelse af anlægsrammen. Øvrige konsekvenser Der er ingen direkte øvrige konsekvenser af nærværende sag. Høring Økonomiudvalget træffer den 23. januar 2023 beslutning om at sende kataloget i høring. Materialet er i høring fra den 23. januar kl. 13 til den 31. januar 2023 kl. 12. Høringssvar offentliggøres på Greve Kommunes hjemmeside den 1. februar 2023 forud for ekstraordinært møde i Økonomiudvalg og Byråd den 6. februar 2023. Kommunikation Information om høring kommunikeres på Greve Kommunes hjemmeside og via mail til høringsberettigede parter herunder MED-organisationen. Efter Byrådets beslutning den 6. februar 2023 kommunikeres tillægsbevillinger og kompenserende besparelser til bestyrelser, råd og nævn samt ledelsesorganisationen og MED-organisationen. Tidsplan Den 23. januar 2023: Økonomiudvalget behandler budgetopfølgning 0 og træffer beslutning om høring af kompenserende tiltag, der udsendes samme dag. Den 30. januar 2023: Budgetopfølgning 0 præsenteres og drøftes på temamøde i Byrådet Den 31. januar 2023: Frist for høringssvar kl. 12 Den 1. februar 2023: Høringssvar publiceres Den 6. februar 2023: Ekstraordinært møde i Økonomiudvalget og Byrådet med henblik på endelig beslutning om hvilke kompenserende tiltag der iværksættes. Sagens forløb 23-01-2023 Økonomiudvalget 1. Taget til efterretning. 2. Udvalget sender bilag 1 i høring med følgende tilføjelse: Forslaget om lydbøger reduceres yderligere fra 2 til 1 i høringsmaterialet. Tilbud for borgere med udviklingsforstyrrelser indgår i høringsmaterialet. Alle andre forslag i bilag 1 sendes i høring. Udvalget ønsker derudover uddybning af en række forslag ifht hvilke konsekvenser der er for kommunens borgere og udvalget ønsker derfor at sagen der fremlægges med høringssvar på det ekstraordinære byrådsmøde, uddyber følgende: Forplejning og gaver ved vielser – mulighed for egenfinansiering Kriterier for salg af bøger, hvordan sikres langsigtet gevinst Konsekvenser af eventuel reduceret lukketid i Svømmehal, hvilke konsekvenser har det for borgere og foreninger Konsekvenser af reduktion af puljen til Vej og Landskab, hvilke konsekvenser er der præcist for fritidsliv, badende, julearrangementer og ifbm bortskaffelse af træer efter storm mv. Indkøbsordning – mulighed for at udgifter kan minimeres yderligere Beskrivelse af om lydbøger er lovpligtig som biblioteksydelse Beskrivelse af hvordan forslaget om reduktion i personale i 2023 til byggesagsbehandling forholder sig til seneste statistik ifht sagsbehandlingstider Beskrivelse af IT-systemet GIS Beskrivelse af hvilke it-projekter, der ikke kan gennemføres, såfremt beslutningen gennemføres Beskrivelse af reduktionen på den grønne kontrakt, herunder fordeling på den eksisterende og den kommende kontrakt Udvalget ønsker derudover at anerkende MED- organisationens store arbejde og konstruktive bidrag.", "source_path": "data/greve/raw_dagsordener/Byråd 2022-2025_2023-01-30T19:00:00+01:00_8e3ce052-8372-42cc-a189-5bb3762fca05.json"}
{"document_id": "8e3ce052-8372-42cc-a189-5bb3762fca05", "committee": "Byråd 2022-2025", "meeting_date": "2023-01-30T19:00:00+01:00", "section_type": "html_fragment", "section_title": "Budget 2024-27 - Budgetanalyser/kommissorier", "case_number": "23-000204", "agenda_index": 13, "text": "Beslutning Byrådet godkendte Økonomiudvalgets indstilling med bemærkning om, at Byrådet ønsker at måltal for besparelse på kollektiv trafik fastsættes i Klima-, Teknik- og Miljøudvalget. Fremstilling Sagsprocedure Økonomiudvalget og Byrådet. Resume Økonomiudvalget og Byrådet bedes drøfte og godkende kommissorier til budgetanalyser i forbindelse med Budget 2024-27, træffe beslutning om et eventuelt måltal for besparelse på kollektiv trafik, gennemgå den konkrete analyse vedrørende benchmark samt beslutte igangsættelsen af yderligere analyser. Indstilling Administrationen indstiller, at kommissorier til budgetanalyser i forbindelse med Budget 2024-27 godkendes at der træffes beslutning om størrelsen af et eventuelt måltal for besparelse på kollektiv trafik, jf. kommissorie for budgetanalyse 5a at den konkrete analyse vedrørende benchmark tages til efterretning at der træffes beslutning, om der skal udarbejdes andre budgetanalyser, som kan indgå i arbejdet med budget 2024-27 Sagsbeskrivelse Baggrund Byrådet besluttede på deres møde den 12. december 2022 at igangsætte arbejdet med en række konkrete budgetanalyser forud for arbejdet med Budget 2024-27, jf. liste nedenfor. Byrådet besluttede videre, at kommissorier fremlægges politisk i januar 2023. Økonomiudvalget og Byrådet kan i denne sag beslutte yderligere budgetanalyser, som administrationen kan udarbejde til den kommende budgetproces. 1. Afregnings-/budgetmodel - specialundervisning 2. Indtægtsanalyse (takster, afgifter og skat) 3. Fortsættelse af administrative justeringer 4. Optimeret udnyttelse af m2 5a. Kørsel (kollektiv trafik/Movia) 5b. Kørsel (egen bilpark - inkl. busser) 5c. Kørsel (visiteret kørsel/befordring) 6. Digitalisering og velfærdsteknologi 7. Benchmark (relativt udgifts-/serviceniveau) Udarbejdelsen af kommissorier m.v. For hver af ovenstående budgetanalyser er der blevet udarbejdet et kommissorie med baggrund, formål, proces og metode, organisering samt tidsplan. Det anbefales dog at opdele den oprindelige budgetanalyse 5 i tre særskilte budgetanalyser med fokus på hvert af de tre delelementer, der indgik i det oprindelige forslag til budgetanalyse. Samtlige kommissorier er vedlagt sagen. Det indstilles, at kommissorierne godkendes. Måltal for budgetanalyse vedrørende kollektiv trafik Budgetanalyse 5a vedrørende kollektiv trafik skal laves i et tæt samarbejde med Movia, idet det reelt er Movia, der har mulighed for at skønne de økonomiske konsekvenser eksempelvis ved en linjeændring og de afledte ændringer i billetindtægter mv. I denne dialog vil det derfor være hensigtsmæssigt at arbejde ud fra et vejledende måltal, som Movia kunne arbejde ud fra. Dette måltal vil ikke være bindende, men vil danne en ramme for hvilke scenarier, der kan arbejdes med. Det anbefales, at der arbejdes ud fra en ramme på 0,5-1,5 mio. kr. hvor Movia bliver bedt om at udarbejde 2-3 forskellige scenarier, der alle vil indgå i den endelige afrapportering. Benchmark (relativt udgifts-/serviceniveau) Administrationen har udarbejdet en konkret analyse med benchmark af Greve Kommunes relative udgifts- og serviceniveau set i forhold til udvalgte sammenligningskommuner, Region Sjælland og hele landet. Benchmark-analysen skal ses som en kvalificering af de benchmark på udgiftsniveau, som bl.a. er med i ”Kend Din Kommune” publikationen og den benchmark-analyse, som konsulentvirksomheden BDO udarbejdede for Greve Kommune i forbindelse med sidste års budgetproces. Det afgørende nye i denne benchmark er, at kommunernes udgiftsniveau holdes op imod et beregnet udgiftsbehov baseret på ECO-nøgletal, som afspejler det udgiftsniveau, som den enkelte kommune burde have på baggrund af en række socioøkonomiske faktorer. På området for børnepasning ligger Greve Kommune eksempelvis med et udgiftsniveau på indeks 95,7, hvilket betyder at kommunens udgifter pr. 0-5-årig ligger 4,3 pct. under landsgennemsnittet. Det beregnede udgiftsbehov opgjort bl.a. på baggrund af andelen af børn af enlige forsørgere, kvinders erhvervsfrekvens mv. ligger omvendt på indeks 105,8 hvilket indikerer, at kommunens udgifter på området kunne forventes at ligge 5,8 pct. over landsgennemsnittet. Dette opsummeres i et mål, der kaldes beregnet serviceniveau, som udregnes ved at dividere udgiftsniveauet med udgiftsbehovet, og på dagtilbudsområdet giver det et beregnet serviceniveau på indeks 90,5, hvilket indikerer, at Greve Kommunes udgiftsniveau på området ligger 9,5 pct. under forventningen på baggrund af det beregnede udgiftsbehov. Et lavt beregnet serviceniveau kan bl.a. afspejle en høj grad af effektivitet i opgaveløsningen, hvilket gør, at der kræves færre ressourcer til at løse en konkret opgave. Det kan også afspejle et lavt serviceniveau f.eks. i form af bemanding, kompetencedækning, åbningstider osv. Omvendt ville et serviceniveau på over indeks 100 indikere en af grad af effektivitet og/eller et højt serviceniveau. Benchmark-analysen giver ikke svar på, hvorvidt det er effektivitet eller service, der er årsag til en høj eller lav beregnet service. Det er derfor også vigtigt at analysen alene ses som et input snarere end et faktum, og at data også sammenholdes med de faglige resultater, der dagligt opnås på de enkelte områder. Overordnet set kan det konstateres, at Greve Kommune på 10 ud af de 14 udvalgte udgiftsområder ligger med et beregnet serviceniveau på under 100, jf. slide 6 i vedhæftet bilag 8, hvilket som nævnt indikerer høj effektivitet og/eller lav service. Dette er i tråd med ambitionen i den økonomiske politik om, at Greve Kommune har en effektiv drift. Hvis der fokuseres på de store serviceområder, så bekræfter analysen overordnet set billedet af, at Greve Kommune på de specialiserede børne- og voksenområder har lave udgifter, også når der korrigeres for udgiftsbehov. For skole- og børneområdet samt det administrative område ligger kommunens udgiftsniveau lidt lavere end landsgennemsnittet, men udgiftsbehovet indikerer, at Greve Kommune faktisk burde ligge over landsgennemsnittet. Det lave beregnede serviceniveau indikerer derfor en højere effektivitet og/eller lavere service, end det rå udgiftsniveau giver udtryk for. Omvendt ligger kommunens udgiftsniveau på ældreområdet under landsgennemsnittet, men udgiftsbehovet indikerer, at kommunen faktisk burde ligge endnu lavere. Et højt beregnet serviceniveau, der ligger over 10 pct. højere end landsgennemsnittet, indikerer således, at der fortsat er et potentiale på området i forhold til at høste effektivitetsgevinst og reduktion af serviceniveau. Uden for servicerammen gør det samme sig gældende for førtidspensioner, hvor et lavt udgiftsniveau ikke er lige så lavt som udgiftsbehovet indikerer, og resultatet er et beregnet serviceniveau, der ligger ca. 13 pct. over landsgennemsnittet. Sygedagpenge samt revalidering og løntilskud er de eneste øvrige områder udover ældre og førtidspensioner, der ligger med et beregnet serviceniveau over landsgennemsnittet, og her er er der alene tale om en marginal afvigelse. På temamødet forud for Byrådsmødet den 30. januar 2023 vil analysens resultater blive fremlagt på hvert af de 14 udgiftsområder. Administrationen indstiller, at analysen tages til efterretning. Økonomiske konsekvenser Der er ingen direkte økonomiske konsekvenser af nærværende sag. Øvrige konsekvenser Der er ingen direkte øvrige konsekvenser af nærværende sag. Tidsplan Der henvises til den overordnede tidsplan for Budget 2024-27. Derudover er der nedenfor oplistet de overordnede nedslag i tidsplanen og arbejdet med kommissorier og budgetanalyser. ØU/BY henholdsvis den 23. og 30. januar 2023 - Sag vedrørende kommissorier til budgetanalyserne og afrapportering af budgetanalyse nr. 7 (benchmark) BY den 30. januar 2023 - temadrøftelse med gennemgang af budgetanalyse nr. 7 (benchmark) Januar - april: Konkret arbejde med budgetanalyserne Budgetseminar den 17. april 2023 - status på budgetanalyser April - juni: Konkret arbejde med budgetanalyserne Fremlæggelse af analyserne i forbindelse med temadrøftelsen med BY og HovedMED den 19. juni 2023 Sagens forløb 23-01-2023 Økonomiudvalget Økonomiudvalget anbefaler overfor Byrådet, at administrationens indstilling godkendes. Økonomiudvalget ønsker listen af budgetanalyser suppleret med en analyse af biblioteksområdet en beskrivelse af kommunale kan og skal-opgaver, og herunder regler for fastsættelse af tilskud og nuancer ift. skal-opgaver en analyse af det specialiserede voksenområde med udgangspunkt i igangværende undersøgelser fra Komponent og KKR et oplæg til arbejde med borgerinddragelse ift. prioritering på velfærdsområderne Herudover ønsker Økonomiudvalget et mere detaljeret kendskab til Kommunens budgetposter fx ift. projekter Kendskab kommunens standard for it-pakker til medarbejdere og antallet af medarbejdere, der har kommunalt it-udstyr Hvilke foreninger Greve Kommune yder tilskud til De analyser, som udarbejdes af Vive, Komponent, KL, KKR og ministeriet samt fx Rockwool ift. at øge viden om evidensbaseret forskning.", "source_path": "data/greve/raw_dagsordener/Byråd 2022-2025_2023-01-30T19:00:00+01:00_8e3ce052-8372-42cc-a189-5bb3762fca05.json"}
{"document_id": "8e3ce052-8372-42cc-a189-5bb3762fca05", "committee": "Byråd 2022-2025", "meeting_date": "2023-01-30T19:00:00+01:00", "section_type": "html_fragment", "section_title": "Lånoptagelse 2023 vedrørende regnskab 2022", "case_number": "22-006819", "agenda_index": 14, "text": "Beslutning Byrådet godkendte Økonomiudvalgets indstilling. Fremstilling Sagsprocedure Økonomiudvalget og Byrådet. Resume I denne sag opgøres kommunens låneramme på baggrund af udgifter afholdt i regnskabsåret 2022. Det opgøres, at der er en låneramme på 32,9 mio. kr., der kan benyttes til lånoptagelse i 2023. Der er budgetlagt lånoptag i 2023 på 17,7 mio. kr. Det anbefales, at der lånoptages 32,9 mio. kr. svarende til kommunens låneramme, hvilket er 15,2 mio. kr. mere end det budgetlagte lånoptag i 2023. Indstilling Administrationen indstiller, at der gives mandat til at lånoptage 32,9 mio. kr. i regnskab 2023 vedrørende energibesparende tiltag, flygtningeboliger, finansiering af indefrysning af grundskyld og lån til ejendomsskatter på baggrund af udgifter afholdt i regnskab 2022 at administrationen får mandat til at korrigere den endelige lånoptagelse i forhold til det endelige regnskab 2022 Sagsbeskrivelse Kommuner skal som udgangspunkt finansiere både drifts- og anlægsudgifter uden lånoptagelse. Dette for maksimal opmærksomhed og bevidsthed om udgifters og forpligtigelsers behov og størrelse. Derfor er der for kommuner, begrænset adgang til at lånoptage til kommunens aktiviteter jf. lånebekendtgørelsen. Adgang til at optage lån på visse udvalgte områder giver kommunerne mulighed for at fremme investeringer på områder, hvor investeringer anses for særligt hensigtsmæssige i en samfundsøkonomisk/-politisk sammenhæng. Låneadgang Kommunens låneadgang kan opdeles i 2 kategorier: Den automatiske låneadgang Lånepuljer Den automatiske låneadgang Kommuner har automatisk låneadgang til bl.a. finansiering af energibesparende tiltag, flygtningeboliger, indefrosset grundskyld og lån til ejendomsskatter. Den samlede tilladte låneadgang benævnes kommunens låneramme. Energibesparende tiltag er anlægsprojekter, der konkret medfører energibesparelser. Kommunerne har automatisk låneadgang for udgifter til erhvervelse og indretning af ejendomme til udlejning til beboelse til nye flygtninge. Automatisk låneadgang til indefrosset grundskyld betyder, at kommunerne kan låne et beløb svarende til den manglende indtægt fra boligejernes indefrosne grundskyld. Boligejere har siden 2018 fået indefrosset en del af deres grundskyld, hvis den årligt er steget mere end 200 kr. pr. ejendom pr. ejer. Det betyder, at boligejerne i stedet for at betale en eventuel stigning i grundskylden årligt, først betaler beløbet, når boligen sælges. Lån til ejendomsskatter ydes til boligejere, der søger lån til betaling af ejendomsskatter. Lånet omfatter kun grundskyld, og kan søges af boligejere, der har friværdi i ejendommen ud fra den seneste offentlige ejendomsvurdering, og har nået folkepensionsalderen eller får udbetalt pension efter Lov om social pension, førtidspension eller delpension eller er efterlønsmodtager. Boligejeren skal fortsat betale for evt. skorstensfejning, renovation, rottebekæmpelse mv., som opkræves sammen med ejendomsskat. Opkrævning og inddrivelse af ejendomsskat, herunder lån til indefrosset grundskyld og lån til betaling af ejendomsskatter, forventes at overgå til Skat fra 2024, dog er der fortsat usikkerhed omkring overdragelsen. Lånereglerne giver ikke mulighed for at låne til almindelig drift og vedligehold. Lånepuljer I forbindelse med de årlige økonomiaftaler afsættes der puljer, hvor kommunerne kan ansøge om lånefinansiering , til formål uderover de der er automatisk låneadgang til. For 2022 har der været mulighed for at ansøge lånepuljen for investeringer på det ordinære anlægsområde. Greve har dog fået afslag begrundet i kommunens likviditet efter kassekreditreglen, kommunens beskatningsgrundlag og udgiftsbehov, størrelsen på kommunens langfristede gæld samt kommunens indbyggertal. Lånoptag Det er Byrådets beslutning, om der ønskes at lånefinansiere til formål med låneadgang, eller om der ønskes at kassefinansiere disse udgifter. Beslutning om optagelse af lån skal være truffet af Byrådet i et møde senest den 31. marts året efter regnskabsåret, og lån skal være optaget senest den 30. april året efter regnskabsåret. Den primære fordel ved lånefinansiering er, at finansieringen udjævnes over en årrække, hvilket kan være hensigtsmæssig ift. kommunens likviditet, og ift. at fremtidige generationer medfinansierer f.eks. kommunale anlæg. Ulempen ved lånefinansiering er modsat, at nuværende Byråd anvender økonomiske dispositioner, i form af fremtidige afdrag, for kommende Byråd, samt pålægger kommunen en renteudgift. Greve Kommune optager lån via Kommunekredit. Kommunekredit er en forening, hvis medlemmer pt. består af alle landets kommuner og regioner. Kommunekredit har til formål at yde lån til kommuner, regioner, kommunale interessentskaber samt andre enheder, fx selskaber, foreninger og institutioner, som løser en offentlig opgave og dermed kan opnå 100 % garanti fra en kommune eller en region. Kommunekredit skal ikke give overskud til ejerne, og kommuner kan optage lån til laveste mulige omkostninger og på lige vilkår, uanset hvor i landet de ligger, og hvor store de er. Greve Kommunes låneramme vedr. 2022 Greve Kommune har en låneramme vedr. 2022 på 32,9 mio. kr. som kan lånoptages i 2023, på baggrund af udgifter til finansiering af energibesparende tiltag, flygtningeboliger og manglende indtægter vedr. indefrosset grundskyld og lån til ejendomsskatter. Der er budgetlagt med låneoptag på 17,7 mio. kr. vedrørende energibesparende tiltag og flygtningeboliger. Beløbene fremgår af nedenstående skema. Låneadgang i 2023 (vedr. 2022) (mio. kr.) Korrigeret budget 2023 Forventet låneramme 2023 ( afholdte udgifter regnskab 2022) Generel låneadgang: Energibesparende tiltag -8,9 -7,6 Flygtningeboliger -8,8 -5,8 Indefrosset grundskyld 0,0 -16,5 Lån til ejendomsskatter 0,0 -3,0 Sum -17,7 -32,9 - = indtægter Økonomisk politik I henhold til Greve Kommunes økonomiske politik skal kommunens langfristede gæld pr. indbygger årligt nedbringes, opgjort ekskl. gæld vedr. pleje-/ældreboliger og indefrosne feriemidler. Gælden pr. indbygger er faldende i alle budgetårene jf. budget 2023-2026. Kommunens økonomiske politisk foreskriver, at cirka 50 % af gældsporteføljen skal være optaget i fast forrentet lån for at sikre budgettet mod større renteudsving. Kommunens nuværende låneportefølje består af 72 % fastforrentede lån og 28 % variabelt forrentede lån. Med den globale renteusikkerhed, er Greve Kommune godt stillet med den høje andel af fastforrentede lån. Låneadgangen, der er fremlagt i denne sag, ligger indenfor de godkendte områder i kommunens økonomiske politik, og der sker ikke en gældsopbygning i 2023, da der er budgetteret med større afdrag på 43,9 mio. kr. end det anbefalede lånoptag på 32,9 mio. kr. Det anbefales på den baggrund, at der optages et variabelt forrentet serielån på 32,9 mio. kr. med en løbetid på 25 år. Renten er pt. høj, Kommunekredit udtaler, at markedet forventer at renten vil stige i første halvår 2023 og derefter falde ultimo 2023. Derfor anbefales et variabelt forrentet lån, mod et fastforrentet lån med høj rente. Status på eksisterende lån og swapaftaler Greve Kommune har langfristede lån hos Kommunekredit på samlet 439,0 mio. kr. ekskl. gæld vedr. pleje-/ældreboliger og indefrosne feriemidler opgjort ultimo 2022. Kommunen har optaget en række fastforrentede og variable lån, de fleste med meget lave renter og nogle med negative renter, som giver renteindtægter. For at sikre budgettet mod stigende renter, er der tidligere indgået aftaler med Danske Bank om renteswaps for samlet 191,8 mio. kr. ultimo 2022. En renteswapaftale , er en aftale om at bytte rentevilkår. Der er indgået seks renteswapaftaler fra variabel rente til fast rente. Pga. det aktuelt høje renteniveau, har de seks renteswaps en positiv markedsværdi på 26,1 mio. kr. Den positive markedsværdi betyder, at hvis Greve Kommune ophævede sine renteswapaftaler, vil kommunens likviditet øges med 26,1 mio. kr. opgjort ved udgangen af 2022. Hvis renteswapaftalerne ophæves, vil rentefordelingen være 28 % fastforrentede lån og 72 % variabelt forrentede lån, og kommunen er derfor ikke lige så godt sikret mod den nuværende høje rente og evt. fremtidige rentestigninger. Lånoptag over årene Lånoptaget hænger tæt sammen med investeringer i energibesparende tiltag, flygtningeboliger, indefrosset grundskyld, lån til betaling af ejendomsskatter og andre låneberettigede anlægsudgifter. Gennemsnitligt er der siden 2016 lånoptaget 31,4 mio. kr. årligt. Størrelsen af lånoptag har varieret gennem årene, det fremgår af diagrammet nedenfor. Greve Kommune lånoptog frem til 2018 i samme år som udgifterne blev afholdt. Fra 2019 ændrede Kommunekredit praksis, således at lån skulle optages senest primo december det aktuelle år, for at det var muligt at få lånet udbetalt i indeværende år. Derved kunne der blive stor forskel på det aktuelle lånoptag og de udgifter, der reelt kunne lånoptages til. Greve Kommune besluttede derfor at ændre praksis fra 2019, således at udgifter ét år, lånoptages i det efterfølgende år. Derfor er der ikke optaget lån i 2019. Udgifter for 2019 blev lånoptaget i regnskabsåret 2020. Dog var der i 2020 en undtagelse vedr. Covid-19 lånoptag, hvor der blev lånoptaget 24,2 mio. kr. i samme år som udgifterne blev afholdt. Lovgrundlag Reglerne om lånoptag findes i Bekendtgørelse om kommunernes låntagning og meddelelse af garantier m.v. (lånebekendtgørelsen), der er udstedt med hjemmel i §§ 41, 58 og 59, i Bekendtgørelse af lov om kommunernes styrelse (styrelsesloven). Økonomiske konsekvenser Det samlede korrigerede budget for lånoptag i 2023 er på 17,7 mio. kr. Et lånoptag på samlet 32,9 mio. kr. vil betyde et yderligere lånoptag på 15,2 mio. kr. i forhold til budgettet, som forbedrer kommunens likviditet. Et samlet lånoptag på 32,9 mio. kr. betyder, at der årligt skal afdrages med 1,3 mio. kr., dette er 0,6 mio. kr. mere end budgetteret, ved lånoptag på 17,7 mio. kr. Renteudgifterne vil i 2023 udgøre 1,1 mio. kr. Budget vedrørende lånoptag og afdrag tilpasses i BO1 2023, grundet den variable rente tilpasses budgettet for renter i BO3 2023. Sagens forløb 23-01-2023 Økonomiudvalget Økonomiudvalget anbefaler overfor Byrådet, at administrationens indstilling godkendes.", "source_path": "data/greve/raw_dagsordener/Byråd 2022-2025_2023-01-30T19:00:00+01:00_8e3ce052-8372-42cc-a189-5bb3762fca05.json"}
{"document_id": "8e3ce052-8372-42cc-a189-5bb3762fca05", "committee": "Byråd 2022-2025", "meeting_date": "2023-01-30T19:00:00+01:00", "section_type": "html_fragment", "section_title": "2. behandling af styrelsesvedtægt for Greve Kommune", "case_number": "22-014921", "agenda_index": 15, "text": "Beslutning Byrådet godkendte administrationens indstilling. Fremstilling Sagsprocedure Byrådet. Resume Byrådet godkendte på et møde den 12. december 2022 en ændring i styrelsesvedtægten, hvorved det blev besluttet at yde et vederlag til næstformanden i Børn og Ungeudvalget (§ 18-udvalget). Ændringer i styrelsesvedtægten skal for at være gældende undergives to behandlinger i byrådet. Ved denne sag foretages 2. behandlingen. Hvis byrådet tiltræder indstillingen, vil der i overensstemmelse med nuværende praksis blive ydet et vederlag til næstformanden i Børn- og Ungeudvalget (§ 18-udvalget). Indstilling Administrationen indstiller, at styrelsesvedtægten for Greve Kommune godkendes endeligt med tilføjelsen om, at d et besluttes, at næstformanden for Børn og Ungeudvalget (§18-udvalget) modtager et vederlag på 1,3 % af borgmesterens vederlag. Sagsbeskrivelse I forbindelse med et generelt ledelsestilsyn i administrationen af vederlag til medlemmer af byrådet er det konstateret, at den nuværende beslutning om, at der ydes et vederlag på 1,3 % af borgmesterens vederlag til næstformanden for Børn og Ungeudvalget (§18-udvalget), skal fremgå af styrelsesvedtægten for Greve Byråd, og ikke alene kan basere sig på en byrådsbeslutning. Dette fremgår af vederlagsbekendtgørelsens § 7, stk. 2. Det bemærkes desuden, at det har været fast praksis, at medlemmet af Børn og Ungeudvalget (§ 18-udvalget) modtager vederlag, der henvises herved til pkt. 57 om vederlag på det konstituerende møde i byrådet den 1. december 2017, hvoraf det fremgår, at der ydes vederlag til medlemmet for Børn- og Ungeudvalget (§ 18-udvalget). Byrådet godkendte den 12. december 2022 en ændring i styrelsesvedtægtens § 21, stk. 9, hvorved det fremgår, at næstformanden for Børn og Ungeudvalget (§ 18-udvalget) modtager et vederlag på 1,3 % af borgmesterens vederlag. Det bemærkes, at formanden for Børn og Ungeudvalget (§ 18-udvalget) ifølge den gældende styrelsesvedtægt modtager et vederlag på 7,8 % af borgmesterens vederlag. (Udkast til ny styrelsesvedtægt er vedlagt som bilag). Ændringer i styrelsesvedtægten skal ifølge styrelsesloven behandles to gange i byrådet med mindst seks dages mellemrum for at være gældende. Lovgrundlag Styrelseslovens § 2, stk. 2, og vederlagsbekendtgørelsens § 7, stk. 2. Økonomiske konsekvenser Sagen har ingen økonomiske konsekvenser Kommunikation Når styrelsesvedtægten for Greve Kommune er godkendt offentliggøres den på Greve Kommunes hjemmeside.", "source_path": "data/greve/raw_dagsordener/Byråd 2022-2025_2023-01-30T19:00:00+01:00_8e3ce052-8372-42cc-a189-5bb3762fca05.json"}
{"document_id": "8e3ce052-8372-42cc-a189-5bb3762fca05", "committee": "Byråd 2022-2025", "meeting_date": "2023-01-30T19:00:00+01:00", "section_type": "html_fragment", "section_title": "Handicaprådets sammensætning 2023", "case_number": "22-015304", "agenda_index": 16, "text": "Beslutning Byrådet godkendte administrationens indstilling. Fremstilling Sagsprocedure Byrådet. Resume Danske Handicaporganisation (DH) har udpeget nye medlemmer og suppleanter til at indgå i Handicaprådet, som Byrådet skal godkende. Indstilling Administrationen indstiller at Byrådet godkender de indstillede medlemmer og suppleanter. Sagsbeskrivelse Handicaprådet virker i en 4-årig periode, der følger den kommunale valgperiode. Sker der ændringer i den mellemliggende tid, forelægges dette for Byrådet, som godkender en ny sammensætning. Handicaprådet består af 10 medlemmer, heraf 5 medlemmer udpeget af Danske Handicaporganisationer og 5 medlemmer udpeget af Greve Kommune. Dansk Handicaporganisation har udpeget nye medlemmer og suppleanter som er følgende: Tina Nielsen, Hjernesagen, indtræder som medlem i stedet for Rikke Madsen Lone Wiedenbein, Diabetesforeningen Greve Lokalforening, indtræder som suppleant for Tina Nielsen Nananaya Gudmundsen, Landsforeningen Autisme, indtræder som suppleant for Jess Eiberg Hansen, i stedet for Annelis Jacobsen Nananaya Gudmundsen, Landsforeningen Autisme, indtræder ligeledes som suppleant for Lonnie Busted Nielsen, i stedet for Tina Nielsen (som bliver medlem) Anette Nielsen, Fibromyalgi- & smerteforeningen, indtræder som suppleant for Bente Lis Clausen, i stedet for Palle Jacobsen. Med den nye udpegning ser Handicaprådet således ud: Lovgrundlag Lov om retssikkerhed og administration på det sociale område § 37a, jf. lovbekendtgørelse nr. 1096 af 13. september 2017 og bekendtgørelse nr. 1338 af den 18. november 2016 om retssikkerhed og administration på det sociale område. Økonomiske konsekvenser Sagen har ingen økonomiske konsekvenser. Tidsplan Efter Byrådets godkendelse den 30. januar 2023, kan de nye medlemmer og suppleanter deltage i handicaprådets aktiviteter.", "source_path": "data/greve/raw_dagsordener/Byråd 2022-2025_2023-01-30T19:00:00+01:00_8e3ce052-8372-42cc-a189-5bb3762fca05.json"}
{"document_id": "8e3ce052-8372-42cc-a189-5bb3762fca05", "committee": "Byråd 2022-2025", "meeting_date": "2023-01-30T19:00:00+01:00", "section_type": "html_fragment", "section_title": "Motorisk projekt i Greve Kommune", "case_number": "22-015415", "agenda_index": 17, "text": "Beslutning Byrådet godkendte Økonomiudvalgets indstilling. Fremstilling Sagsprocedure Skole-, Børne-, og Ungeudvalget, Kultur- og Fritidsudvalget, Økonomiudvalget og Byrådet. Resume I budget 2022 blev der afsat 0,5 mio. kr. til at arbejde med motorik for børn i Greve Kommune. Midlerne er lagt ud til Idræts- og Fritidssekretariatet (IFS). I denne sag skal det tages stilling til anvendelse af midlerne, og i et samarbejde mellem IFS og Center for Dagtilbud & Skoler foreslås det at midlerne anvendes til et pilotprojekt for børn i alderen 5-7 år i et udvalgt område af kommunen. Indstilling Administrationen indstiller til Skole-, Børne- og Ungeudvalget, pilotprojektet KaMiBe godkendes til udrulning i skoleåret 2023/2024, og at midlerne som konsekvens heraf overføres. Administrationen indstiller til Kultur- og Fritidsudvalget, at pilotprojektet KaMiBe godkendes til udrulning i skoleåret 2023/2024. Sagsbeskrivelse Idræts- og fritidssekretariatet har i 3. og 4. kvartal 2022 været i dialog med relevante forskere og fagpersoner på området samt indledt et tæt samarbejde med administrationen i Center for Dagtilbud & Skoler. I august 2022 afviklede sekretariatet et indledede møde vedr. en mulig projektmodel, hvor Greve Kommunes politikere og administration deltog. Pædagogiske erfaringer og evidens, hvor motorisk træning anvendes, viser at børns sproglige og kropslige udvikling har essentiel påvirkning på deres koncentrations - og refleksions niveau, hvilket medfører en positiv udvikling på det faglige, personlige og sociale niveau for det enkelte barn. På baggrund af ovenstående har Idræts- og Fritidssekretariatet i samarbejde med Center for Dagtilbud & Skoler udarbejdet et projektforslag, der tager højde for de forhold og opmærksomhedspunkter som Byrådet godkendte den 23. maj 2022 ved deres behandling af sagen. Hvad er KaMiBe KaMiBe består af tre fokusområder 1) karakterstyrker, 2) mindfulness og 3) bevægelse. De tre områder er koblet sammen til en konkret model for arbejdet med inkluderende læringsfællesskaber i børnehaver og skoler. KaMiBe er udviklet af forskere fra UC Syd, og modellen er afprøvet i flere praksissammenhænge i både børnehaver og på skoler. Formålet med modellen er at give børnene en oplevelse af at kunne bidrage til fællesskabet såvel fagligt som socialt. Praksiserfaringer fra arbejdet med KaMiBe Erfaringer fra praksis har vist, at KaMiBe er virkningsfuldt i overgangen fra børnehave til skole, og giver både det enkelte barn og hele børnegruppen øget trivsel og læringsudbytte. Gennem afprøvning i praksis har pædagoger og lærere erfaret, at børnene er blevet mere åbne overfor hinanden og bedre til aktivt at bidrage til fællesskabet. Dertil er oplevelsen, at børnene har fået bedre kropskontrol og kropsbevidsthed. Udbyttet af KaMiBe har desuden vist sig ved øget koncentrations niveau og bedre refleksions niveau samt sproglig bevidsthed. Afgørende for børnenes trivsel har været en øget selvregulering, som har skabt mere ro hos det enkelte barn og børnegruppen som helhed. Afvikling af projektet i Praksis Pilotprojektet er målrettet 5-7-årige og involverer fagpersonale fra børnehaver, SFO’er og indskolingen. Primær fokus er storbørnsgrupper i børnehaven, børn i spireforløb på SFO i perioden fra april – august og 0.-1. klasse. Konkrete aktiviteter i projektet: Indledende møder på tre udvalgte skoler og tre udvalgte børnehaver for fagpersonale og ledere. Møderne indeholder en overordnet introduktion til KaMiBe. Skolerne udvælges efter dialog med skoleledergruppen, og dagtilbuddene efter dialog med pædagogiske ledere. Workshops for relevante fagpersoner på de tre skoler og i de tre børnehaver. En skole og den tættest tilknyttede børnehave i projektet afholder workshops sammen. Det forventes at, fagpersoner fra Greve Kultur-Base vil deltage på udvalgte workshops for efterfølgende forankring. I løbet af pilotprojektet har alle fagpersoner fire workshops, ca. én i kvartalet, af tre timers varighed. De fire workshops har temaerne: generel introduktion inkl. positiv psykologi, karakterstyrker, mindfulness og bevægelse. Hver workshop indeholder praksisøvelser, sparring og erfaringsudveksling mellem fagpersonerne. Alle workshops bliver afviklet i perioden fra september 2023 til maj 2024 og forestås af en forsker fra UC Syd. Opsamlingsmøder på de tre udvalgte skoler bliver afviklet med fokus på lokale erfaringer, fortsat implementering og forankring. Evalueringen forestås af Idræts- og Fritidssekretariatet, som i samarbejde med Center for Dagtilbud & Skoler indhenter trivselsmålinger fra de skoleklasser og børnehavegrupper, som har deltaget i projektet. Som supplement til trivselsmålingerne vil lærere og pædagoger blive bedt om at besvare et digitalt spørgeskema, og der vil blive fulgt op med kvalitative interviews. I hele projektperioden har Idræts- og Fritidssekretariatet projektlederfunktionen og sikrer i tæt samarbejde med Center for Dagtilbud & Skoler, at pilotprojektet gennemføres. Som led i en potentiel forankring kan Greve Kultur-Base efter endt projektperiode være facilitator for yderligere udbredelse af KaMiBe og motorik/musik i dagtilbud, SFO og skoler i Greve Kommune. Idræts- og Fritidssekretariatet rådfører sig i alle dele af processen med forskere for UC Syd for at sikre den bedst mulige kvalitet i afviklingen. Lovgrundlag Der er ikke et lovgrundlag ift. pilotprojektet, men det medtænkes som en del af bekendtgørelserne af: Lov om folkeskolen, LBK nr. 1887 01/10/2021 om krav til indholdet af mål- og indholdsbeskrivelser for folkeskolens skolefritidsordninger Dagtilbudsloven BEK nr. 968 af 28/06/2018 og LBK nr 985 af 27/06/2022 om krav til pædagogiske mål og indhold i seks læreplanstemaer Økonomiske konsekvenser Rammebeløbet for projektet på 0,5 mio. kr. er afsat i budget 2022 og skal overføres for at kunne anvendes i 2023 og 2024. Af den samlede økonomi på 500.000 kr. forventes ca. halvdelen brugt på udgifter til afholdelse af oplæg og uddannelse, som forestås af UC Syd. Den øvrige økonomi forventes brugt på materialer, vikardækning for personale der deltager i uddannelsen, mødeafholdelse og øvrige driftsudgifter. Øvrige konsekvenser Fagpersoner fra SFO, Skole og Dagtilbud vil i pilotprojekt perioden skulle afsætte arbejdstid til deltagelse på workshop, supervision og afslutning. Tidsplan 1. kvartal 2023: Forarbejdet til pilotprojektet starter i, hvor skoleledere, børnehaveklasseledere og SFO-ledere orienteres om det kommende pilotprojekt. Juni 2023: Opstart af projekt ved indledende møder for ledere og relevante fagpersoner på skolerne og i børnehaverne. September 2023 til maj 2024: Afvikling af workshops. Juni 2024: Pilotprojektet afsluttes med et opsamlingsmøde i med fokus på lokale erfaringer, fortsat implementering og forankring. Pilotprojektets resultater foreligges det politiske niveau i Greve Kommune efter evalueringen Øvrige forhold Sammenhængskraften og kontinuiteten i SFO'ens arbejde med mål og indholdsbeskrivelsen og Dagtilbuddets pædagogiske læreplanstemaer indebærer endvidere et styrket, og nødvendigt samarbejde mellem dagtilbud og SFO/skoler. Sagens forløb 10-01-2023 Skole-, Børne- og Ungeudvalget Anbefales. 11-01-2023 Kultur- og Fritidsudvalget Anbefales. 23-01-2023 Økonomiudvalget Økonomiudvalget anbefaler overfor Byrådet, at fagudvalgenes indstillinger godkendes.", "source_path": "data/greve/raw_dagsordener/Byråd 2022-2025_2023-01-30T19:00:00+01:00_8e3ce052-8372-42cc-a189-5bb3762fca05.json"}
{"document_id": "8e3ce052-8372-42cc-a189-5bb3762fca05", "committee": "Byråd 2022-2025", "meeting_date": "2023-01-30T19:00:00+01:00", "section_type": "html_fragment", "section_title": "Forslag til yderligere håndtering af kapacitetsudfordring på dagtilbudsområdet", "case_number": "22-015185", "agenda_index": 18, "text": "Beslutning Byrådet godkendte Økonomiudvalgets indstilling. Fremstilling Sagsprocedure Skole-, Børne- og Ungeudvalget, Klima-, Teknik-, og Miljøudvalget, Kultur- og Fritidsudvalget, Økonomiudvalget og Byrådet. Resume Antallet af børn i aldersgruppen 0-6 år er stigende i Greve Kommune, og hvis lovens krav om pasningsgaranti skal overholdes, er der behov for at udvide dagtilbudskapaciteten i 2023-26. I denne sag fremlægges midlertidige løsningsforslag for udvidelse af kapaciteten frem mod marts 2026, hvor en ny daginstitution i Greve Midt til 150 børn og en ny Lunas Ark med en øget kapacitet på 77 pladser står klar til ibrugtagning. Supplerende sagsfremstilling Sagen indeholder et scenarie med mulige personalemæssige konsekvenser i relation til dagplejen og potentiel brug af Dagplejehuset til løsning af kapacitetsudfordringen. De potentielle konsekvenser handler om, at der ved valg af denne løsning skal findes anden lokalitet for de aktiviteter, som der i dag finder sted i Dagplejehuset. Derfor har sagen været i høring i Område-MED, som har afgivet høringssvar, jf. sagens bilag 3. Indstilling Administrationen indstiller overfor Skole-, Børne- og Ungeudvalget, og Klima-, Teknik- og Miljøudvalget, 1. at der afsættes rådighedsbeløb i 2023 og meddeles anlægsbevilling på 0,823 mio. kr. til midlertidigt at udvide kapaciteten med 28 vuggestuepladser ved at inddrage Dagplejehuset, Gersagerparken 74, til dagtilbud finansieret af ”Pulje til genopretning o.l.” i 2023, som reduceres tilsvarende 2. at der meddeles tillægsbevilling på i alt 1,3 mio. kr. til ledelse af midlertidigt dagtilbud i Dagplejehuset fordelt med 0,433 mio. kr. i 2023 til og med 2025 , og at dette finansieres ved en reduktion af budgettet til afledt drift vedrørende Lunas Ark i 2024 med 1,285 mio. kr. og i 2025 med 0,015 mio. kr. 3. At der til budgetforhandlingerne for 2024-27 udarbejdes bruttoanlægsforslag til etablering af yderligere midlertidige daginstitutionspladser fra 2024-26 Administrationen indstiller overfor Kultur- og Fritidsudvalget, 4. at sagen tages til efterretning. Sagsbeskrivelse Der har gennem en længere periode været arbejdet med at udvide kapaciteten på dagtilbudsområdet i Greve Kommune. Senest har Byrådet den 3. oktober 2022 besluttet at udvide kapaciteten med 42 vuggestuepladser blandt andet ved, at omlægge børnehavepladser til vuggestuepladser, inddrage lokaler i Dagplejehuset samt udvide daginstitutionen Lundebo. Ydermere er alle sæsonpladser, som kan tages i brug i spidsbelastningsperioder, taget i brug. Ifølge dagtilbudsprognosen fra september 2022, så er de 42 ekstra vuggestuepladser ikke nok til at dække hele kapacitetsbehovet i Greve Kommune, da det forventes at der vil mangle 117 daginstitutionspladser i 2024/25. I de to nedenstående skemaer sidestilles den nuværende kapacitet med den forventede prognose for 2023-2026. De 42 ekstra vuggestuepladser er indregnet. Dagtilbudsprognosen 0-2 årsområdet 2023 2024 2025 2026 Kapacitet 1098 1098 1098 1098 Prognose (gnsn. over året) 1133 1172 1175 1180 Differencen -35 -74 -77 -82 Dagtilbudsprognosen 3-6 årsområdet 2023 2024 2025 2026 Kapacitet 1774 1774 1774 1774 Prognose (gnsn. over året) 1763 1766 1814 1867 Differencen + 11 + 8 -40 -93 Ovenstående prognoser viser, at der er behov for at udvide kapaciteten på dagtilbudsområdet, og at det ikke kan vente, til den nye daginstitution i Greve Midt og den ny Lunas Ark står klar til ibrugtagning marts 2026. Ifølge prognosen er der allerede nu et behov for at udvide kapaciteten på 0-2 årsområdet med 35 pladser, og igen i 2024/25 med yderligere 42 pladser. Derudover forventes det, at der i 2025 er behov for at udvide 3-6 årsområdet med 40 pladser. Først i 2026 når de 2 nye daginstitutioner med 175 pladser kan benyttes, vurderes det, at kapacitetsbehovet på dagtilbudsområdet vil være dækket ind frem mod 2030. Løsningsmuligheder for udvidelse af dagtilbudskapaciteten Administrationen har derfor afsøgt en række forskellige løsningsmuligheder for at udvide kapaciteten. Der er bl.a. kigget på etablering af pavillonbygninger ved en eksisterende daginstitution, ombygning af tomme skolelokaler til dagtilbudslokaler, oprettelse af natur-og skovgrupper eller omlægning af hele Dagplejehuset til dagtilbud. Det er løsninger som alle kræver en mindre anlægsbevilling til fx istandsættelse, ombygning og transport. Se Bilag 1 for \"Uddybning af de belyste scenarier\". Administrationens anbefaling er, at de manglende dagtilbudspladser i 2023 findes ved at inddrage hele Dagplejehuset i Gersagerparken 74, og lave det om til dagtilbud. Herved vil man kunne oprette 24 ekstra vuggestuepladser, foruden den allerede etablererede vuggestuegruppe på 12. En kapacitetsudvidelse med Dagplejehuset vil forholdsvis hurtigt kunne blive iværksat, da Dagplejehusets bygning er velindrettet til dagtilbud, og kræver kun få tilpasninger inden ibrugtagning. Med de ekstra pladser i dagplejehuset vil der mangle ca. 10 pladser for at nå den kapacitet, som er nødvendig i 2023. Disse vil skulle findes ved at omlægge børnehavepladser til vuggestuepladser. Det skal bemærkes, at løsningsforslaget også er forbundet med udfordringer. Institutionen vil have en placering, som af forældre kan blive vurderet som mindre attraktiv Der vil skulle findes andre lokaler, hvor kommunens dagplejere kan mødes med børnene i legegrupper Dagplejepædagogerne, som er det administrative og pædagogiske personale, der varetager driften af dagplejen, skal anvises andre lokaler. Det drejer sig om tre medarbejdere, der skal findes en ny placering til. I udgangspunktet foretrækker forældrene deres børn i integrerede institutioner, hvor de ved, at børnene fortsætter fra vuggestue til børnehave i samme institution. Det vil ikke være muligt at tilbyde med denne løsning, og administrationen kan ikke stille garanti om en bestemt børnehave efter vuggestuetiden i Dagplejehuset. I nedenstående tekst uddybes løsningsforslaget. Kapacitetsudvidelse i 2023: Inddragelse af Dagplejehuset , for etablering af midlertidigt dagtilbud. Dagplejehuset på Gersagerparken 74 ejes af Greve Boligselskab og består af 3 grupperum, køkken, krybberum, kontor, 4 toiletter, personalerum samt en mindre legeplads. Huset benyttes dagligt af dagplejegrupper, som på skift mødes i huset til pædagogiske aktiviteter med børnene. Derudover har 3 dagplejekonsulenter deres kontor i huset. I dette forslag tages der højde for, at der skal findes et andet lokale til dagplejegrupperne, og at der også skal findes 3 kontorpladser til dagplejekonsulenterne. Her forslås det, at dagplejegrupperne flyttes til et lokale i Greve Borgerhus, som tidligere har været benyttet af dagplejen. Til dagplejekonsulenterne skal der arbejdes videre med at finde egnet kontorplads. Den. 3. oktober 2022 blev det besluttet at oprette en midlertidig satellit-gruppe med 12 vuggestuebørn fra en eksisterende daginstitution i et af Dagplejehusets lokaler, og ved at udvide med 2 ekstra vuggestuegrupper med 12 børn, vil huset herefter have en kapacitet på i alt 36 vuggestuepladser. En kapacitet der er på størrelse med daginstitutionen Sanglærkerne på Krogårdsvej. Den midlertidige daginstitution vil kræve ledelse tæt på i hverdagen, og der er søges følgelig om driftsmidler til 25 timer ledelse om ugen for perioden 2023-2026. Kapacitetsudvidelse i 2024: Etablering af naturgrupper til eksisterende daginstitution Derudover vurderes det, at der også er behov for at kigge nærmere på yderligere midlertidige pladser fra 2024-26. Derfor beder administrationen om lov til at udarbejde et budgetforslag på dette, antaget at behovet bekræftes i den opdaterede befolkningsprognose som fremlægges politisk i foråret 2023. En mulighed er at pladserne etableres som naturgrupper, som der fremlægges en separat sag om for Skole- og Børneudvalget. I den nuværende dagtilbudsprognosen for 2024/25 er der behov for at udvide kapaciteten yderligere med 42 vuggestuepladser og 40 børnehavepladser. Derfor anbefales det, at der i budgetforslag 2024-27 udarbejdes et bruttoanlægsforslag til etablering af yderligere daginstitutionspladser som natur/skovgrupper. Lovgrundlag Dagtilbudsområdet og Bygningsreglementet. Økonomiske konsekvenser Der er afsat 16,6 mio. kr. i Genopretningspuljen i 2023. Heraf er 1,0 mio. kr. allerede bevilget til konkrete sager, som fx etablering af 12 vuggestuepladser i Dagplejehuset. Der resterer derved 15,6 mio. kr. i puljen. Indstillingen vil medføre, at der samlet tilføres 0,823 mio. kr. til at klargøre dagplejehuset til fuld udnyttelse af huset til dagtilbud. Det betyder, at \"”Pulje til genopretning o.l.” reduceres tilsvarende med 0,823 mio. kr. i 2023. Det resterende rådighedsbeløb på puljen i 2023 er derfor på 14,7 mio. kr. Dertil kommer at der i separat indstilling om Genopretningspuljen foreslås afsat ca. 10 mio. kr. til øvrige projekter. Se bilag 2 for estimat over økonomi og etablering af dagtilbud i Dagplejehuset. Derudover skal der afsættes 0,433 mio. kr. om året i drift i 2023-26 til ledelse svarende til i alt 1,3 mio. kr. Dette finansieres ved en fremrykning af budgettet til afledt drift vedrørende Lunas Ark i 2024 og 2025. Kommunikation Hvis det besluttes at inddrage Dagplejehuset, så udarbejdes der en procesplan for flytning af Dagplejen hvor Dagplejekonsulenterne og Brugerrådet for Greve Borgerhus inddrages. Derudover skal der tages kontakt til Greve Boligselskab for udarbejdes af aftale vedr. istandsættelse af Dagplejehuset. Tidsplan Hvis det besluttes, at kapaciteten på dagtilbudsområdet øges med 28 vuggestuepladser, igangsættes arbejdet med det samme. Sagens forløb 10-01-2023 Skole-, Børne- og Ungeudvalget 1. Udvalget anbefaler, at kapacitetsudfordringen løses ved at etablere øget kapacitet på Damagerskolen og dermed en anlægsbevilling på samlet 1,0 mio. i 2023. Løsningen i 2023 anbefales finansieret af ”Pulje til genopretning o.l.”, som reduceres tilsvarende. Reetableringsfinansieringen behandles som et udvidelsesforslag i budgetprocessen for 2026. 2. Anbefales, dog i en reduceret udgave med 0,3 mio. i 2023 til og med 2025 og at dette finansieres ved en reduktion af budgettet til afledt drift vedrørende Lunas Ark med 0,2 mio. i 2024 og 0,1 mio. 2025. Baggrunden herfor, at der ikke er brug for en fuld dagtilbudslederstilling, men en afdelingslederstilling med denne løsning. 3. Anbefales 11-01-2023 Kultur- og Fritidsudvalget 4. Tages til efterretning. 16-01-2023 Klima-, Teknik- og Miljøudvalget 1. Udvalget anbefaler, at kapacitetsudfordringen løses ved at etablere øget kapacitet på Damagerskolen og dermed en anlægsbevilling på samlet 1,0 mio. i 2023. Løsningen i 2023 anbefales finansieret af ”Pulje til genopretning o.l.”, som reduceres tilsvarende. Reetableringsfinansieringen behandles som et udvidelsesforslag i budgetprocessen for 2026. 2. Anbefales, dog i en reduceret udgave med 0,3 mio. i 2023 til og med 2025 og at dette finansieres ved en reduktion af budgettet til afledt drift vedrørende Lunas Ark med 0,2 mio. i 2024 og 0,1 mio. 2025. Baggrunden herfor, at der ikke er brug for en fuld dagtilbudslederstilling, men en afdelingslederstilling med denne løsning. 3. Anbefales. 23-01-2023 Økonomiudvalget Økonomiudvalget anbefaler overfor Byrådet, at fagudvalgenes indstillinger godkendes.", "source_path": "data/greve/raw_dagsordener/Byråd 2022-2025_2023-01-30T19:00:00+01:00_8e3ce052-8372-42cc-a189-5bb3762fca05.json"}
{"document_id": "8e3ce052-8372-42cc-a189-5bb3762fca05", "committee": "Byråd 2022-2025", "meeting_date": "2023-01-30T19:00:00+01:00", "section_type": "html_fragment", "section_title": "Godkendelse af Affaldsplan 2023-2034", "case_number": "21-016317", "agenda_index": 19, "text": "Beslutning Byrådet godkendte Økonomiudvalgets indstilling. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Greve Kommune har udarbejdet og en ny 12-årig affaldsplan. Affaldsplanen har særligt fokus på de første seks års målsætninger og indsatser på affaldsområdet. Et udkast til planen blev godkendt af byrådet i oktober 2022, og har været i høring i otte uger. Planen er nu klar til endelig vedtagelse. Indstilling Administrationen indstiller at Affaldsplan 2022-2034 (bilag 1 og 2) godkendes - endeligt. Sagsbeskrivelse Affaldsplan 2023 – 2034 er en lovpligtig plan, og er et planlægnings- og styringsværktøj, som indeholder rammerne for affaldsplanlægningen i Greve Kommune i perioden 2023 -2034 med særlig fokus på de første seks år. Planen skal revideres mindst hvert 6 år og er udarbejdet iht. EU’s rammedirektiv om affald og med udgangspunkt i den nationale affaldshåndteringsplan Handlingsplan for cirkulær økonomi – National plan for forebyggelse og håndtering af affald 2020 – 2032 . Planen erstatter Greve Kommunes Affaldsplan 2014-2024 . En affaldsplan skal indeholde: En kortlægningsdel, som beskriver status for affaldsområdet i kommunen. En målsætningsdel, som redegør for kommunens overordnede målsætninger på affaldsområdet. En planlægningsdel med særligt fokus på planlægningen de første seks år af planperioden. Med affaldsplanen fastsættes en langsigtet retning og vision for kommunens arbejde på affaldsområdet. Den er i tråd med Klimaborgersamlingens anbefalinger, der forventes indarbejdet i Greve Kommunes fremtidige klimaplan. Der er lagt vægt på bæredygtighed, affaldsminimering, øget genbrug og genanvendelse af affald samt en reduktion af CO 2 -udledningen fra affaldshåndteringen. For den seksårige planlægningsperiode er der en forholdsvis detaljeret planlægning af hvilke tiltag/projekter, der skal igangsættes og hvornår de skal gennemføres. Nogle af projekterne vil fortsætte ind i den efterfølgende perspektivperiode. I bilagene til affaldsplanen er de lovpligtige kortlægninger og fremskrivninger af affaldsmængder beskrevet samt vurdering af den forbrændings- og deponeringskapacitet, som Greve Kommune forventes at kunne råde over de næste 12 år. I den nationale Handlingsplan for cirkulær økonomi er det defineret, at alle borgere, kommunale institutioner og virksomheder, skal sortere i de samme fraktioner, således at det er det samme affaldshåndteringssystem, man mødes af, ligegyldigt om man er hjemme, på arbejde, hos det offentlige eller i undervisning. I handlingsplanen skærpes kravene til genanvendelse af de indsamlede mængder af fraktionerne: mad- og restaffald, pap, papir, glas, metal, plast, tekstil, farligt affald samt mad- og drikkekartoner fra 50 % i 2022 til 55 % i 2025, 60 % i 2030 og 65 % i 2035. Måden genanvendelsen måles på, skærpes ligeledes, sådan at der måles på reel genanvendelse frem for på indsamlede mængder til genanvendelse. Affaldsplanens væsentligste pejlemærke er at nå den nationale målsætning for genanvendelse af husholdningsaffaldet, som beskrevet ovenfor. Det er administrationens vurdering, at Greve Kommune med den nye affaldsplan kan nå de nationale mål, og dermed bidrage godt til den nationale målsætning om øget genanvendelse og omstilling til cirkulær økonomi. Planen har været i høring fra den 10 oktober til den 5. december. Der er ikke modtaget nogen høringssvar. Der er fortaget 2 mindre redaktionelle ændringer. På forsiden er underoverskriften om, at forslaget sendes i offentlige høring fjernet, og på side 8 under afsnittet om proces i Greve Kommune er en sætning om at forslaget nu sendes i høring ændret til, at affaldsplanen er vedtaget den 30. januar 2023. Lovgrundlag Affaldsrammedirektivet, direktiv 2008/98/EF om affald af 27. april 2018 LBK nr. 100 af 19.01.2022 Bekendtgørelse af lov om miljøbeskyttelse (Miljøbeskyttelsesloven) BEK nr. 2512 af 10.12.2021 Bekendtgørelse om affald (Affaldsbekendtgørelsen). VEJ nr. 9793 af 01.07.2022 Vejledning om sorteringskriterier for husholdningsaffald VEJ nr. 9792 af 01.07.2022 Vejledning om indsamling af husholdningsaffald Handlingsplan for cirkulær økonomi – National plan for forebyggelse og håndtering af affald 2020 – 2032 Byrådet godkendte udkastet til affaldsplanen på byrådsmødet den 3. oktober 2022. Økonomiske konsekvenser Initiativer omkring sortering af affald på offentlige udearealer og institutioner samt minimering af fx henkastet affald er alle skattefinansierede. Kampagner, vejledning som beskrevet i affaldsplanen forventes indeholdt i den eksisterende administration. Udgifterne til det øvrige arbejde med affaldsplanens indsatsområder på det skattefinansierede område, vil løbende blive indarbejdet i det kommunale budget efter behov. F.eks. er der allerede igangsat et arbejde med at udbygge skralderum for at indføre sortering i kommunens ejendomme, og der skal siden jf. lovkrav, der nu er indarbejdet i affaldsplanen, indføres sorteringssystemer i de offentlige udeområder. Kommunikation Byrådet har godkendt forslaget til affaldsplanen, og forslaget har været i 8 ugers offentlig høring (lovbestemt) med offentliggørelse på kommunens hjemmeside. Efter den endelige godkendelse af affaldsplanen vil den blive lagt på kommunens hjemmeside. Sagens forløb 16-01-2023 Klima-, Teknik- og Miljøudvalget Anbefales. 23-01-2023 Økonomiudvalget Økonomiudvalget anbefaler overfor Byrådet, at Klima-, Teknik- og Miljøudvalgets indstilling godkendes.", "source_path": "data/greve/raw_dagsordener/Byråd 2022-2025_2023-01-30T19:00:00+01:00_8e3ce052-8372-42cc-a189-5bb3762fca05.json"}
{"document_id": "8e3ce052-8372-42cc-a189-5bb3762fca05", "committee": "Byråd 2022-2025", "meeting_date": "2023-01-30T19:00:00+01:00", "section_type": "html_fragment", "section_title": "Revideret vinter- og renholdelsesregulativ samt vinterudkald", "case_number": "22-011562", "agenda_index": 20, "text": "Beslutning Byrådet godkendte Økonomiudvalgets indstilling. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume I forbindelse med den nye driftskontrakt på grønne arealer samt stier og veje, er ruterne til vintervedligehold optimeret, til en smartere udnyttelse af timerne, og en økonomisk gevinst i forhold til brugen af salt. Greve Kommunes vinter- og renholdelsesregulativ skal tilpasses de nye forhold. Samtidig skal kommunen selv stå for vinterudkaldet, og løsningen for dette skal derfor besluttes. Indstilling Administrationen indstiller, at vinter- og renholdelsesregulativet i sin helhed godkendes med virkning fra 1. juli 2023. at kommunen selv har ansatte til at stå for vinterudkaldet. at opgaven finansieres ved, at der fra 2024 og frem flyttes 0,70 mio. kr. fra driftskontoen til en konto til udkaldefunktion i Center for Teknik & Miljø. I 2023 er det 0,475 mio. kr. Sagsbeskrivelse Opgaverne for drift og vedligehold af kommunens grønne områder, veje og stier har været i udbud med kontraktstart medio 2023. Det betyder, at der nu skal vedtages et regulativ, der passer til det niveau af glatførebekæmpelse, der er beskrevet, og der skal vælges løsning for en udkaldefunktion, når der skal glatførebekæmpes. Nye ruter I forbindelse med at beskrive opgaverne i den nye kontrakt er ruterne for vintervedligeholdet optimeret, og Greve Kommunes vinter- og renholdelsesregulativ skal derfor tilpasses. Det nuværende vinter- og renholdelsesregulativ er fra 2018, og med den nye tilpasning bliver kommunen inddelt i 4 områder (nord, syd, øst og vest), så man ikke behøver at salte hele kommunen, hvis der kun er glat i ét område. Det betyder også, at enkelte veje og stier har ændret klasse, for at kunne passe ind i den mest optimale planlægning af ruter. Det giver en smartere udnyttelse af timerne og en økonomisk gevinst i forhold til brugen af tø-midler (salt). Samtidig er det nye regulativ opdateret med veje og stier, der er kommet til siden 2018. I henhold til lov om offentlige veje har Greve Kommune pligt til at sørge for snerydning, glatførebekæmpelse og renholdelse på offentlige veje og stier. For fortove og stier gælder dog, at pligten med regulativet pålægges ejere af tilgrænsende ejendomme. Endvidere er der i regulativet fastsat et niveau for snerydning, glatførebekæmpelse og renholdelse på private fællesveje og private stier. Udover veje, stier og fortove der skal glatførebekæmpes, skal kommunen også sørge for glatførebekæmpelse på busstoppesteder samt ved fodgængerovergange, tunneller mv. Disse kan i udgangspunktet ikke tilgås med et køretøj, men skal håndsaltes og håndryddes. Det er kommunen, der bestemmer, i hvilket omfang og i hvilken rækkefølge renholdelse, snerydning og glatførebekæmpelse skal finde sted. Når Byrådet har vedtaget regulativet, skal det også godkendes hos politiet. Udkast til et nyt vinter- og renholdelsesregulativ er vedlagt som bilag. Regulativet er udarbejdet i overensstemmelse med den gældende lovgivning for området, og det udbud for vintervedligehold der netop er gennemført. Udkald til vintervedligehold PVGreve der er leverandør på driftkontrakten for veje og grønne områder i dag, står også selv for at kalde ud til vintervedligehold af kommunens veje og stier. Byrådet har i forbindelse med udbudsstrategien for den nye kontrakt besluttet, at den nye leverandør ikke selv skal stå for selve udkaldet fremover. Administrationen har undersøgt forskellige muligheder i forhold til vinterudkaldet og undersøgt fordele og ulemper. Kommunen kan vælge at købe vinterudkaldet hos enten Vejdirektoratet eller en anden konsulent på vejområdet eller selv at ansætte folk til det. Fordelen ved selv at ansætte til det er, at kommunen da har større indflydelse på, hvor ofte der skal kaldes ud. En ekstern udkaldefunktion har ikke samme interesse i at undgå unødige udkald. Ulempen er sårbarheden ved fx fravær og at sikre det faglige niveau hos de 3-4 personer der typisk vil stå for vagtordningen hen over en vinter. Prisen for de eksterne udkaldefunktioner varierer meget mellem de forskellige udbydere, og de har forskellig kvalitet i forhold til hvor specifikt de vurderer på de lokale forhold og deres mulighed for at differentiere mellem forskellige klasser af veje og stier. Ingen af de eksterne firmaer tilbyder dog fysiske tilsyn ved et udkald. I Solrød Kommune står de ansatte i kommunen selv for at opretholde en vintervagt, der vurderer behovet for glatførebekæmpelse i sæsonen og sørge for udkaldet af den eksterne leverandør. Administrationen anbefaler denne løsning, da den vurderes at være både bedst og billigst, når man også tager kvaliteten og interessen i at undgå unødige udkald med. Lovgrundlag Lov om offentlige veje. Bekendtgørelse af lov om private fællesveje. Økonomiske konsekvenser Det reviderede vinter- og renholdelsesregulativ giver forventeligt en forbedret økonomi, da der fremover ikke skal kaldes ud i hele kommunen og da ruter er optimeret med henblik på optimal saltning, rydning samt materiale- og mandskabsforbrug. Udkaldefunktionen vurderes at koste ca. 0,70 mio. kr. om året, når kommunen selv skal stå for en vagtordning. Udkaldefunktionen består af en programpakke til ca. 150.000 kr. om året samt en vagtordning med udkald og inspektion samt kompensation for den arbejdstid, der går med den nye opgave svarende til i alt 0,55 mio. kr. I 2023 vil der yderligere være brug for 50.000 kr. til at anskaffe/implementere it-systemerne, mens vagtordningen skal starte op i efteråret og derfor kun vil have halv effekt. Dvs. i alt 0,475 mio. kr. i 2023 Opgaven finansieres ved at flytte denne del af budgettet fra den nuværende driftskontrakt til administrationskontoen. Den samlede opgørelse kan ses i en parallel sag om udbuddet af driftsopgaver på veje og grønne områder. Kommunikation Når det reviderede vinter- og renholdelsesregulativ er godkendt, sendes det også til godkendelse hos politiet. Herefter skal regulativet offentliggøres på kommunens hjemmeside. Tidsplan Ikrafttrædelsen følger den nye driftskontrakt som er 1. juli 2023. Sagens forløb 16-01-2023 Klima-, Teknik- og Miljøudvalget 1. Anbefales, idet udvalget præciserer, at det er vigtigt at indgå dialog om vejklasser over kommunegrænser. 2. Anbefales, idet udvalget ønsker at muligheden for samarbejde med andre kommuner om vinterudkaldet afsøges. 3.Anbefales. 23-01-2023 Økonomiudvalget 1. Anbefales. 2.-3. Anbefales, med bemærkning om at det afsatte beløb har sammenhæng til protokol ifht udbud af driftskontrakt og den samlede økonomi skal derfor inkludere denne bevilling og kontrolindsats ifm. gravearbejder.", "source_path": "data/greve/raw_dagsordener/Byråd 2022-2025_2023-01-30T19:00:00+01:00_8e3ce052-8372-42cc-a189-5bb3762fca05.json"}
{"document_id": "8e3ce052-8372-42cc-a189-5bb3762fca05", "committee": "Byråd 2022-2025", "meeting_date": "2023-01-30T19:00:00+01:00", "section_type": "html_fragment", "section_title": "Renovering af Tune Skole", "case_number": "22-012933", "agenda_index": 21, "text": "Beslutning Byrådet godkendte Økonomiudvalgets indstilling. Fremstilling Sagsprocedure Skole-, Børne- og Ungeudvalget, Klima-, Teknik- og Miljøudvalget, Økonomiudvalget og Byrådet. Resume Byrådet afsatte i budget 2023-26 midler til rækkefølgeplan for dagtilbud og skoler. I 2023 er der afsat 7,85 mio. kr. til foranalyse og genhusning af Tune Skole. Byrådet har endnu ikke truffet beslutning om, hvorvidt Tune Skole skal samles på en matrikel på Højen. Byrådet skal med denne indstilling beslutte videre proces for, at der kan træffes en endelig beslutning om en eventuel fysisk samling af Tune Skole. Supplerende sagsfremstilling Økonomiudvalget har sendt sagen tilbage til Klima-, Teknik- og Miljøudvalget, med ønsket om anslået udgift for renovering af Tune Skole Lunden, samt en kort beskrivelse af vedligeholdelsestilstanden og Arbejdstilsynets påbud. Sagsproceduren for den supplerende sagsfremstilling: Klima-, Teknik- og Miljøudvalget, Økonomiudvalget og Byrådet. Renoveringsudgiften for Tune Skole Lunden blev senest vurderet i forbindelse med budgetanalyse for bygningsoptimering, som Byrådet behandlede den 17. maj 2021. Udgiften til genopretning af de mest kritiske bygningsdele blev på daværende tidspunkt vurderet til at være 32 mio. kr. Udgiften forventes at kunne fremskrives med 20% med baggrund af de prisstigninger, der siden da har været på byggeri. Dertil kommer, at der i beløbet ikke er afsat midler til etablering af de faglokaler, som mangler på Tune Skole Lunden til fagene musik, billedkunst samt håndværk og design. Vedligeholdelsessituationen på Tune Skole er beskrevet i vedhæftede bilag, sammen med den foreløbige imødekommelse af Arbejdstilsynets påbud fra 18. august 2022. Primært vedrører vedligeholdelsesefterslæbet, at skolens bygninger har utætte facader, vinduer og tage. Derudover er Arbejdstilsynets oprindelige påbud vedhæftet som bilag. Administrationen og skolen vurderer, at der er stor risiko, for at Arbejdstilsynet kommer med et nyt påbud, når de besøger skolen igen inden sommeren 2023 på grund af den kritiske stand af bygningernes klimaskærm, og problemer med indeklima. I så fald kan det blive nødvendigt at fremrykke en løsning for skolens elever, og finde anlægsmidler til dette allerede i indeværende budgetår. Administrationen indstiller: 5. at vedligeholdelsessituation på Tune Skole tages til efterretning. Administrationen gør desuden opmærksom på, at muligheden for at omdanne Tune Skole, Lunden indgår specifikt i den nye kommuneplan, der netop har været i høring, og som er vedtaget af Byrådet den 12. december 2022. I kommuneplanen er en særlig bestemmelse til rammen for Tune Skole, Lunden om, at der ved fremtidig omdannelse af området, skal udarbejdes en helhedsplan - så alle muligheder og behov bliver taget i betragtning ved fremtidig planlægningen. Omdannelsen er sat til at kunne ske i første planperiode inden 2027. Se evt. nærmere i vedlagte bilag 11 om Tune Skole, Lunden i den nye Kommuneplan. Indstilling Center for Teknik & Miljø og Center for Dagtilbud & Skoler indstiller, 1. at der igangsættes én af to mulige processer, a. at der som det første igangsættes en foranalyse for samling af Tune Skole på Højen til behandling i Byrådet i april 2023. Derefter kan der eventuelt igangsættes en proces for opsætning af pavilloner til genhusning af Lunden til indflytning i 2024, hvis det fortsat ønskes at Tune Skole samles på én matrikel. b. at der som det første igangsættes en proces for genhusning af Tune Skole, Lunden i pavilloner på Højen til behandling i Byrådet i april 2023, så Lunden kan genhuses til skolestart i august 2023. Der igangsættes derefter foranalyse for samling af Tune Skole på Højen. 2. at der afsættes rådighedsbeløb i 2023 og meddeles anlægsbevilling på 0,8 mio. kr. til bygherrerådgiver, som skal bistå med at udarbejde den midlertidige genhusning af Lunden og foranalyse af samling på Højen , finansieret af det til formålet afsatte rådighedsbeløb i 2023 under anlægsprojektet \"Budgetanalyse - rækkefølgeplan 10 år\" 3. at administrationen i den valgte proces inddrager skolebestyrelse og MED frem mod politisk behandling i april 2023. Først derefter sker en evt. bredere inddragelse som nærmere beskrevet i sagsfremstilling 4. at administrationen udarbejder en separat sag om rammerne for eventuelt salg af Tune Skole Lunden, så provenuet kan estimeres. Sagen fremlægges via Plan- og Tryghedsudvalget. Sagsbeskrivelse Der er behov for at tage beslutning om de videre processer for Tune Skole. Der foreligger både en udfordring på Tune Skole Lunden med skolens tilstand, som kræver handling, og der skal igangsættes en foranalyse for samling af Tune Skole på Højen. I denne sag skal der tages beslutning om rækkefølgen på de to processer. Foranalyse for samling af Tune Skole Der er i budget 2023 afsat 0,8 mio. kr. til at udføre en foranalyse af Tune Skole Højen. Byrådet har den 20. juni 2022 besluttet, at foranalysen af Tune Skole skal indeholde et scenarie, hvor Tune Skole samles på Tune Skole Højen. Indholdet i foranalysen af en samling af Tune Skole på Højens matrikel vil tage udgangspunkt i de rammer, der fremgår af bilag 1 og den indstilling der blev fremlagt i 2019 (bilag 7) og tilhørende bilag fra borgermødet (bilag 2-3), skolebestyrelsens input (bilag 4) og daværende scenarie for indretning af skolen (bilag 6). Det er i overskriftsform: Det scenarie som blev præsenteret for Byrådet i 2019 med en opdatering i forhold til, at der siden er sket en udvidelse af specialafsnittet Tunegrupperne og hvad prognoserne for antal børn i Tune i øvrigt viser. Trafikale forhold herunder en indkørselsmulighed fra Rendebjergvej Vurdering af behov for og potentialer i udearealerne ved en samling En renovering af den fløj på Tune Skole Højen, som endnu ikke er renoveret (Trekløveren) Hvis det også skal afdækkes, hvad det vil koste at renovere og modernisere Lunden, vil det medføre en yderligere udgift på 0,5 mio. kr. til en tilstandsvurdering af bygningen samt en plan for en ombygning af Lunden, så der sikres tilstrækkelige faglokaler på Lunden til indskoling. Administrationen foreslår, at der i denne sag træffes en beslutning om processen for foranalysen skal ligge før eller efter beslutning om at genhuse Lunden. Der er to mulige processer, som er skitseret nedenfor som proces A og B: Proces A - foranalyse først I proces A igangsættes foranalysen først. Det vil sige, at der som det første sker en kvalitetssikring af det allerede udarbejdede scenarie (foranalyse) for samling af Tune Skole Højen fra 2019, som Byrådet kan få til behandling i april 2023. Inddragelsen i foranalysen vil af hensyn til tidsplan være begrænset til MED og skolebestyrelsen. Med baggrund i det opdaterede scenarie og inddragelsesproces kan Byrådet i april træffe en beslutning, om der skal ske en samling af Tune Skole på Højens matrikel. På samme møde vil det være muligt at igangsætte proces for genhusning af Lunden og derved opsætning af pavilloner på Højen. Før genhusningsløsningen kan iværksættes, vil der skulle behandles en indstilling i Byrådet i efteråret 2023, så pavillonerne kan opsættes i 2024. Først herefter kan Lunden genhuses. Fordelen ved proces A er, at der træffes beslutning om samling af Højen på baggrund af et kvalitetssikret scenarie for samlingen inklusiv økonomi. Ulempen er, at genhusning af Lunden først kan ske i 2024. Proces B -genhusning først I proces B træffes principbeslutning om at samle Tune Skole på Højen nu, og der igangsættes som det første en proces for genhusning af Lunden i pavilloner på Tune Skole Højen til behandling i Byrådet i april 2023. Det betyder, at Lunden kan genhuses til skolestart i august 2023. Der igangsættes herefter en proces for foranalysen som ligeledes er kvalitetssikring af scenariet for samling af Tune Skole på Højen fra 2019. Fordelen ved B er, at der sker en hurtig afklaring og en hurtigere genhusning af Lunden, som pt. vurderes at være i en kritisk tilstand. Både i forhold til indeklima, men også i forhold til faglokaler, som beskrevet nedenfor. Ulempen er, at der igangsættes en fysisk samling af Tune Skole, før det samlede varige scenarie er belyst og politisk behandlet. Der er i rækkefølgeplanen afsat midler til en renovering af de tre skoler (Arenaskolen, Krogårdskolen og Tune Skole) i 2025-26. Derved kan opgaven udbydes i efteråret 2024. Hvis der ikke ønskes beslutninger, der peger i retning af samling af Tune Skole på Højen, skal der afsættes midler til også at undersøge Lunden. Det koster som nævnt 0,5 mio. kr. til en tilstandsvurdering af bygningen samt en plan for en ombygning af Lunden, så der sikres tilstrækkelige faglokaler på Lunden til indskoling. Der skal da igangsættes en tredje proces, hvor den endelig løsning for samling på én matrikel eller renovering af de to matrikler hver for sig betyder, at tidsplanen udskydes. Behov for genhusning af Tune Skole Lunden Der er i budget 2023 afsat midler til at etablere pavilloner til genhusning af elever på Tune Skole Lunden. Hvis det skal være muligt at etablere pavillonerne, så eleverne kan genhuses fra skoleår 2023/24, skal der træffes beslutning om, hvor pavillonerne skal stå senest i april 2023. Alternativt vil genhusning af eleverne på Lunden først kunne ske i 2024. På Højen forventes pavillonerne at kunne etableres i to etager på parkeringspladsen. I inddragelsen af skoleledelsen, skolebestyrelsen og MED vil det blive afklaret, hvorvidt pavillonerne skal anvendes til de mindste elever, som flytter til fra Lunden, eller om der skal ske en rokade, så det er nogle af de større børn, der kommer i pavillonerne. Det samme er gældende for SFO’en, der skal flytte til fra Lunden, der måske kan findes mere egnede lokaler til end i pavilloner. Derudover skal der afsættes penge til at sikre Lunden ved fraflytning, da tomme bygninger ofte udsættes for hærværk. Dog vil daginstitutionen Lundebo som ligger i samme bygning fortsat være i drift. Så længe eleverne er på Lunden, vil der være følgende udfordringer: - Afvikling af fagtimer . Lunden mangler faglokaler til blandt andet musik, billedkunst og håndværk og design. Derfor planlægges fagundervisningen i lokaler, der ikke er indrettet til faget. Samtidig medfører skolens placering på to matrikler logistiske udfordringer i forhold til at kunne dække de nævnte fag med linjefagsuddannede lærere. - Udfordringer med indeklima og overholdelse af Arbejdstilsynets regler . På grund af standen af Lundens bygninger har Arbejdstilsynet allerede givet et påbud om sikring af ordentlige indeklimaforhold. Det er indtil videre imødekommet med mindre tiltag, men som ikke har løst problemet, da indeklimaet fortsat opleves som dårligt. Arbejdstilsynet har meldt, at de vil komme på besøg igen inden maj 2023, hvor der fortsat kan komme yderligere påbud. Udover indeklimaudfordringer på grund af den utætte klimaskærm er der også udfordringer med medarbejdernes faciliteter bl.a. toilet og lærerforberedelse. Inddragelse i proces for Tune Skolens eventuelle fysiske samling I den ovenstående skitserede proces A og B vil foranalyse for Tune Skole Højen eller løsning for midlertidig genhusning ske med inddragelse af MED og skolebestyrelse for at tidsplanen med beslutning i april kan nås. Den bredere inddragelse vil først ske efter, at der er truffet en beslutning om scenarie for samling af Tune Skole på Højen. Her vil inddragelsen følge administrationens vejledning til bruger- og brugerinddragelse i komplekse anlægsprojekter. Omfanget af inddragelse fremgår af bilag 1. Vurdering af salgsprovenu for Tune Skole Lunden Som en del af foranalysen, skal der udarbejdes en vurdering af, hvor meget Tune Skole Lunden forventes at kunne sælges for. Administrationen anbefaler, at der udarbejdes en separat sag om dette også via Plan- og Tryghedsudvalget. Der skal i sagen indtænkes, hvordan man i et salg forholder sig til daginstitutionen Lundebo, som ligger i samme bygning som Tune Skole Lunden, fodboldbanerne bag ved skolen, Tune Borgerhus, samt Lundeparken og stisystemet. Lovgrundlag Bygningsreglement, udbudsloven og folkeskoleloven. Økonomiske konsekvenser Indstillingen medfører, at der af rådighedsbeløbet på 7,85 mio. kr. i 2023 afsættes 0,8 mio. kr. og meddeles anlægsbevilling til foranalysen af Tune Skolen. Midlerne er afsat og finansieret under projektet \"Budgetanalyse - rækkefølgeplan 10 år\" i budget 2023-26. De øvrige midler skal anvendes til at opsætte pavilloner til genhusning af Tune Skole Lunden samt de arbejder der i øvrigt er behov for på Tune Skole Højen, for at få den samlede plan til at gå op herunder udeareal (legeplads og indkørsel) samt mindre renoveringer af eksisterende lokaler. De resterende midler vil blive søgt frigivet i 2023, når den samlede plan for genhusningen præsenteres og godkendes. Hvornår dette sker afhænger af, om det er proces A eller B der vælges. Den øvrige renovering, ombygning og udbygning af Tune Skole vil afhænge af foranalysen. Der er i rækkefølgeplanen afsat 40 mio. kr. i 2025 og 2026 (i alt 80 mio. kr.) til at dække renoveringen af de skoler, der er prioriteret først: Arenaskolen, Krogårdskolen og Tune Skole. Administrationen har anbefalet, at der i de følende budgetår afsættes yderligere 100 mio. kr. pr. år. Der skal senest i foråret 2024 træffes beslutning om, hvordan de tre skoler skal prioriteres, da udgifterne til renovering af de tre skoler vil overstige de nuværende beløb, som er afsat. Renoveringen af skolerne vil skulle ske i sidste halvdel af 2024 for at kunne komme i gang i 2025. Foranalysen af Tune Skole skal vise, hvilken økonomi der skal afsættes til en renovering, ombygning og udbygning af Tune Skole Højen. Det fremgår af bilag den økonomi, der indtil videre er fremlagt, med de forbehold der må tages på nuværende tidspunkt med de prisstigninger, der opleves. Når det endelige scenarie for udbygning og ombygning af Tune Skole Højen er kendt, skal der udføres en beregning på, hvor meget, der kan spares i driftsudgifter ved at reducere i antal m2 på vedligehold, forbrug og rengøring. Øvrige konsekvenser Tune Skole Lunden er en meget nedslidt skole, og har senest i 2021 fået et påbud fra Arbejdstilsynet om at sikre et ordentligt indeklima. Indtil videre har Arbejdstilsynet accepteret at påbuddet imødekommes ved at: Bygningsautomatik indstilles så opvarmning opstartes tidligere for at undgå kolde bygninger efter weekend og ferie. Der opsættes temperaturmålere i de lokaler, der især oplever problemet med kulde. Ventilation gennemgås så indregulering er indstillet korrekt og ventilationskanaler renses. Der opsættes målere i de lokaler som har varme temperaturer i sommerhalvåret, og laves handleplan for de lokaler som overstiger de anbefalede temperaturer. Utætheder ved døre og vinduer lukkes, hvor det er muligt Arbejdstilsynet kommer dog på besøg igen i 2022/23 og det må forventes, at der igen ses på udfordringerne med indeklima, som skyldes utætte facader, samt hvor der i øvrigt er udfordringer med fx nedslidte toiletter, der nogen steder er uhygiejniske. Dertil kommer udfordring med, at der ikke er tilstrækkelige faglokaler. Kommunikation Skoleledelsen, skolebestyrelsen og MED inddrages i både genhusningsscenariet samt i foranalysen. Forældre og medarbejdere på skolen orienteres om processen løbende på Aula. Derudover indtænkes det i kommunikationsplanen for projektet, at der sker en orientering af borgerne i Tune i 2023, når der er truffet en politisk beslutning om samling af Tune Skole. Et borgermøde kan afholdes i 2023 eller 2024 afhængig af hvilken proces der vælges, hvor borgerne kan komme med input til indretningen af Tune Skole Højen med fokus på sambrug af skolens lokaler til fritidsliv samt de trafikale forhold omkring skolen. Derudover vil der skulle ske en inddragelse, hvis der igangsættes et salg af Tune Skole Lunden, hvilket vil følge processen for et evt. nyt planarbejde for området. Tidsplan De to foreslåede tidsplaner er skitseret i vedhæftede bilag 8. Tidsplanerne forudsætter, at der ikke skal udarbejdes lokalplan for udvidelsen af Tune Skole Højen. Notat om lokalplanspligt er vedhæftet i bilag 5. Sagens forløb 15-11-2022 Skole-, Børne- og Ungeudvalget 1. Udvalget indstiller forslag 1. a med bemærkning om, at foranalysen belyser en anslået udgift til en renovering af afdeling Lunden idet udvalget ønsker at vurdere om de 7 mio. kr. skal bruges på pavilloner eller renovering. Udvalget ønsker derudover, at Arbejdstilsynets påbud på Lunden indgår i foranalysen. 2. Anbefales 3. Anbefales med bemærkning om, at inddragelse af skolebestyrelse, MED-udvalg og skolens forældre sker sideløbende, og inden, at foranalysen fremlægges til politisk behandling. 4. Anbefales 17-11-2022 Klima-, Teknik- og Miljøudvalget 1. Udvalget ønsker en sagsfremstilling, der belyser en anslået udgift til en renovering af Tune Skole Lunden, inden der vælges proces, idet udvalget ønsker at vurdere om de 7 mio. kr. skal bruges på pavilloner eller renovering. Udvalget ønsker derudover at en kort beskrivelse af vedligeholdssituationen samt AT påbud på Lunden vedhæftes sagen inden behandlingen i byrådet. 2. Anbefales ikke med bemærkning om at sagsfremstilling med overslag på renovering af Lunden ønskes fremlagt inden der frigives midler til foranalyse. 3. Anbefales ikke med bemærkning om at udvalget først ønsker at tage stilling til proces for og bredde i inddragelsen når udvalget skal vælge proces for det videre arbejde. 4. Sagen skal dog afvente til der er klarhed over den videre proces. Bjarke Abel (A) og Claus Dyremose (C) undlod at tage stilling. 28-11-2022 Økonomiudvalget 1-4 Økonomiudvalget undlader og sender sagen tilbage til Klima, Teknik og Miljøudvalget med ønske om at sagen suppleres med de oplysninger som udvalget har ønsket fremlagt i selvstændig sag jf. udvalgets kommentarer. Dernæst ønsker Økonomiudvalget at tage fornyet stilling til det samlede materiale. 16-01-2023 Klima-, Teknik- og Miljøudvalget 1a. Anbefales, idet dog administrationen kvalificerer økonomien ved at renovere Lunden yderligere frem mod Byrådets behandling i forsommeren. 2. Anbefales. 3. Anbefales. Udvalget opfordrer til, at skolebestyrelsen og skoleledelsen inviterer nuværende forældre og kommende forældrene (til skoleåret 23/24) til et dialogmøde, inden der træffes beslutning i Byrådet. 4. Anbefales, idet dog muligt provenu ved udleje medtages i sagen. 5. Anbefales. 23-01-2023 Økonomiudvalget Økonomiudvalget anbefaler overfor Byrådet, at Klima-, Teknik- og Miljøudvalgets indstilling godkendes. Økonomiudvalget tilkendegiver, at udviklingen i børnetallet i området skal tages i betragtning i arbejdet med kapacitetstilpasningen.", "source_path": "data/greve/raw_dagsordener/Byråd 2022-2025_2023-01-30T19:00:00+01:00_8e3ce052-8372-42cc-a189-5bb3762fca05.json"}
{"document_id": "8e3ce052-8372-42cc-a189-5bb3762fca05", "committee": "Byråd 2022-2025", "meeting_date": "2023-01-30T19:00:00+01:00", "section_type": "html_fragment", "section_title": "Frigivelse af midler fra Genopretningspuljen", "case_number": "22-015649", "agenda_index": 22, "text": "Beslutning Byrådet godkendte Økonomiudvalgets indstilling. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Der er i Genopretningspuljen afsat 15,675 mio. kr. i 2023 og 10 mio. kr. i 2024. Puljen anvendes til akutte renoveringer af kommunens bygninger. Der skal tages stilling til, hvordan midlerne skal udmøntes. Indstilling Administrationen indstiller, at der afsættes rådighedsbeløb på 10,08 mio.kr. i 2023 og 1,95 mio. kr. i 2024 til projekterne i 2023-24 samt meddeles anlægsbevilling hertil jævnfør tabellerne i sagsfremstillingen finansieret af Puljen til genopretning o.l. i 2023 og 2024 som reduceres tilsvarende at der afsættes rådighedsbeløb til både indtægter og udgifter på 0,95 mio. kr. i 2023 og meddeles indtægts- og anlægsbevilling til dækning af udgifter til udskiftning af lofter i parkeringsanlæg ved plejecentret Langagergård som betales af forsikringsselskab at bruttolisten over mulige andre akutte projekter jf. bilag 2 tages til efterretning. Sagsbeskrivelse Om Genopretningspuljen Genopretningspuljen er en årlig pulje af anlægsmidler til akutte renoveringsprojekter på kommunens bygninger. Der er i Investeringsoversigten afsat 16,675 mio. kr. i 2023 heraf resterer 15,675 mio. kr. og herefter 10 mio. kr. de efterfølgende år. Udover akut opståede projekter kan der også fra Genopretningspuljen tildeles anlægsmidler til allerede igangsatte anlægsprojekter, hvor der er opstået akutte problemer, som ikke kan holdes indenfor det afsatte anlægsbudget. Samtidig kan Genopretningspuljen anvendes til foranalyser, så budgettet nærmere kan estimeres af rådgiver, inden der søges om bevilling. Administrationen anbefaler, at de projekter, der skal gennemføres i sommerperioden, godkendes senest i starten af året, for at projekterne kan udbydes og planlægges i 2023. Dette dog undtaget de projekter hvor der bliver bedt om midler til foranalyse, der først kan gennemføres i 2024. Dog er det samtidig anbefalingen, at det ikke er hele Genopretningspuljen der bliver udmøntet i starten af året, da der er behov for at kunne prioritere akut opståede projekter senere på året. Samtidig skal Genopretningspuljen helst udmøntes senest i juni 2023, for at midlerne kan nå at blive anvendt inden udgangen af året. Det kan samtidig kun nås, hvis projekterne er relativt små og ukomplicerede. Forslag til prioriterede projekter i 2023-24 Nedenfor fremgår tabeller over de prioriterede projekter til godkendelse nu, som er delt op på nye projekter, foranalyser og tillægsbevillinger til tidligere behandlede projekter. Projekterne er uddybet i bilag 1. Tabel 1. Nye projekter (Beløb i 1.000 kr.) Bygningsnavn Projektnavn 2023 2024 Flere bygninger Pulje til renovering af tekniske installationer herunder el-tavler, varmtvandsbehandling, bygningsautomatik, varme og ventilation. Se konkrete projekter i bilag 1. 2.350 Flere plejecentre* Pulje til renovering af plejecentre. Se konkrete projekter i bilag 1. 400 Greve Idrætscenter Indeklima på to kontorer 200 Hedelyskolen Udskiftning af elevator 250 Karlslunde Skole og Bettys Hus Udskiftning af tag og efterisolering af sidebygning (udsat fra 2022) 1.450 1.950 Klub Havana - fritidstilbud Reparation af murværk og sålbænke 150 Langagergård – plejecenter** Opsætning af lofter i parkeringskælder der er faldet ned (forsikringssag) 750 (1.700) Hedebo - plejecenter Udskiftning af brandalarmeringsanlæg 230 I alt 5.780 1.950 *Udgiften vedrører kommunens udgift til udbedring. Derudover betaler boligselskabet resten. ** Udgiften til opsætning af lofter på Langagergård vil brutto være 1,7 mio. kr. og netto 750.000 kr. Se forklaring nedenfor. Tabel 2. Nye foranalyser (i 1.000 kr.) Bygningsnavn Projektnavn 2023 Greve Bibliotek Facader - forprojekt 300 Holmeagerskolen Forundersøgelse af tag på hallen 250 Kæret - dagtilbud Undersøgelse af indeklimaproblemer (gulv) 100 Skoler og plejecentre Brandteknisk rådgivning i forbindelse med påbud fra brandsyn 500 I alt 1.150 Tabel 3. Tillægsbevillinger til igangværende projekter (i 1.000 kr.) Bygningsnavn Projektnavn 2023 Cafe Langsiden Renovering af køkken på Café Langsiden 300 Dagtilbud (Vesterbo) Renovering af tag på dagtilbud Vesterbo 500 Freyas kvarter Udskiftning af facade 650 Greve Bibliotek Arbejdstilsynspåbud 1.500 Lundebo Håndtering af kapacitet i dagtilbud 200 I alt 3.150 Indtægtsbevilling til Langagergård Plejecenter – renovering af loftsplader På Langagergård Plejecenter er der etableret en parkeringskælder. Der har siden færddiggørelsen af byggeriet været en verserende byggeskadesag på loftspladser, fordi pladerne ikke er egnet til det danske vejr og derfor falder ned og skader bilerne. Det er ikke muligt at undvære loftspladerne, da de beskytter de tekniske installationer til plejecentret ovenover. Der er nu estimeret at udgiften til udskiftningen af loftspladerne vil være 1,7 mio. kr. hvoraf Greve Kommune skal betale 750.000 kr. Dog skal Greve Kommune afregne for det fulde beløb før kommunen kan modtage forsikringsmidlerne. Der søges derfor om samlet udgiftsbevilling på 1,7 mio. kr. (heraf 750.000 kr. finansieret af Genopretningspuljen) og en indtægtsbevilling på 950.000 kr. som betales af forsikringen. Bruttoliste over andre potentielle akutte projekter Udover de ovenstående projekter er der en liste over øvrige kritiske projekter, som det foreslås afventer senere behandling. Se nærmere i bilag 2. Disse udgør i alt ca. 40 mio. kr. og vil derved ikke kunne rummes indenfor årets pulje. Hvis der ikke opstår andre kritiske ting i løbet af foråret, vil der bliver forelagt en ny indstilling om prioritering af projekterne, herunder om der allerede i slutningen af 2023 kan igangsættes projekter for 2024 for at forbedre planlægningen. Lovgrundlag Bygningsreglement og udbudslov. Økonomiske konsekvenser Der er afsat 16,67 mio. kr. i Genopretningspuljen i 2023 og 10 mio. kr. i 2024. I 2023 resterer der 15,675 mio. kr. idet, der allerede er disponeret 1 mio. kr. fra puljen i 2023. Indstillingen vil medføre, at der samlet tilføres 10,08 mio. kr. i 2023 og 1,95 mio. kr. i 2024 til de foreslåede projekter. Dertil kommer at kommunen midlertidigt skal dække udgifter til udskiftning af loftsplader på Langagergård før forsikringsselskabet dækker deres andel, hvilket giver en yderligere udgift på 950.000 kr. i 2023. Det betyder, at \"”Pulje til genopretning o.l.” reduceres tilsvarende, til der opnås en indtægt fra forsikringen. Det resterende rådighedsbeløb på puljen er derfor på 5,595 mio. kr. i 2023 og 8,05 mio. kr. i 2024. Derudover fremlægges der separat indstilling om finansiering af midlertidige daginstitutionspladser for Genopretningspuljen. Kommunikation Center for Teknik & Miljø kommunikerer med brugerne af tilbuddene om de kommende byggeprojekter, og planlægger sammen med dem, hvordan de kan udføres, så gener mindskes og håndteres. Tidsplan Projekterne udføres i 2023, med mindre andet er anført. Sagens forløb 16-01-2023 Klima-, Teknik- og Miljøudvalget 1.-3. Anbefales. 23-01-2023 Økonomiudvalget Økonomiudvalget anbefaler overfor Byrådet, at Klima-, Teknik- og Miljøudvalgets indstilling godkendes.", "source_path": "data/greve/raw_dagsordener/Byråd 2022-2025_2023-01-30T19:00:00+01:00_8e3ce052-8372-42cc-a189-5bb3762fca05.json"}
{"document_id": "8e3ce052-8372-42cc-a189-5bb3762fca05", "committee": "Byråd 2022-2025", "meeting_date": "2023-01-30T19:00:00+01:00", "section_type": "html_fragment", "section_title": "Privat arv til Greve Museum - indtægts- og en udgiftsbevilling i 2023", "case_number": "22-014276", "agenda_index": 23, "text": "Beslutning Byrådet godkendte Økonomiudvalgets indstilling. Fremstilling Sagsprocedure Kultur- og Fritidsudvalget, Økonomiudvalget og Byrådet Resume Greve Museum har modtaget en arv efter en borger i Greve Kommune på 1 mio. kr. Derfor indstilles det, at der bevilges indtægts- og udgiftsbevilling i 2023. Indstilling Administrationen indstiller, at der meddeles tillægsbevilling til merindtægter på 1,0 mio. kr. i 2023 vedrørende den private arv til Greve Museum. at der meddeles tillægsbevilling til merudgifter på 1,0 mio. kr. i 2023 vedrørende den private arv til Greve Museum. Sagsbeskrivelse Greve Museum har arvet 1 mio. kr. fra en af museets brugere. I marts 2022 fik Greve Museum besked om, at brugeren, der var borger i Greve Kommune, er gået bort. Brugeren havde i sit testamente angivet, at Greve Museum skulle modtage 1 mio. kr. fra boet (bilag 1). Om anvendelse står ganske kort: ”Beløbet skal anvendes inden for Greve Museums eget almennyttige formål”. Arven er i det kommunale budget en indtægt fra en ekstern part. Derfor skal byrådet godkende en politisk bevilling til at modtage indtægten og til at afholde udgifter i det kommunale budget for 2023. Greve Museum er fritaget for boafgift af arven, da boafgiftslovens § 3, stk. 2. tillader kommunale institutioner afgiftsfritagelse. Fritagelsen for boafgift er givet af Skattestyrelsen med krav om, at arven ikke reducerer museets driftstilskud, og at arven anvendes som beskrevet i testamentet (bilag 2). Greve Museum har, i forbindelse med ansøgningen om boafgiftsfritagelsen og på baggrund af testamentet defineret anvendelsen som: \"Arven skal anvendes på Greve Museums afdeling Grevegård, hvor afdøde ofte kom og deltog i aktiviteter. Midlerne skal anvendes til diverse formål, der understøtter museets opgaver indenfor bevaring, forskning og formidling. Det kunne for eksempel være: Udstillinger, arrangementer, forbedring af magasinforhold, anlæg af køkkenhave og lignende.\" Fritagelsen for boafgift er også betinget af, at Greve Museums revisor fører tilsyn med, at midlerne bliver anvendt som beskrevet, at midlerne bliver indsat på en særskilt konto og at de anvendes i perioden 2023-2026. Sagen blev afsluttet ved skifteretten i december 2022. Lovgrundlag Kommunestyrelsesloven § 40 stk. 2 hvoraf det fremgår, at bevillinger fra eksterne parter, der medfører indtægter eller udgifter, som ikke er bevilget i forbindelse med vedtagelsen af årsbudgettet, ikke må iværksættes før kommunalbestyrelsen har godkendt de fornødne bevillinger i budgettet. Boafgiftslovens § 3, stk. 2. som tillader kommunale institutioner afgiftsfritagelse. Økonomiske konsekvenser Det indstilles, at der meddeles tillægsbevilling til merindtægter på 1,000 mio. kr. i 2023 svarende til den modtagne arv, og at der meddeles tillægsbevilling til tilsvarende merudgifter på 1,000 mio. kr. i 2023, således at Greve Museum har et udgiftsbudget til at anvende midlerne. Midlerne afsættes særskilt fra Greve Museums almindelige driftsbudget, således at Greve Museums revisor kan føre tilsyn med midlerne i overensstemmelse med betingelserne i arven. Midlerne vil budgetteknisk blive behandlet som et eksternt finansieret projekter, og uforbrugte midler vil blive overført til det følgende regnskabsår i den almindelige overførselssag, dog med det forbehold at midlerne skal være anvendt senest i 2026. Idet der er balance mellem udgifts- og indtægtsbevilling, har bevillingen netto ingen økonomiske konsekvenser for Greve Kommune. Dermed påvirker midlerne ikke servicerammen. Kommunikation Der udsendes ikke kommunikation eller presse om modtagelsen af arven. Sagens forløb 11-01-2023 Kultur- og Fritidsudvalget 1-2. Anbefales. 23-01-2023 Økonomiudvalget Økonomiudvalget anbefaler overfor Byrådet, at Kultur- og Fritidsudvalgets indstilling godkendes.", "source_path": "data/greve/raw_dagsordener/Byråd 2022-2025_2023-01-30T19:00:00+01:00_8e3ce052-8372-42cc-a189-5bb3762fca05.json"}
{"document_id": "8e3ce052-8372-42cc-a189-5bb3762fca05", "committee": "Byråd 2022-2025", "meeting_date": "2023-01-30T19:00:00+01:00", "section_type": "html_fragment", "section_title": "Driftstilskudsaftale Greve Pigegarde 2023-2026", "case_number": "22-011449", "agenda_index": 24, "text": "Beslutning Med stemmerne 19 for 1 imod godkendte byrådet Økonomiudvalgets indstilling. For stemte (V), (A), (C), (D) og Liselott Blixt (UP). Imod stemte (Ø). (F) undlod at stemme. Fremstilling Sagsprocedure Kultur-og fritidsudvalget, Økonomiudvalget, Byrådet Resume En ny aftale om tilskud til Greve Pigegarde og Greve Kommune er udarbejdet for perioden 2023-2025 i dialog og enighed mellem Greve Pigegardes bestyrelse og administrationen. Aftalen sendes til godkendelse i Byrådet. Indstilling Administrationen indstiller, at Aftale om driftstilskud 2023-2025 med Greve Pigegarde godkendes. Sagsbeskrivelse Greve Kommune yder årligt et driftstilskud til Greve Pigegarde. I budgettet for 2023-2026 udgør tilskuddet 241.558 kr. årligt (2023-tal). Driftstilskuddet til Greve Pigegarde er dermed reduceret med 50.000 kr. i forhold til tidligere år. Kultur- og Fritidsadministrationen er i dialog med Greve Pigegardes bestyrelse blevet enige om en ny aftale om driftstilskud for perioden 1. januar 2023 og til 31. december 2025, som hermed sendes til politisk godkendelse. Aftalen om driftstilskud beskriver formål og vilkår for Greve Pigegardes anvendelse af det kommunale tilskud. Aftalen skal sikre, at kommunens midler anvendes til det aftalte formål og forvaltes efter offentligretslige regler. Der har ikke været behov for at ændret væsentligt ved vilkårene for aftalen. Greve Pigegarde forpligter sig i aftalen til fortsat at bidrage ved seks kommunale arrangementer om året. Aftalen suppleres med en løbende dialog og samarbejde efter behov mellem Greve Kommune og Greve Pigegarde. Aftalens indhold og ændringer Aftalen blev fornyet så sent som i 2020. Derfor er der kun foretaget mindre justeringer af aftalen, med det formål at aftalen afspejler den egentlige samarbejde og administration af aftalen, så som ændring af udbetalingsraterne fra to til en gang om året i første kvartal. antal arrangementer som det forventes at Garden deltager i om året er ændret fra 30 til 20, da det afspejler det egentlige aktivitetsniveau (også før coronanedlukningen). ændring af foreningens opsigelse af aftalen fra en måned til at begge parter kan opsige aftalen med virkning fra udgangen af et helt budgetår. Lovgrundlag Folkeoplysningsloven er rammesættende for aftalen, hvormed tilskuddet gives for at understøtte borgernes fritidsinteresser og har ikke-kommerciel karakter. Greve Kommune yder desuden driftstilskud i overensstemmelse med kommunalfuldmagtsreglerne og statsstøttereglerne, hvormed driftstilskuddet kun må anvendes til lovlige kommunale formål Bevillingsperioden er sat til tre år, da en aftale på over 3 år vil kræve et forudgående samtykke fra Ankestyrelsen. Det skyldes reglerne i lånebekendtgørelsens § 13, hvorefter kommunalbestyrelsen ikke uden et samtykke fra Ankestyrelsen må give regelmæssige ydelser og lignende, som kommunen ikke efter lovgivning er forpligtet til at give. Kommunale ydelser på op til tre år anses ikke for at være regelmæssige ydelser i den sammenhæng. Greve Pigegarde er ikke en folkeoplysende forening. Greve Kommune er således ikke forpligtet til at yde tilskud, og derfor vil en aftale på over 3 år kræve et samtykke fra Ankestyrelsen. Aftalen hviler på en politisk beslutning. Økonomiske konsekvenser Aftalen er indgået på baggrund af det politisk godkendte budget for 2023-26. Tidsplan Aftalen underskrives når den er godkendt politisk i Byrådet. Sagens forløb 11-01-2023 Kultur- og Fritidsudvalget Anbefales. 23-01-2023 Økonomiudvalget Økonomiudvalget anbefaler overfor Byrådet, at Kultur- og Fritidsudvalgets indstilling godkendes. Mehmet Zeki Dogru (Ø) stemte imod, da Greve Pigegarde ikke indgår i partiets budgetforslag.", "source_path": "data/greve/raw_dagsordener/Byråd 2022-2025_2023-01-30T19:00:00+01:00_8e3ce052-8372-42cc-a189-5bb3762fca05.json"}
{"document_id": "8e3ce052-8372-42cc-a189-5bb3762fca05", "committee": "Byråd 2022-2025", "meeting_date": "2023-01-30T19:00:00+01:00", "section_type": "html_fragment", "section_title": "Strategiske udlejningsaftaler med almene boligorganisationer", "case_number": "22-015274", "agenda_index": 25, "text": "Beslutning Byrådet godkendte Økonomiudvalgets indstilling. Fremstilling Sagsprocedure Plan- og Tryghedsudvalget, Økonomiudvalget og Byrådet. Resume Sagen forelægger nye aftaler om fleksibel udlejning med almene boligorganisationer, og proces for et fremadrettet samarbejde om strategiske udlejningsaftaler. De nugældende aftaler er udløbet og fremadrettet foreslås en databaseret og strategisk tilgang til fleksibel udlejning. Sagens beslutning sikrer et aftalegrundlag, og at administrationen kan arbejde videre med strategisk udlejning og forhandle aftaler med boligorganisationerne om socialområdets målgrupper. Indstilling Administrationen indstiller, at de forelagte aftaler om fleksibel udlejning godkendes at orientering om proces for indgåelse af strategiske udlejningsaftaler for alle almene boliger i kommunen tages til efterretning at administrationen går i dialog med boligorganisationerne om særskilte aftaler vedrørende socialområdets målgrupper Sagsbeskrivelse Greve Kommunes aftaler med de almene boligorganisationer om fleksibel udlejning udløb med udgangen af 2022. Ved styringsdialogmøder med de almene boligorganisationer i november og december gav boligorganisationerne mundtligt tilsagn om, at aftalerne kan forlænges til udgangen af 2023, under forudsætning af politisk godkendelse i boligorganisationerne. Aftalerne om fleksibel udlejning skal behandles i to sideløbende spor. I det ene spor skal aftalerne for Askerød og Gersagerparken tilpasses, som følge af boligområdernes kategorisering som henholdsvis parallelsamfund og forebyggelsesområde. I det andet spor skal aftalerne for de øvrige almene boligområder i kommunen forlænges, i første omgang i deres nuværende form eller med nogle enkelte tilpasninger. Aftalen for Grønningen foreslås dog allerede nu skærpet hvad arbejdsmarkedstilknytning og uddannelse, for at forebygge en skævvridning i beboersammensætningen. Der foreslås ikke en gennemgående tilpasning af alle aftalerne på nuværende tidspunkt. Dette skyldes, at administrationen primo 2023 ønsker at indgå et samarbejde med boligorganisationerne om udarbejdelsen af strategiske udlejningsaftaler. Dette samarbejde beskrives længere nede i sagen. 1. Godkendelse af aftaler om fleksibel udlejning Aftalerne om fleksibel udlejning i Askerød og Gersagerparken gennemgås først. Dernæst gennemgås aftalerne om fleksibel udlejning i de øvrige boligområder i kommunen. 1.1 Fleksibel udlejning i Askerød Askerød er fra den 1. december 2022 kategoriseret som et parallelsamfund. Den aktuelle beboersammensætning i Askerød ligger over grænseværdierne for andelen af beboere med ikke-vestlig baggrund, uddannelsesniveau og kriminalitet. Disse grænseværdier er fastsat i Lov om almene boliger. Den seneste aftale mellem Greve Kommune og Vridsløselille Andelsboligforening om fleksibel udlejning i Askerød tilgodeser boligsøgende, som er i fast arbejde. Aftalen foreslås skærpet, hvad angår uddannelsesniveau og kriminalitet. Kommunen har ikke anvisningsret til Askerød på nuværende tidspunkt. Derfor indgår kommunal boliganvisning ikke som en del af aftalen. Aftalen foreslås en løbetid på fire år og en årlig opfølgning. Der er mulighed for tilpasning i aftaleperioden, hvis det foreslåede samarbejde om strategisk udlejning eller andre forhold giver anledning til dette. Aftalen behandles politisk sideløbende i boligorganisationen og i kommunen. 1.2 Fleksibel udlejning i Gersagerparken Gersagerparken er fra den 1. december 2022 kategoriseret som et forebyggelsesområde. Den aktuelle beboersammensætning i Gersagerparken ligger over grænseværdierne for andelen af beboere med ikke-vestlig baggrund, arbejdsmarkedstilknytning og kriminalitet. Disse grænseværdier er fastsat i Lov om almene boliger. Den seneste aftale mellem Greve Kommune og Greve Boligselskab om fleksibel udlejning i Gersagerparken tilgodeser følgende målgrupper: Greveborgere, som har et ændret boligbehov. Fx på grund af skilsmisse, unge der flytter hjemmefra eller ældre som ønsker en mindre bolig. Aftalen foreslås skærpet, hvad angår uddannelsesniveau, kriminalitet og interne flytninger. Boligsøgende med en særlig tilknytning til Greve Kommune, og som er i uddannelse eller arbejde i kommunen. Boligsøgende som er i fast arbejde mindst 25 timer om ugen. Aftalen foreslås skærpet hvad angår arbejdsmarkedstilknytning og kriminalitet. Aftalen foreslås også forenklet, så der alene fokuseres på de parametre, der har bragt Gersagerparken på forebyggelseslisten: arbejdsmarkedstilknytning og kriminalitet. Kommunen har ikke anvisningsret til Gersagerparken på nuværende tidspunkt. Derfor indgår kommunal boliganvisning ikke som en del af aftalen. Aftalen foreslås en løbetid på fire år og en årlig opfølgning. Der er mulighed for tilpasning i aftaleperioden, hvis det foreslåede samarbejde om strategisk udlejning eller andre forhold giver anledning til dette. Aftalen behandles politisk sideløbende i boligorganisationen og i kommunen. 1.3 Fleksibel udlejning i de øvrige boligområder i Greve Kommune Greve Kommune har indgået aftaler om fleksibel udlejning i alle øvrige boligområder i kommunen. Aftalerne er indgået med Vridsløselille Andelsboligselskab (Grønningen), Greve Boligselskab og Sydkystens boligselskab. Disse aftaler udløb med udgangen af 2022 og foreslås forlænget i den nuværende form, med enkelte tilpasninger. Dog foreslås det, at de særlige kriterier i aftalen om Grønningen målrettes arbejdsmarkedstilknytning og uddannelsesniveau. Formålet er at forebygge en skævvridning i beboersammensætningen i Grønningen, der er en lille afdeling. Administrationen foreslår en grundig dialog og samarbejde med boligorganisationerne om strategisk udlejning bredt i kommunen. Samarbejdet skal munde ud i aftaler om fleksibel udlejning, som hviler på et databaseret grundlag. Dette beskrives under sagens punkt 2. Boligorganisationerne har på styringsdialogmøder i november og december 2022 givet mundtligt tilsagn om at forlænge aftalerne, under forudsætning af politisk godkendelse i organisationsbestyrelserne. Aftalerne foreslås en løbetid på fire år og en årlig opfølgning. Der er mulighed for tilpasning i aftaleperioden, hvis det foreslåede samarbejde om strategisk udlejning eller andre forhold giver anledning til dette. Aftalerne behandles politisk sideløbende i boligorganisationen og i kommunen. 2. Samarbejde om strategisk udlejning En strategisk tilgang til fleksibel udlejning er et værktøj til at opnå bedre balance i beboersammensætningen på tværs af alle almene boligområder i hele Greve Kommune. En tilgang begrænset alene til enkelte boligområder kan have tendens til at flytte udfordringerne mellem områderne fremfor at understøtte en generel løsning. Administrationen vil tilrettelægge en proces, hvor boligorganisationerne og kommunen på baggrund af et datagrundlag for beboersammensætning, sammen udarbejder nye strategiske udlejningsaftaler. Formålet er at sikre en balanceret beboersammensætning i alle almene boligområder i kommunen, herunder at forebygge at boligområder placeres på parallelsamfundslisten. På kort sigt vil det desuden være et formål at Askerød og Gersagerparken ikke længere kategoriseres som hhv. et parallelsamfund og et forebyggelsesområde. Datagrundlaget skal både ligge til grund for særlige udlejningskriterier i fremtidige aftaler om fleksibel udlejning og bidrage til, at udviklingen i beboersammensætningen løbende kan monitoreres med henblik på at følge udviklingen og eventuelt løbende tilpasse aftalerne. 3. Socialområdets målgrupper På socialområdet er der aktuelt og i de kommende år et fokus på, om flere målgrupper kan bo i egen bolig med støtte. På denne baggrund anbefaler administrationen en dialog med boligorganisationerne om indgåelse af særlige aftaler om visse konkrete målgrupper. Aktuelt er der tale om ungdomsboliger til unge med særlige behov og små boliger til voksne med særlige behov. Sådanne aftaler skal indgås under hensyntagen til beboersammensætning i de enkelte boligafdelinger, så disse målgrupper ikke belaster boligområdets status i forhold til grænseværdierne i parallelsamfundsaftalen. Dette er muligt med de data kommunen har adgang til aktuelt. Herudover vil placering af socialområdets målgrupper kunne indgå i den samlede monitorering af den løbende udvikling i beboersammensætning på tværs af boligområder og over tid. Lovgrundlag Lov om almene boliger §§ 59, 60, 61a og 61b. Økonomiske konsekvenser Sagen har ingen økonomiske konsekvenser. Tidsplan Samarbejde om strategisk udlejning forventes igangsat i første kvartal 2023 og afsluttet senest med udgangen af 2023. Aftalerne om fleksibel udlejning træder i kraft, når de er politisk godkendt i organisationsbestyrelser og byråd. Sagens forløb 10-01-2023 Plan- og Tryghedsudvalget 1. Anbefales med bemærkning om, at Grønningens aftale tilpasses, så der fremover anvises 10 % som boligsocial anvisning, samt at udvalget ønsker at aftalerne tilpasses, når arbejdet med strategisk udlejning er tilendebragt. 2. Anbefales. 3. Anbefales med bemærkning om, at konkrete aftaler skal forelægges politisk. Mehmet Zeki Dogru (Ø) undlod at tage stilling. 23-01-2023 Økonomiudvalget 1.-3. Udvalget anbefaler Plan- og Tryghedsudvalgets indstilling med bemærkning om at aftalen for Askerød og Gersagerparken ikke godkendes idet der ønskes en fornyet dialog om Askerød, da området er blevet parallelsamfund, og Gersagerparken er på forebyggelseslisten. Mehmet Zeki Dogru (Ø) stemte imod, idet der ønskes 100 pct. kommunal anvisning i alle boligselskaber.", "source_path": "data/greve/raw_dagsordener/Byråd 2022-2025_2023-01-30T19:00:00+01:00_8e3ce052-8372-42cc-a189-5bb3762fca05.json"}
{"document_id": "8e3ce052-8372-42cc-a189-5bb3762fca05", "committee": "Byråd 2022-2025", "meeting_date": "2023-01-30T19:00:00+01:00", "section_type": "html_fragment", "section_title": "Ny kommunal dagtilbudsstruktur og ledelsesstruktur", "case_number": "22-014679", "agenda_index": 26, "text": "Beslutning Byrådet godkendte Økonomiudvalgets indstilling. Fremstilling Sagsprocedure Skole-, Børne-, og Ungeudvalget, Økonomiudvalget og Byrådet Resume Sagen handler om godkendelse af en ny dagtilbuds- og ledelsesstruktur i Greve Kommune. Udvalget skal træffe beslutning om, hvornår den nye struktur skal træde i kraft. Indstilling Administrationen indstiller, at den nye dagtilbuds- og ledelsesstruktur godkendes, som beskrevet i sagen, at den nye dagtilbuds- og ledelsesstruktur træder i kraft pr. 1. august 2023, at nyvalg til de nye forældrebestyrelser sker i juni 2023, med ikrafttrædelse pr. 1. august 2023. Sagsbeskrivelse Greve Byråd besluttede den 3. oktober 2022 følgende i forbindelse med vedtagelsen af budget 2023-2026: \"De to nuværende distrikter nedlægges, og funktionen som distriktsleder nedlægges. Der er i dag to distrikter, og to distriktsledere, hvor den ene også varetager ledelsen af dagplejen. Med en nedlæggelse af distrikterne bliver hver institution selvstændig med egen institutionsleder, egen bestyrelse og eget lokal-MED. I dag er der ét MED og én bestyrelse i hver af de to distrikter. Til at varetage ledelsen af det samlede dagtilbudsområde, herunder varetagelse af personaleledelsen af alle institutionsledere, ansættes der en enhedschef med placering i centerledelsen på rådhuset.\" Ovenstående beslutning betyder, at der skal implementeres en ny dagtilbuds- og ledelsesstruktur for de kommunale daginstitutioner. I bilag A er det i oversigtsform skitseret, hvad det betyder for de enkelte kommunale daginstitutioner. I dag er det kommunale dagtilbudsområde organiseret i to distrikter med underliggende institutioner (enheder). Et distrikt er det, man i dagtilbudsloven kalder en daginstitution med flere enheder. En daginstitution med flere enheder er typisk kendetegnet ved, at daginstitutionen har flere enheder, der er fysisk adskilt fra hinanden sådan, at børn og personale ikke i det daglige kan bevæge sig fra en enhed til de andre enheder i daginstitutionen. Ligesom samarbejdet i dagligdagen er afgrænset til den enkelte enheds børnegruppe og personalegruppe. Fremadrettet vil de nuværende enheder blive til selvstændige daginstitutioner med egne forældrebestyrelser, lokal-MED og daginstitutionsledere. De nye selvstændige daginstitutioner er også kendetegnet ved, at der er særskilt indskrivning til dem. Det medfører nogle særlige konsekvenser og hensyn i forhold til følgende dagtilbud: Skovhuset opdeles formelt i Mosebo & Naturbussen og Vibemosen igen. Mosebo & Naturbussen vil have selvstændig indskrivning, men fælles forældrebestyrelse og ledelse. Grevekæret (Kæret & Grevehaven) vil forsat have én leder, fælles indskrivning og én forældrebestyrelse. Sanglærkerne (Krogårdens vuggestue & Solsikken) vil blive drevet som én institution frem til lukningen af Solsikken ultimo 2023. Af budgetforligt fremgår det at nedlæggelse af de kommunale distrikter og distriktsledelse først har budgetmæssige konsekvenser fra 1. januar 2024, med en årlig budgetreduktion på 0,482 mio. kr. fra 2024 og frem. Administrationen anbefaler, at den nye dagtilbuds- og ledelsesstruktur træder i kraft tidligere, da distriktsledelse de facto er nedlagt med fratrædelse af de to distriktsledere pr. 1. november 2022. Administrationen vurderer ligeledes, at det samlede dagtilbudsområde har brug for, at der bliver skabt ro og stabilitet omkring dagtilbuds- og ledelsesstrukturen og forældrebestyrelsesarbejdet. Administrationen foreslår derfor, at den nye dagtilbuds- og ledelsesstruktur træder i kraft pr. 1. august 2023, samtidig med de nye styrelsesvedtægter for de kommunale daginstitutioner, jf. anden sag på udvalgets dagsorden. I forlængelse heraf indstiller administrationen, at der gennemføres valg til de nye forældrebestyrelser i juni måned 2023, med ikrafttrædelse den 1. august 2023. Administrationen planlægger med at ansætte en enhedschef, med placering i centerledelsen på rådhuset, til at varetage ledelsen af det samlede dagtilbudsområde og personaleledelsen af alle institutionsledere pr. 1. april 2023, jf. budgetbeslutningen ovenfor. Lovgrundlag Dagtilbudsloven. Af dagtilbudsvejledning fremgår det, at \"Det er den enkelte kommune, der tilrettelægger dagtilbudsstrukturen for de tilbud, der indgår i kommunens forsyning.\" Selvejende daginstitutioner med driftsoverenskomst er ikke er berørt af strukturændringen. Økonomiske konsekvenser Sagen har ingen budgetmæssige konsekvenser i 2023. I henhold til budgetforliget sker der en årlig budgetreduktion på 0,482 mio. kr. fra 2024 og frem. Øvrige konsekvenser Forældreindflydelsen på dagtilbudsområdet vil blive styrket v ed, at der oprettes selvstændige forældrebestyrelser for hver kommunal daginstitution i Greve Kommune. Bagruden herfor er, at flere forældre vil have mulighed for at blive valgt til forældrebestyrelsen i den konkrete daginstitution, deres barn går i. Kommunikation Administrationen vurderer ikke, at der er behov for en egentlig høring blandt forældrebestyrelserne om den nye dagtilbuds- og ledelsesstruktur, da der allerede er gennemført en høring om forslaget forud for vedtagelsen af budgettet og sagen primært handler om, hvornår ændringen træder i kraft. Det kan endvidere oplyses, at Børnerådet har været inddraget i forbindelse med rådets møde den 17. november 2022. Område-MED vil blive inddraget forud for udvalgets behandling af sagen. Tidsplan Ændringen fra distriktsstruktur til daginstitutionsstruktur sker pr. 1. august 2023, og der gennemføres forældrebestyrelsesvalg i juni måned. Øvrige forhold Ifølge Greve Kommunes delegationsplan er det byrådets kompetence at godkende dagtilbudsstrukturen, herunder distriktsledelse. Skole-, Børne- og Ungeudvalget har beslutningskompetencen i forhold til ledelsesstrukturen. Sagens forløb 10-01-2023 Skole-, Børne- og Ungeudvalget Udvalget anbefaler punkt 1, 2 og 3 med en bemærkning om, at der ønskes forelagt en sag om ledelse af dagtilbudsområdet, herunder ressourcetildeling og kompetenceudvikling. Endvidere at de nyvalgte dagtilbudsbestyrelser introduceres til bestyrelsesopgaven og inviteres til dialog med udvalget. Endelig ønsker udvalget, at der i foråret 2024 fremlægges en sag med status på implementeringen af ny dagtilbuds- og ledelsesstruktur. 23-01-2023 Økonomiudvalget Økonomiudvalget anbefaler overfor Byrådet, at Skole-, Børne- og Ungeudvalgets indstilling godkendes. Mehmet Zeki Dogru (Ø) undlod at tage stilling.", "source_path": "data/greve/raw_dagsordener/Byråd 2022-2025_2023-01-30T19:00:00+01:00_8e3ce052-8372-42cc-a189-5bb3762fca05.json"}
{"document_id": "8e3ce052-8372-42cc-a189-5bb3762fca05", "committee": "Byråd 2022-2025", "meeting_date": "2023-01-30T19:00:00+01:00", "section_type": "html_fragment", "section_title": "Morten Dahlins udtræden af Greve Byråd", "case_number": "23-000129", "agenda_index": 27, "text": "Beslutning Byrådet godkendte administrationen indstilling. Fremstilling Sagsprocedure Byrådet. Resume Morten Dahlin (V) ønsker at udtræde af Greve byråd grundet øget arbejdspres. Venstre ønsker i forlængelse heraf at indkalde en stedfortræder som medlem af byrådet og foretage en omkonstituering. Byrådet skal i medfør af lov om kommunale valg godkende dette. Indstilling Administrationen indstiller, at Morten Dahlin (V) fritstilles fra sit hverv som medlem af byrådet grundet øget arbejdspres at stedfortræder Ronni Mark Nielsen overtager Morten Dahlins plads i byrådet at byrådet godkender Venstres anmodning om omkonstituering, således, at Torben Hoffmann (V) udtræder af Plan- og Tryghedsudvalget og indtræder i Beskæftigelses- og Erhvervsudvalget, og at Ronni Mark Nielsen indtræder i Plan- og Tryghedsudvalget. Sagsbeskrivelse Det følger af lov om kommunale valg, at et byrådsmedlem efter anmodning skal fritages for sit hverv, såfremt medlemmet på grund af sin helbredstilstand, varetagelse af andet offentligt hverv, forretninger eller lignende har rimelig grund til at ønske sig fritaget for medlemskabet. Morten Dahlin (V) har anmodet om fritagelse med henvisning til øget arbejdspres. Det er administrationens vurdering, at der er tale om rimelig grund for fritagelsen. Venstre ønsker i forlængelse af ovenstående at foretage en omkonstituering i Venstres gruppe, hvor Torben Hoffmann (V) udtræder af Plan- og Tryghedsudvalget og indtræder i Beskæftigelses- og Erhvervsudvalget. Ronni Mark Nielsen indtræder i Plan- og Tryghedsudvalget. Lovgrundlag Styrelsesloven og Lov om kommunale valg. Økonomiske konsekvenser Sagen har ingen økonomiske konsekvenser. Kommunikation Det vil fremgå af kommunens hjemmeside, at Morten Dahlin er udtrådt af Byrådet, og at Ronni Mark Nielsen er indtrådt. De øvrige omkonstitueringer vil ligeledes fremgå.", "source_path": "data/greve/raw_dagsordener/Byråd 2022-2025_2023-01-30T19:00:00+01:00_8e3ce052-8372-42cc-a189-5bb3762fca05.json"}
{"document_id": "8e3ce052-8372-42cc-a189-5bb3762fca05", "committee": "Byråd 2022-2025", "meeting_date": "2023-01-30T19:00:00+01:00", "section_type": "html_fragment", "section_title": "Underskriftsark", "case_number": "21-013699", "agenda_index": 28, "text": "Fremstilling Sagsprocedure Byrådet. Resume Elektronisk underskriftsark.", "source_path": "data/greve/raw_dagsordener/Byråd 2022-2025_2023-01-30T19:00:00+01:00_8e3ce052-8372-42cc-a189-5bb3762fca05.json"}
