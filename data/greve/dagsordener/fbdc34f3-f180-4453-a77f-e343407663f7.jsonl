{"document_id": "fbdc34f3-f180-4453-a77f-e343407663f7", "committee": "Plan- og Tryghedsudvalget", "meeting_date": "2024-02-06T16:00:00+01:00", "section_type": "html_fragment", "section_title": "Godkendelse af dagsorden", "case_number": "22-003654", "agenda_index": 0, "text": "Beslutning Godkendt. Fremstilling Sagsprocedure Plan- og Tryghedsudvalget. Resume Godkendelse af dagsorden for mødet den 6. februar 2024. Indstilling Administrationen indstiller at dagsordenen godkendes", "source_path": "data/greve/raw_dagsordener/Plan- og Tryghedsudvalget_2024-02-06T16:00:00+01:00_fbdc34f3-f180-4453-a77f-e343407663f7.json"}
{"document_id": "fbdc34f3-f180-4453-a77f-e343407663f7", "committee": "Plan- og Tryghedsudvalget", "meeting_date": "2024-02-06T16:00:00+01:00", "section_type": "html_fragment", "section_title": "Rammeaftale om strategisk udlejning af almene boliger", "case_number": "23-011643", "agenda_index": 1, "text": "Beslutning Sagen sendes tilbage til administrationen med bemærkning om: Der ønskes eksempel på en organisationsaftale til sammenligning. Sammenligning med tidligere fleksible udlejning og ny – udestår. Ændring af fordeling: Rød 89-100 ingen ændring Gul 56-78 ændres til 80% Grøn 0-44 ændres til 0-79% Grønne boligafdelinger i nærhed til gule eller røde, skal lige i den øvre del af spændet, eksempelvis Klyngen. Evaluering på styringsdialogmøde skal til politisk godkendelse. Billige boliger skal ikke fremgå. Fremstilling Sagsprocedure Plan- og Tryghedsudvalget, Økonomiudvalget og Byrådet. Resume Den 14. november 2023 blev der holdt dialogmøde mellem Plan- og Tryghedsudvalget og de almene boligorganisationer i Greve Kommune. I december 2023 blev der holdt individuelle styringsdialogmøder med boligorganisationerne. På begge møder drøftede parterne et forslag til en rammeaftale for strategisk udlejning af almene boliger i Greve Kommune. På baggrund af dialogmødet den 14. november 2023 og styringsdialogmøderne i december, er forslag til rammeaftalen tilpasset. I denne sag forelægges endeligt forslag til rammeaftale om strategisk udlejning til godkendelse. Indstilling Administrationen indstiller, at forslag til rammeaftale om strategisk udlejning af almene boliger godkendes. Sagsbeskrivelse Ved at indgå en rammeaftale om strategisk udlejning, skabes der grundlag for, at der kan etableres et databaseret fælles fodslag i udlejningen af almene boliger på tværs af de almene boligområder i Greve Kommune. Formålet er at opnå en balanceret beboersammensætning i alle boligafdelinger i kommunen. Herunder at sikre, at udlejning og kommunal boliganvisning sker med hensyntagen til beboersammensætningen i det enkelte boligområde. Boligorganisationerne og kommunen ønsker at indgå en aftale, som sætter en databaseret ramme om udlejning efter almindelig venteliste, fleksible kriterier og kommunal anvisning. Datagrundlaget for rammeaftalen er data om beboersammensætningen i hver enkelt boligafdeling, som Landsbyggefonden udgiver årligt på baggrund af data fra Danmarks Statistik og boligorganisationernes indberetninger. KL, BL og Social- og Boligstyrelsen har i et samarbejde udgivet et bearbejdet datagrundlag i et regneark med henblik på at give kommuner og boligorganisationer et samlet overblik over, hvordan de enkelte boligafdelinger placerer sig i en rød-gul-grøn skala i forhold til beboersammensætningen. De røde afdelinger opfylder i udgangspunktet kriterierne for parallelsamfund. Gule afdelinger opfylder i udgangspunktet kriterierne for forebyggelsesområder. I bilag 1 er vedlagt det omtalte regneark. Side fem i bilaget viser fordelingen af røde, gule og grønne afdelinger i Greve Kommune. Nogle af afdelingerne er markeret med en blå farve på side fem. Det er afdelinger, som er så små, at regler om diskretion forhindrer, at der kan udgives tal om beboersammensætningen. Når rammeaftalen er på plads, vil der for hver boligorganisation blive indgået en organisationsaftale, som imødeser forhold i de enkelte boligorganisationer og/eller afdelinger, der ikke adresseres i rammeaftalen. Organisationsaftalerne skal holde sig indenfor rammerne af rammeaftalen. Tilpasning af udkast til rammeaftale efter dialogmøde den 14. november 2023 På baggrund af dialogmøde den 14. november 2023 (pkt. 3) mellem Plan- og Tryghedsudvalget og repræsentanter fra boligorganisationerne, er rammeaftalen tilpasset jævnfør Plan- og Tryghedsudvalgets protokol på det efterfølgende udvalgsmøde, hvor de behandlede udkast til rammeaftale. Udvalget protokollerede en justering af den kommunale anvisningsprocent, samt at det ikke skal fremgå at ungdomsboliger kan ommærkes ved udlejningsvanskeligheder. Af nedenstående tabel fremgår det oprindelige forslag og Plan- og Tryghedsudvalgets protokollerede justering, hvad angår kommunal anvisningsprocent: Kategori Før rammeaftalen Oprindeligt forslag Justeret forslag Grøn 10 % kommunal anvisning 23 % kommunal anvisning 17 % kommunal anvisning Gul 10 % kommunal anvisning 11 % kommunal anvisning 11 % kommunal anvisning Rød* 10 % kommunal anvisning Ingen kommunal anvisning Ingen kommunal anvisning *Ingen kommunal anvisning i ”røde” afdelinger, medmindre der indgås særskilt aftale herom, jf. aftalerne om kommunal anvisning i Askerød og Gersagerparken . Tilpasning af udkast til rammeaftale efter styringsdialogmøder i december 2023 På baggrund af de individuelle styringsdialogmøder i december 2023 er rammeaftalen tilpasset jævnfør et ønske hos et af boligselskaberne, angående fleksibel udlejning. I rammeaftalen lægges op til, at der i grønne afdelinger (grønne afdelinger har en forholdsvis stærk beboersammensætning, målt i forhold til regeringens parametre for udpegning af udsatte boligområder) udlejes færre boliger efter fleksibel udlejning, end hidtil. Et af boligselskaberne udtrykte bekymring for, om man ved at begrænse den fleksible udlejning for meget, risikerer at nogle af de grønne afdelinger bliver dårligere stillet, hvad angår beboersammensætningen. Derfor har boligorganisationerne holdt møder og er blevet enige om at foreslå en justering. Af nedenstående tabel fremgår det oprindelige forslag og det justerede forslag, hvad angår fleksibel udlejning: Kategori Før rammeaftalen Første udkast til rammeaftale Justeret forslag Grøn 80 % fleksibel udlejning 11-22 % fleksibel udlejning 0-44 % fleksibel udlejning Gul 80 % fleksibel udlejning 33-66 % fleksibel udlejning 56-78% fleksibel udlejning Rød 80 % fleksibel udlejning 89-100 % fleksibel udlejning 89-100% fleksibel udlejning I rammeaftalen forslås således et spænd for, hvor stor en andel af boligerne der udlejes efter fleksible kriterier. Formålet hermed er, at den enkelte boligorganisation indenfor spændet kan fastsætte en procentdel, som passer til hver enkelt afdeling. Dette vil fremgå af organisationsaftalerne. Proces for politisk behandling Boligorganisationerne har behandlet rammeaftalen politisk i slutningen af januar måned. Organisationsbestyrelserne i alle tre boligorganisationer har godkendt rammeaftalen. Når der er indgået en rammeaftale, vil der efterfølgende forhandles individuelle og mere konkrete organisationsaftaler på plads med hver af de tre boligorganisationer. Organisationsaftalerne skal holde sig indenfor de fastsatte rammer i rammeaftalen, men de kan efter behov tilpasses individuelt på afdelingsniveau. Rammeaftalen er vedlagt som bilag 2. Lovgrundlag Lov om Almene boliger. Økonomiske konsekvenser Denne sag har ikke i sig selv økonomiske konsekvenser for Greve Kommune. Tidsplan Hvis rammeaftalen godkendes hos alle parter i løbet af første kvartal 2024, kan der forventeligt forelægges organisationsaftaler til godkendelse i maj-juni 2024. Under forudsætning af, at de politiske behandlinger går igennem, kan der inden sommerferien 2024 foreligge et samlet nyt aftalegrundlag for udlejning af almene boliger i Greve Kommune. Øvrige forhold Chefkonsulent Lisbeth Bybeck Nielsen deltager under punktet ved fagudvalgets behandling af sagen.", "source_path": "data/greve/raw_dagsordener/Plan- og Tryghedsudvalget_2024-02-06T16:00:00+01:00_fbdc34f3-f180-4453-a77f-e343407663f7.json"}
{"document_id": "fbdc34f3-f180-4453-a77f-e343407663f7", "committee": "Plan- og Tryghedsudvalget", "meeting_date": "2024-02-06T16:00:00+01:00", "section_type": "html_fragment", "section_title": "Velfærdsborgersamlingen - Status", "case_number": "23-011325", "agenda_index": 2, "text": "Beslutning Taget til efterretning med bemærkning om, at udvalget ønsker, at administrationen fremlægger en sag med forslag til, hvordan der kan arbejdes med forankring hos såvel byråd som borgere. Herunder, hvordan der kan arbejdes med yderligere involvering af borgerne efter velfærdsborgersamlingen har afleveret dens anbefalinger. Fremstilling Sagsprocedure Plan- og Tryghedsudvalget Resume Sagen giver en status på arbejdet med velfærdsborgersamlingen. Indstilling Administrationen indstiller, at Plan- og Tryghedsudvalget tager status på velfærdsborgersamlingen til efterretning. Sagsbeskrivelse Byrådet besluttede den 19. juni 2023, at der skal afholdes en velfærdsborgersamling, der skal komme med anbefalinger, der kan understøtte Byrådet i arbejdet med prioritering på velfærdsområderne. Byrådet har afsat 450.000 kr. i budgettet for 2024 til afholdelse af velfærdsborgersamlingen På ekstraordinært møde i Plan- og Tryghedsudvalget den 28. november 2023 behandlede og besluttede udvalget følgende omkring velfærdsborgersamlingen formål med velfærdsborgersamlingen kerneopgave, som velfærdsborgersamlingen skal arbejde med velfærdsborgersamlingens mandat strategi og kriterier for udvælgelse af medlemmer af velfærdsborgersamlingen model for den politiske deltagelse i overensstemmelse med princippet om armslængde invitationen til velfærdsborgersamlingen. Denne sag giver en status på arbejdet med velfærdsborgersamlingen. Opgaven, som velfærdsborgersamlingen er blevet stillet, lyder: \"Vi har brug for din hjælp til at forestille os, hvordan fremtidens velfærd skal se ud i Greve Kommune.\" Invitation og tilmelding Der er den 3. januar 2024 sendt 40.600 invitationer til velfærdsborgersamlingen med Digital Post til alle borgere i Greve Kommune, der er fyldt 16 år og som er tilmeldt e-Boks. 365 borgere har tilmeldt sig lodtrækningen om pladserne i velfærdsborgersamlingen. Til sammenligning var der 356 tilmeldinger til klimaborgersamlingen. Generelt har der fra borgernes side været stor interesse og positiv stemning om initiativet til velfærdsborgersamlingen. Udvælgelse Der er ved lodtrækning af tredjeparts sekretariatet We Do Democracy udvalgt 40 borgere repræsentativt på baggrund af Greve Kommunes befolkningssammensætning ud fra kriterierne Køn Alder Uddannelsesniveau Geografisk spredning De udvalgte borgere har både fået direkte telefonisk besked og brev via e-mail om, at de er blevet udvalgt til at være en del af velfærdsborgersamlingen. De borgere, der ikke er blevet udvalgt ved lodtrækningen har den 31. januar fået direkte besked via brev sendt med e-mail. I afslagsbrevet gøres opmærksom på, hvilke andre muligheder borgerne har for at få indflydelse på anbefalingerne til byrådet. Ekspertgruppe Velfærdsborgersamlingens medlemmer får hjælp af en ekspertgruppe, der skal være med til at klæde dem på til at kunne arbejde med opgaven. Det er Komponent, der som underleverandør til We Do Democracy , har stået for udvælgelsen af eksperterne, som er: Arne Ullum, chefredaktør for og stifter af NB-Økonomi Vibeke Normann Andersen, direktør, ph.d. i statskundskab, SUS - Socialt udviklingscenter Jette Runchel, præsident for Røde Kors, tidligere kommunaldirektør i Albertslund Camilla Sort, direktør for kreativitet og innovation, Operate Materialesamling Til at understøtte velfærdsborgersamlingens arbejde udarbejder administrationen i Greve Kommune en materialesamling med relevante informationer om kommunen og velfærdsborgersamlingen. Ekspertpanelet bidrager også med indhold til materialesamlingen. Velfærdsborgersamlingens møder og proces Velfærdsborgersamlingens møder består af i alt fem møder samt præsentation og overrækkelse af anbefalingerne til byrådet. Generelt er møderne opdelt i lukkede og åbne dele, hvor der under de åbne dele er mulighed for at alle interesserede kan følge velfærdsborgersamlingens arbejde som observatører, men under de lukkede dele skal velfærdsborgersamlingen have ro til i et fortroligt rum at arbejde med opgaven. We Do Democracy er ansvarlig for processen og mødernes. Det er kun programmet for det første og det tredje møde, der er planlagt på nuværende tidspunkt. Programmerne kan ses i bilaget til sagen. Byrådets rolle Formanden for Plan- og Tryghedsudvalget sætter velfærdsborgersamlingen i gang og byder velkommen ved samlingens åbne møde. Byrådet inviteres til at deltage i møderne under udvalgte programpunkter. Byrådets medlemmer har desuden mulighed for at deltage som observatører i velfærdsborgersamlingens åbne dele af møderne. Byrådets deltagelse kan ses i et overblik i bilaget til sagen. Lovgrundlag Byrådsbeslutning den 19. juni 2023. Økonomiske konsekvenser Byrådet har afsat 450.000 kr. i budgettet for 2024 til afholdelse af velfærdsborgersamlingen. Kommunikation Kommunikationen om velfærdsborgersamlingen foregår i overensstemmelse med kommunikationsplanen. Tidsplan Den 28. februar 2024 - Første borgersamlingsmøde ( kick-off ) Den 16. marts 2024 - Andet borgersamlingsmøde Den 3. april 2024 - Tredje borgersamlingsmøde (åbent møde) Den 27. april 2024 - Fjerde borgersamlingsmøde Den 30. maj 2024 - Femte borgersamlingsmøde Den 26. juni 2024 - Formel overdragelse i forbindelse med byrådsmøde Øvrige forhold Lene Lykke Sjøstrand deltager under punktets behandling.", "source_path": "data/greve/raw_dagsordener/Plan- og Tryghedsudvalget_2024-02-06T16:00:00+01:00_fbdc34f3-f180-4453-a77f-e343407663f7.json"}
{"document_id": "fbdc34f3-f180-4453-a77f-e343407663f7", "committee": "Plan- og Tryghedsudvalget", "meeting_date": "2024-02-06T16:00:00+01:00", "section_type": "html_fragment", "section_title": "Det indeklemte areal, helhedsplan - vedtagelse", "case_number": "23-013840", "agenda_index": 3, "text": "Beslutning Anbefales. Udvalget takker for høringssvar. Fremstilling Sagsprocedure Plan- og Tryghedsudvalget, Økonomiudvalget og Byrådet. Resume Helhedsplan for 'Det indeklemte areal' har været i offentlig høring. Desuden har administrationen inddraget lodsejerne i området i høringsperioden. Helhedsplanen vil danne grundlag for den efterfølgende planlægning af området. Helhedsplanen foreslås endeligt vedtaget. Indstilling Administrationen indstiller, a t helhedsplan for 'Det indeklemte areal' inkl. sammenfattende redegørelse af miljøvurderingen (jf. bilag 1 og 2) godkendes . Sagsbeskrivelse Byrådet vedtog den 6. november 2023 (pkt. 20) at sende forslag til helhedsplan for 'Det indeklemte areal' med tilhørende miljøvurdering i fire ugers offentlig høring med bemærkning om \"at det skal indgå i planen, at bløde trafikanter (fx cykelstier) holdes adskilt fra tung trafik, de steder hvor der er krydsninger\" samt \"at administrationen skal invitere lodsejerne af arealerne på det indeklemte areal til en teknisk gennemgang af helhedsplanen\". Tilføjelsen om bløde trafikanter er indgået i den helhedsplan, der har været i offentlig høring. Høringssvar og inddragelse Helhedsplanen har været i offentlig høring fra den 13. november 2023 til og med den 5. januar 2024. Høringsperioden blev forlænget grundet en fejl i kommunens eksterne digitale høringsportal. Der er i høringsperioden kommet tre høringssvar fra GreveSolrødErhverv, ErhvervsCentret og Banedanmark. Høringssvarene samt administrationens bemærkninger gennemgås kort nedenfor. Høringssvarene fremgår i deres fulde længde af bilag 3 samt opsummeret og kommenteret af bilag 4. GreveSolrødErhverv og ErhvervsCentret Greve ser positiv på forslaget til helhedsplanen, og ser udviklingen af 'Det indeklemte areal' som en mulighed for jobskabelse, vækst og skatteindtægter. Administrationen bemærker hertil, at der er meget stor variation i, hvor mange arbejdspladser transport- og distributionsvirksomheder skaber, som den nordlige del af 'Det indeklemte areal' er forbeholdt til ifølge Fingerplan 2019 (statslig planlægning). Transport- og distributionsvirksomheder er umiddelbart ikke den erhvervstype, der skaber flest arbejdspladser. Desuden skriver GreveSolrødErhverv , at udviklingen af 'Det indeklemte areal' muligvis kan fjerne presset fra kommunens øvrige grønne områder i forhold til erhvervsudvikling. Administrationen bemærker hertil, at 'Det indeklemte areal' er kommunens sidste store \"barmarksområde\" til erhvervsudvikling, og det derved er begrænset hvilke andre barmarksområder, der kan blive udviklet til erhverv. Banedanmark skriver, at Banedanmark er i gang med at undersøge arealer til etablering af vedvarende energianlæg, herunder også på Banedanmarks areal i 'Det indeklemte areal'. Banedanmark ønsker ikke, at der bliver lagt begrænsninger på Banedanmarks areal i forhold til muligheden for at opføre vedvarende energianlæg. Administrationen bemærker hertil, at en helhedsplan ikke er juridisk bindende, men at den vil danne grundlag for den efterfølgende lokalplanlægning, som Banedanmark vil blive inddraget i. Administrationen forslår at imødekomme Banedanmarks høringssvar, ved at der med helhedsplanen gives mulig for opsætning af solenergianlæg på den del af Banedanmarks areal, der ikke ligger inden for fingerplanens grønne kile. Solenergianlægget skal indpasses i landskabet omkring grøn kile, så de fremstår mindst skæmmende ved at arbejde med beplantning. Administrationen bemærker dog, at størstedelen af Banedanmarks areal er udlagt til transport- og distributionserhverv i fingerplanen, hvorved Plan- og Landdistriktsstyrelsen muligvis kan have holdninger til anvendelsen af området, når der lokalplanlægges. Banedanmark ønsker yderligere forsat adgang til at drifte og vedligeholde baneanlægget, hvilket helhedsplanen allerede beskriver. Inddragelse af lodsejere Administrationen har i høringsperioden inddraget lodsejerne i området (med undtagelse af KLAR Forsyning A/S, der ikke har haft input). Lodsejerne, der ejer areal i fingerplanens grønne kile, bemærkede generelt, at de er ærgerlige over, at disse arealer ikke kan bebygges. Yderligere er disse grundejere ærgerlige over, at regnvandsbassinerne nogle steder ifølge helhedsplanen er placeret på de områder, der kan bebygges, det vil sige uden for fingerplanens grønne kile. Administrationen bemærker hertil, at kommunen skal overholde den statslige planlægning, hvorved der ikke kan bebygges i grøn kile, samt at man som bygherre generelt må forvente, at der skal ske regnvandshåndtering inden for ens ejendom. Yderligere har der i inddragelsen været et fokus på vejadgang, og om hvorvidt kommunen kan kræve, at denne skal ske via Kildebrøndevej. Administrationen har bemærket hertil, at eksisterende vejadgange er lovlige, men hvis der kommer en ny anvendelse eller udstykning, skal ejendommen have ny vejadgangstilladelse. Hvis trafikken ved den nye anvendelse til erhverv stiger så voldsomt, at der er tale om en stigning ud over, hvad den samfundsmæssige udvikling giver, kan kommunen kræve ny vejadgang. Sammenfattende redegørelse af miljøvurdering Ifølge miljøvurderingsloven skal der i forbindelse med den endelige vedtagelse af en plan, som er blevet miljøvurderet, udarbejdes en sammenfattende redegørelse af miljøvurderingen. Den sammenfattende redegørelse skal blandt andet indeholde oplysninger om, hvordan miljøhensyn er integreret i planen, samt hvordan høringssvar er taget i betragtning. Den sammenfattende redegørelse fremgår af bilag 2. Af den sammenfattende redegørelse fremgår det blandt andet, at helhedsplanen har omhandlet miljøhensyn som: natur og økologiske forbindelser samt rammer for rekreation håndtering af regnvand kulturarvsinteresser samt landskab og visuelle forhold gode trafikale og trafiksikkerhedsmæssige forhold for brugerne i og omkring området, herunder stiforhold sikring af bredde i typen af erhverv, der kan etableres sig i 'Det indeklemte areal' Lovgrundlag Miljøvurderingsloven. En helhedsplan er ikke en lovpligtig og juridisk bindende plan i planlovens forstand, men skal implementeres gennem eksempelvis lokalplaner. Økonomiske konsekvenser Helhedsplanen har i sig selv ikke nogen økonomiske konsekvenser. I forbindelse med udviklingen af området skal der forventeligt afsættes midler til de omkostninger, der vil være i forbindelse med udviklingen af området. Det drejer sig bl.a. om infrastrukturen. Der vil (jf. også den tidligere fremlagte trafikanalyse) fx være udgifter til nyt lyskryds ved Greve Centervej og ombygning af rundkørslen ved Vejleåvej samt interne veje, vejudstyr, stier, evt. tunneller ved krydsninger mv. Administrationen har allerede haft en dialog med en række udviklere i området vedr. trafikafvikling omkring 'Det indeklemte areal' og den afledte finansiering. Øvrige konsekvenser Når 'Det indeklemte areal' er udviklet, har Greve Kommune ikke flere sammenhængende arealer til udvikling af erhverv. Kommunikation Offentliggørelsen af helhedsplanen og den sammenfattende redegørelse af miljøvurderingen vil ske på kommunens hjemmeside og vil blive annonceret i avisen Sydkysten. Tidsplan Efter helhedsplanens vedtagelse vil administrationen opstarte rammelokalplan for den sydlige del af det indeklemte areal samt lokalplanlægning til transport- og distributionserhverv og grøn kile, når en bygherre eller lodsejer anmoder administrationen herom jf. Byrådets beslutning den 11. december 2023 (pkt. 25).", "source_path": "data/greve/raw_dagsordener/Plan- og Tryghedsudvalget_2024-02-06T16:00:00+01:00_fbdc34f3-f180-4453-a77f-e343407663f7.json"}
{"document_id": "fbdc34f3-f180-4453-a77f-e343407663f7", "committee": "Plan- og Tryghedsudvalget", "meeting_date": "2024-02-06T16:00:00+01:00", "section_type": "html_fragment", "section_title": "Plan22+, midler - ansøgning", "case_number": "23-014332", "agenda_index": 4, "text": "Beslutning Godkendt. Fremstilling Sagsprocedure Plan- og Tryghedsudvalget. Resume Sagen beskriver muligheden for at søge Plan22+ midler til analyser i forbindelse med den kommende kommuneplanrevision. Projektet er foreneligt med Planstrategi 2023 og Klimahandlingsplanens ambitioner om at indfri klimamålene. Det skal besluttes, om der skal ansøges om midler i fonden Plan22+ til en delanalyse i kommuneplanarbejdet Indstilling Administrationen indstiller, at det godkendes at ansøge Plan22+ om midler til den kommende kommuneplanrevision til analyse af muligheden for at samtænke stiforbindelser og begrønning i kommunens byområder. Sagsbeskrivelse Plan22+ er et partnerskab mellem Realdania og Plan- og Landdistriktsstyrelsen, der over en femårig periode ønsker at samle kommuner og eksperter for at skabe ny viden og værktøjer til at arbejde med at indfri klimamålsætninger gennem den fysiske planlægning. Plan22+ inviterer for anden gang kommunerne til at byde ind med pilotprojekter, der bl.a. ser på, hvordan kommuneplanen som et strategisk værktøj kan bidrage til arbejdet med at sænke udledningen af drivhusgasser. Da kommunens Planstrategi 2023 i høj grad bygger på kommunens Klimahandlingsplan, vurderer administrationen det som oplagt at søge midler til at kvalificere konkrete tiltag på klima- samt mobilitetsområdet i det kommende arbejde med kommuneplanrevisionen. Ansøgningsprojektet Planstrategi 2023 peger bl.a. på, at der i kommuneplanrevisionen vil blive arbejdet med: At revidere Grønt Danmarkskort. Grønt Danmarkskort er et kort over sammenhængende eksisterende og potentielle naturområder og økologiske forbindelser At udpege nye og revidere eksisterende arealer til skovrejsning At undersøge mulighederne for at stille øgede krav om kvalitet og omfang af beplantning i byområderne At styrke et sammenhængende stinet på tværs af kommunen At øge tilgængeligheden for cyklister og gående i kommunens lokalområder Administrationen påtænker på baggrund af ovenstående at søge Plan22+ midler til at undersøge, hvordan kommunen kan bruge kommuneplanen som værktøj til at styrke forbindelserne for de bløde trafikanter ved f.eks. at styrke de grønne strukturer i kommunen. Tanken bag er, at mere natur og begrønning i kommunens byområder kan øge lysten til at bevæge sig til fods og på cykel. Med begrønning menes der tilføjelse af beplantning til et område, f.eks. af facader. Samtidig vil administrationen undersøge muligheden for at styrke tilgængeligheden til og i de grønne områder f.eks. via \"smutveje\". I den forbindelse påtænker administrationen bl.a. at kortlægge de grønne arealer (eller dele af de grønne arealer) i kommunen. Dette gælder både de offentlige samt private arealer i tilknytning til f.eks. boligselskaber og grundejerforeninger. Undersøgelserne forventes at resultere i, at der gennem kommuneplanens rammer og retningslinjer vil blive arbejdet med muligheden for at styrke begrønning og natur samt forbindelser. Indsatsen vil både være med til at øge CO 2 -optaget i form af mere beplantning, samt at reducere CO 2 -emissionen ved at flere benytter gang og cykel frem for bil. Indsatsen er desuden i overensstemmelse med flere af Klimahandlingsplanens tiltag, især inden for indsatsområde 4 om \"Bæredygtige forbindelser for natur og mennesker\". Administrationens har haft mulighed for at pitche ovenstående projektidé, under navnet \"En grønnere bevægelse i forstaden\" for Plan22+ den 11. januar 2024. Plan22+ var meget positive overfor idéen, og opfordrede Greve Kommune til at søge midler. Økonomiske konsekvenser Plan22+ dækker op til 50 % af det beløb, som påtænkes afsat til analyse- og kortlægningsopgaven. Administrationen påtænker at søge om 0,2 mio. kr., hvortil kommunen selv finansierer yderligere 0,1 mio. kr. til analyser og lægger for 0,1 mio. kr. i medarbejdertimer. Det betyder, at der vil være 0,3 mio. kr. til analyse og kortlægning. Yderligere skal der betales en fondsafgift af støttebeløbet svarende til ca. 35.000 kr. I alt skal kommune derfor afsætte 0,135 mio. kr. til projektet. Der er allerede afsat midler til kommuneplanrevisionen inden for udvalgets driftskonto, og administrationen skal i forvejen arbejde med kommuneplanen i forhold til de nævnte emner. Der vil derfor ikke være ekstraudgifter for kommunen i forbindelse med projektet. Hvis kommunen modtager støtten, vil der blive fremlagt en bevillingssag til beslutning i Byrådet. Tidsplan 29. februar 2024: Frist for Plan22+ ansøgning. Juni 2024: Plan22+ offentliggør hvilke projekter, der får støtte. Pilotprojekterne, der får støtte af Plan22+, skal gennemføres i 2024 og 2025. Administrationen forventer at forlægge en sag i foråret 2024, der igangsætter og beskriver processen for kommuneplanrevisionen. Hvis kommunen får støtte fra Plan22+ til at gennemføre analyse og kortlægning, påtænkes denne umiddelbart at ske som led i temarevisionen om \"Rig natur og vedvarende energi\" jf. Planstrategi 2023.", "source_path": "data/greve/raw_dagsordener/Plan- og Tryghedsudvalget_2024-02-06T16:00:00+01:00_fbdc34f3-f180-4453-a77f-e343407663f7.json"}
{"document_id": "fbdc34f3-f180-4453-a77f-e343407663f7", "committee": "Plan- og Tryghedsudvalget", "meeting_date": "2024-02-06T16:00:00+01:00", "section_type": "html_fragment", "section_title": "Naturskov på kommunalt areal - borgerdonation", "case_number": "23-012387", "agenda_index": 5, "text": "Beslutning 2. Ikke godkendt Udvalget er enig i behovet for yderligere skovrejsning i kommunen, men har pt. ikke mulighed for at prioritere, det planarbejde der følger med skovrejsning på dette sted. Udvalget ønsker i stedet, at arbejdet med skovrejsning ses i en større sammenhæng, og at et tema om nye områder til skovrejsning tages op som et samlet emne i forbindelse med kommuneplanrevisionen. (Ø) stemmer for administrationens indstilling. Fremstilling Sagsprocedure Klima-, Teknik- og Miljøudvalget og Plan- og Tryghedsudvalget Resume Administrationen har modtaget en borgerhenvendelse om en mulig privat donation til rejsning af rekreativ naturskov på et kommunalt areal i området Tune Landevej-Greve Landevej-Olsbækken. Henvendelsen kan danne grundlag for implementering af tiltaget fra klimahandlingsplanen om omlægning af kommunale arealer til CO 2 -optagende natur. Det skal besluttes, om administrationen skal arbejde videre med ideen og udarbejde proces- og projektplan til politisk behandling. Supplerende sagsfremstilling Klima-, Teknik- og Miljøudvalget besluttede den 15. januar 2024 (pkt. 10) at sende sagen tilbage til administrationen for at få svar på, om borgeren i stedet ønsker at anvende donationen på skovrejsningen i Greve Skov. Plan- og Tryghedsudvalget tog tilsvarende sagen af dagsordenen den 16. januar 2024 (pkt. 11). Borgeren/borgerne ønsker umiddelbart ikke for nuværende at investere i de allerede aftalte skovrejsningsområder for Greve Skov. Oplæg om det som borgerne i stedet ønsker er fremsendt (jf. bilag 3). Indstilling Administrationen indstiller overfor Klima-, Teknik- og Miljøudvalget 1A. at administrationen prioriterer i efteråret 2024, at udarbejde en projekt- og procesplan samt finansieringsmodel for en potentiel omlægning af hele eller dele af de kommunale arealer i området Tune Landevej-Greve Landevej-Olsbæk til rekreativ naturskov. eller 1B. at administrationen takker nej til donationen til skov på det ønskede areal Administrationen indstiller overfor Plan- og Tryghedsudvalget 2. at udvalget godkender, at administrationen skal udarbejde nyt plangrundlag, hvis der skal rejses skov. Sagsbeskrivelse Administrationen har modtaget en henvendelse om en mulig donation på mellem 0,5-1,5 mio. kr. til skovrejsning ved Greve Landsby. Projektet kan bidrage til øget biodiversitet og CO 2 -reduktion med omlægning af arealer til naturskov tæt på landsbyen og bidrage til at skabe rekreative forbindelser, i forlængelse af Greve Skov ned mod Greve Midt. Sagen fremlægges nu, for at der tidligst muligt kan tages stilling til, om administrationen skal arbejde videre med en privat finansieret skov på dette sted, eller om kommunen skal takke nej til donationen. Administrationen har dog ikke mulighed for at prioritere opgaven før i efteråret 2024, hvis det besluttes, at der skal arbejdes videre med ideen. Området der ligger øst for skoven og syd for landsbyen er kommunalt ejet og indeholder både en mose og afgrænses af Olsbækken, området har derfor i forvejen potentiale for øget naturværdi (jf. bilag 1). Planforhold og anvendelse i dag Størstedelen af arealet er udlagt til rekreativ anvendelse jf. kommuneplanramme 2E19. En mindre del af arealet er udlagt til erhverv jf. kommuneplanramme 2E14, og indenfor denne ramme er der en §3 beskyttet mose. Det betyder i praksis, at det kan give mening at ændre plangrundlaget for denne del. Arealet ligger ikke inden for de områder, hvor skovrejsning er uønsket - fx i kulturlandskaber, jf. kommuneplanen. På tilsvarende vis er et areal udlagt til erhverv mellem Greve Museum og Olsbækken, Det vil derfor være nødvendigt at ændre plangrundlaget, hvor det er udlagt til erhverv fx i et kommuneplantillæg eller i forbindelse med revisionen af kommuneplanen, hvis der skal rejses skov. Det kan give mening at ændre plangrundlag for erhvervsarealer, da de ikke ligger velplaceret til erhverv for eksempel vedrørende adgangsforhold og op ad museet. Langs mosen er der en planlagt ”cykelkorridor”, men den del af korridoren der løber langs arealet er en manglende stiforbindelse i cykelstiplan 2021. Anvendelsen består i dag af landbrug. Det bortforpagtede området er på ca. 5,8 ha. omkring mosen og på 10 ha på den anden side af muset, i alt på knap 16 ha. Potentielt nyt rekreativt naturområde Der er forskellige muligheder for at danne et rekreativt område. En del af arealet kan have en lysåben beplantning eller fungere som eng op til skov. Der kan udformes forskellige rekreative stiforløb, og af forskellig type. Greve Landsby kan forbindes med Greve Museum og videre forbi mosen over til skoven. Den manglende stiforbindelse i Cykelstiplanen kan udfyldes ved at forbinder cykelstien inde fra Greve Midt med krydset ved Greve Skov, og Greve Skov kan forbindes med Greve Museum. Tilplantning med naturskov omkring mosen vil give større muligheder for friluftsliv og rekreativ forbindelse, foruden at skovområdet vil blive anlagt med fokus på biodiversitet med store sten, lysåben natur og dødt ved, som er levesteder for mange sjældne og truede arter. Klimahandlingsplanen, vision og planstrategi Det er en del af kommunens klimahandlingsplan at arbejde med en omlægning af kommunens bortforpagtede landbrugsarealer til CO 2 -optagende natur, herunder skov (Tiltag 5.1.2 i planen). Alt efter om det er området om mosen eller begge områder, der indgår, vil der være et CO 2 potentiale på mellem 20 til 60 tons CO 2 . Projektet understøtter desuden Byrådets vision om at skabe en dialogbaseret, lokal forankring af den bæredygtige kommune, samt tankerne i forslag til den nye planstrategi. Økonomi Størrelsen på den tilbudte donation er på mellem 0,5-1,5 mio. kr. Selve skovrejsningen forventes at koste ca. 65.000 kr. pr. hektar og kan forventeligt dækkes af den enkeltstående donation. Derudover kommer evt. udgifter til en rekreativ gang- og cykelstiforbindelse. Der er ikke lavet skøn over prisen på disse, men udgifterne til stier vil forventeligt overstige donationen. Projektet kan give lokalt ejerskab, mulige driftsopgaver til frivillige, og mulighed for at andre ligeledes kan bidrage til projektet. Det er dermed oplagt at afsøge, om andre borgere og/eller virksomheder, for eksempel naboer og virksomheder, der ligger op til området i industrikvarteret, kunne tænkes at ville donere til det nye naturskovområde. Hvis der er lokal opbakning, kan naboer og andre borgere bidrage til udformning, plantning og potentielt mindre driftsopgaver i for eksempel etableringsfasen for de unge træer. Der er også mulighed for, at kommunen i dette projekt (eller andre skovrejsningsprojekter i kommunen) kan forsøge at indgå i et \"Klima + Partnerskab\" med Klimaskovfonden, der derved kan bistå med at rejse funding til området (jf. bilag 2). Klimaskovfonden er en uafhængig, statslig forvaltningsenhed under Miljøministeriet, som har til formål at accelerere fangst og lagring af drivhusgasser ved at kanalisere midler til skovrejsning og udtag af lavbundsjorde. Et \"Klima + Partnerskab\" er en strategisk samarbejdsaftale, som løber over minimum fem år og er økonomisk uforpligtende. Aftalen giver mulighed for at bruge Klimaskovfondens indsamlingstilladelse til at lave øremærkede indsamlinger til lokale projekter. Klimaskovfonden stiller visse krav til sammensætningen af den rejste skov, samt tinglysningen af den som fredskov, på den måde kan Klimaskovfonden garantere arealets CO 2 -optag. Næste skridt Med sagen skal der tages stilling til, om administrationen skal udarbejde en projekt- og procesplan, inkl. afsøge finansieringsmodeller, og herigennem belyse muligheden for at omlægge det kommunale areal i området til skov, finansieret af private donationer. I sagen vil området omkring mosen og området langs Olsbækken indgå, men der vil kunne optegnes forskellige scenarier i proces- og projektplanen, herunder med forskellige stiforløb og typer, da dette vil have forskellige omkostninger. Administrationen forventer først at det bliver muligt at prioritere projektet i efteråret. Det vil samtidig være nødvendigt at prioritere blandt andre opgaver på vej- og landskabsområdet for at projektet kan prioriteres i efteråret. Lovgrundlag Kommunalfuldmagtsreglerne. Kommuners mulighed for at modtage gaver er ikke reguleret i den skrevne lovgivning. Det skal derfor vurderes efter de uskrevne kommunalfuldmagtsregler. Efter tilsynspraksis kan en kommune modtage gaver til brug for varetagelsen af kommunale opgaver. En kommune må gerne rejse skov til gavn for naturen og til rekreativt brug for borgere. Klimahandlingsplan 2050: Roadmap 2023-2026 Økonomiske konsekvenser Projekt- og procesplanen vil redegøre nærmere for de økonomiske konsekvenser . Eksempelvis opsigelse af forpagtningsaftalen på arealet på ca. 4.000 kr./året. Eventuelle udgifter til proces- og projektplanlægning vil blive taget fra den afsatte pulje i budget 2023-2025 til implementering af klimahandlingsplanen. Kommunikation Naboer, museet og andre i lokalområdet kan med fordel inddrages tidligt, for at afsøge om der er lokal opbakning og for at skabe lokalt medejerskab. Tidsplan August - Oktober 2024: Projekt- og procesplan udarbejdes, hvis det besluttes. Ultimo 2024: Projekt- og procesplan fremlægges til politisk behandling. Sagens forløb 15-01-2024 Klima-, Teknik- og Miljøudvalget Klima-, Teknik- og Miljøudvalget beslutter, at administrationen i første omgang skal genfremlægge sagen med svar på, om borgeren i stedet ønsker at anvende donationen på skovrejsningen i Greve Skov. 16-01-2024 Plan- og Tryghedsudvalget Sagen blev taget af.", "source_path": "data/greve/raw_dagsordener/Plan- og Tryghedsudvalget_2024-02-06T16:00:00+01:00_fbdc34f3-f180-4453-a77f-e343407663f7.json"}
{"document_id": "fbdc34f3-f180-4453-a77f-e343407663f7", "committee": "Plan- og Tryghedsudvalget", "meeting_date": "2024-02-06T16:00:00+01:00", "section_type": "html_fragment", "section_title": "Boligprogram 2024", "case_number": "24-000234", "agenda_index": 6, "text": "Beslutning Anbefales. Fremstilling Sagsprocedure Plan- og Tryghedsudvalget, Økonomiudvalget og Byrådet. Resume Administrationen udarbejder hvert år et boligprogram, der indeholder det planlagte boligbyggeri i Greve Kommune i de næste 12 år. Boligprogrammet anvendes bl.a. som input til befolkningsprognosen, der igen danner grundlag for fremskrivning af budgettet og fremtidige kapacitetsbehov for f.eks. daginstitutioner, skoler og ældreboliger. Sagen beskriver Boligprogram 2024-35. Indstilling Administrationen indstiller, at boligprogram 2024-35 jf. bilag 1, uden de potentielle boliger godkendes. Sagsbeskrivelse Boligprogrammet indeholder de planlagte byggemuligheder i Greve Kommune i de næste 12 år. Det samlede boligprogram 2024-35 indeholder 953 boliger, som alle er planlagt til perioden 2024-29. Boligprogrammet fremgår af bilag 1. Plan- og Tryghedsudvalget protokollerede på deres møde den 14. marts 2023 ( pkt. 13), \"at de potentielle byggemuligheder ikke tælles med i boligprogrammet, men at administrationen i stedet fremlægger betydningen for befolkningsprognosen ved igangsættelse af en ny lokalplan\". Økonomiudvalget anbefalede på mødet den 27. marts 2023 (pkt. 29) overfor Byrådet, \"at administrationens indstilling godkendes med bemærkning om, at udvalget ønsker, at potentielle byggemuligheder ikke medregnes i næste års boligprogram samt at boligprogrammet fremlægges på møderækken inden befolkningsprognosen\". På den baggrund er boligprogrammet i år ændret, så kun de planlagte byggemuligheder medregnes i boligprogrammet . De planlagte byggemuligheder er opgjort på baggrund af afgjorte og ansøgte byggetilladelser, samt vedtagne og igangsatte lokalplaner. Antal af boliger, boligtyper m.v. er således opgjort med udgangspunkt i realisérbare planer eller projekter. De planlagte byggemuligheder er direkte konsekvenser af politiske beslutninger fx om igangsættelse af lokalplaner mm. I tabellen herunder fremgår de planlagte byggemuligheder opdelt ift. om der er udarbejder lokalplan og eller givet byggetilladelse. Alle 953 boliger er således indregnet i boligprogrammet. Tabel 1. Antal boliger for første halvdel af boligprogram-perioden (2024-29) 2024-2029 Byggetilladelse Lokalplan Ansøgt Givet Igangsat Vedtaget I alt Hundige Strandby 0 360 0 18 378 Tværhøjgård 0 104 0 40 144 Spæncom (Tune) 0 105 0 33 138 Industrisvinget og Industrilunden (Tune) 0 0 118 0 118 Solviften 84 0 0 0 84 Plejeboliger Tune 0 0 0 72 72 Øvrige 0 7 12 0 19 I alt 84 576 130 163 953 Nærmere detaljer kan ses i bilag 1. Hundige Strandby og etape 3 på Tværhøjgård udgør tilsammen ca. 55 % af de planlagte byggemuligheder. De 953 byggemuligheder er fordelt på fire boligtyper. Fordelingen fremgår i tabellen herunder. Tabel 2. Antal boliger opdelt på boligtyper (2024-29) Boligtype <60 m 2 60-79 m 2 80-119 m 2 120-140 m 2 > 140 m 2 I alt Etageboliger 86 270 113 5 0 474 Rækkehuse 0 40 247 72 4 363 Parcelhuse 0 0 0 20 24 44 Plejecenter 0 0 0 0 0 72 I alt 86 310 360 97 28 953 Tabellen viser, at 50 % af de planlagte byggemuligheder i perioden 2024-29 udgøres af etageboliger. Dernæst følger rækkehuse med ca. 38 %. Plejecenterboliger udgør ca. 8 % og parcelhuse udgør ca. 5 %. Det bemærkes, at nybyggede parcelhuse, der opføres som erstatning for et ældre hus på samme grund, ikke er med i opgørelsen. I anden halvdel af boligprogram-perioden (2030-35) er der ingen planlagte byggemuligheder. Ændringer fra Boligprogram 2023 til 2024 Boligprogrammet er fra 2023 til 2024 ændret med: De ca. 518 boliger, der er opført i 2023, har ændret status fra planlagt til realiserede Den igangsatte lokalplan nr. 15.27 for Boliger på Industrisvinget 1, 3 og 5 i Tune tilføjer 48 etageboliger til boligprogram 2024, som ikke var en del af boligprogram 2023. Ved boligprogram 2023 var projektet hverken en del af kommuneplanens rammer eller igangsat. For den igangsatte lokalplan nr. 15.26 for Boliger på Industrilunden 1 og 3 i Tune var boligerne sidste år registreret som potentielle byggemuligheder. I år er lokalplanen blevet igangsat og indgår nu som planlagt med 70 boliger. Fra en lokalplan er vedtaget til det gives byggetilladelse er der nogle gange sket justeringer i projekter i forhold til hvor mange boliger, der er plads til på et givent areal . Dette er blandt andet tilfældet i projektet i lokalplan nr. 15.11 for Boligområde ved Lundevej i Tune, hvor der er 19 flere boliger end forudset sidste år. Potentielle byggemuligheder uden en vedtaget eller igangsat lokalplan Udover de byggemuligheder, der allerede er igangsat eller vedtaget lokalplaner for, er der en række ubebyggede arealer (restrummelighed), hvor kommuneplanens rammer giver mulighed for potentiel byudvikling, men hvor der ikke er igangsat konkrete lokalplaner. Det gælder fx Langagergård, Rendebjergvej, Hovedgaden i Karlslunde Landsby og Greve Midtby, som i kommuneplanen er udlagt til boliger. I kommuneplanens rækkefølgeplan ligger de i 2. halvdel af planperioden, dvs. fra 2028 til 2033. Dertil kommer omdannelsesområder, som fx Tune Skole Lunden og bar mark-projektet Vesterbjerg 52 og 56, hvor der er igangsat et arbejde, der på sigt kan føre til beslutning om flere boliger, men som endnu ikke indgår i kommuneplanen. Heraf kan de to sidstnævnte potentielt blive udviklet i løbet af de næste par år. I boligprogrammet for 2023 og de foregående år indgik et skøn over hvor mange af disse ubebyggede arealer, der kunne blive udviklet til boligformål, i den 12-årige boligprogram-periode. Dette skøn er tidligere betegnet som \"potentielle byggemuligheder\". De potentielle boligområder er beskrevet i bilag 2. Boligprogrammets sammenhæng til befolkningsprognosen Der er en tæt sammenhæng mellem boligprogrammet og befolkningsprognosen, idet boligbyggeriet er den væsentligste årsag til befolkningsvækst. Befolkningsprognosen udarbejdes pba. udviklingen i antallet af borgere i den eksisterende boligmasse og indflytningen i den planlagte boligudbygning. Befolkningsprognosen 2024 udarbejdes pba. det godkendte boligprogram, og lægges til grund for budget 2025-28. Befolkningsprognosen 2024 fremskriver befolkningen fra 2024-35, og indeholder dermed perioden 2030-35, hvor der ikke er planlagt boligbyggeri. De potentielle boliger er tidligere indregnet i befolkningsprognosen med en estimeret sandsynlighed baseret på historiske data for, hvor stor en andel af de potentielle boliger, der ender med at blive bygget. Når de potentielle byggemuligheder, som fx Tune Skole Lunden og Vesterbjerg 52 og 56, ikke indregnes i boligprogrammet, kan det give en udfordring ift. den langsigtede befolknings-prognose. Den potentielle boligmasse anslås ved en sandsynlighed på 50% at give en befolkningstilvækst på 1000 nye borgere . Denne gruppe potentielle borgere regnes ikke med i den kommende befolkningsprognose. Den langsigtede befolkningsprognose anvendes til kapacitetsberegning ift. skoler, institutioner, ældreboliger og kommunale servicefunktioner. Lovgrundlag Der er ingen lovkrav om udarbejdelse af et boligprogram. Økonomiske konsekvenser Boligprogrammet har ikke i sig selv økonomiske konsekvenser. Boligprogrammet indgår som baggrundsmateriale for beregning af befolkningsprognosen, der anvendes til fremskrivning af budgettet samt til vurdering af kapacitetsbehov for institutioner, ældreboliger mm.", "source_path": "data/greve/raw_dagsordener/Plan- og Tryghedsudvalget_2024-02-06T16:00:00+01:00_fbdc34f3-f180-4453-a77f-e343407663f7.json"}
{"document_id": "fbdc34f3-f180-4453-a77f-e343407663f7", "committee": "Plan- og Tryghedsudvalget", "meeting_date": "2024-02-06T16:00:00+01:00", "section_type": "html_fragment", "section_title": "Lukket: Henvendelser til formanden", "case_number": "22-003650", "agenda_index": 7, "text": "Orienteringen blev taget til efterretning.", "source_path": "data/greve/raw_dagsordener/Plan- og Tryghedsudvalget_2024-02-06T16:00:00+01:00_fbdc34f3-f180-4453-a77f-e343407663f7.json"}
{"document_id": "fbdc34f3-f180-4453-a77f-e343407663f7", "committee": "Plan- og Tryghedsudvalget", "meeting_date": "2024-02-06T16:00:00+01:00", "section_type": "html_fragment", "section_title": "Orientering fra formanden/gensidig orientering", "case_number": "22-003659", "agenda_index": 8, "text": "Beslutning Orienteringen blev taget til efterretning. Fremstilling Sagsprocedure Plan- og Tryghedsudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller at eventuelle orienteringer tages til efterretning.", "source_path": "data/greve/raw_dagsordener/Plan- og Tryghedsudvalget_2024-02-06T16:00:00+01:00_fbdc34f3-f180-4453-a77f-e343407663f7.json"}
{"document_id": "fbdc34f3-f180-4453-a77f-e343407663f7", "committee": "Plan- og Tryghedsudvalget", "meeting_date": "2024-02-06T16:00:00+01:00", "section_type": "html_fragment", "section_title": "Huskeliste og orientering fra administrationen", "case_number": "22-003655", "agenda_index": 9, "text": "Beslutning Orienteringen blev taget til efterretning. Fremstilling Sagsprocedure Plan- og Tryghedsudvalget. Resume I sagen gives et kort overblik over administrationens orienteringspunkter. Indstilling Administrationen indstiller, at eventuelle orienteringer tages til efterretning. Sagsbeskrivelse Administrationen orienterer om følgende: Midlertidig lukning af selvbetjent åbningstid på biblioteket Byrådet besluttede den 11.december 2023 (pkt. 22), at lukke delvist for selvbetjent åbningstid på Hovedbiblioteket frem til den 1. april 2024. Byrådet besluttede, at Plan- og Tryghedsudvalget skal drøfte tiltag for mere trygge rammer for ophold. Administrationen afklarer i øjeblikket mulige løsninger og har dialoger med andre kommuner, politi mv. Administrationen fremlægger sag på udvalgets møde i marts 2024 med henblik på mulig beslutning i Byrådet i april 2024. Dette betyder, at den midlertidige lukning for selvbetjening af Hovedbiblioteket ophører pr. 1. april 2024, som besluttet den 11. december 2023 (pkt. 22). Eventuelle permanente ændringer implementeres når Byrådet har taget beslutning herom.", "source_path": "data/greve/raw_dagsordener/Plan- og Tryghedsudvalget_2024-02-06T16:00:00+01:00_fbdc34f3-f180-4453-a77f-e343407663f7.json"}
{"document_id": "fbdc34f3-f180-4453-a77f-e343407663f7", "committee": "Plan- og Tryghedsudvalget", "meeting_date": "2024-02-06T16:00:00+01:00", "section_type": "html_fragment", "section_title": "Plan- og Tryghedsudvalgets mødekalender 2024", "case_number": "22-003652", "agenda_index": 10, "text": "Beslutning Orienteringen blev taget til efterretning. Fremstilling Sagsprocedure Plan- og Tryghedsudvalget. Resume I sagen gives et overblik over Plan- og Tryghedsudvalgets møder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Kalenderen for 2024 er vedlagt som bilag.", "source_path": "data/greve/raw_dagsordener/Plan- og Tryghedsudvalget_2024-02-06T16:00:00+01:00_fbdc34f3-f180-4453-a77f-e343407663f7.json"}
{"document_id": "fbdc34f3-f180-4453-a77f-e343407663f7", "committee": "Plan- og Tryghedsudvalget", "meeting_date": "2024-02-06T16:00:00+01:00", "section_type": "html_fragment", "section_title": "Underskriftsark", "case_number": "22-003657", "agenda_index": 11, "text": "Fremstilling Sagsprocedure Plan- og Tryghedsudvalget. Resume Elektronisk underskriftsark.", "source_path": "data/greve/raw_dagsordener/Plan- og Tryghedsudvalget_2024-02-06T16:00:00+01:00_fbdc34f3-f180-4453-a77f-e343407663f7.json"}
