{"document_id": "6272e0db-dc62-4db3-acda-e0b2cf4494f2", "committee": "Økonomiudvalget", "meeting_date": "2022-03-28T08:00:00+02:00", "section_type": "html_fragment", "section_title": "Godkendelse af dagsorden", "case_number": "21-014439", "agenda_index": 0, "text": "Beslutning Dagsordenen blev godkendt. Fremstilling Sagsprocedure Økonomiudvalget. Resume Godkendelse af dagsorden for mødet den 28. marts 2022. Indstilling Center for Politik, Organisation & Borgerbetjening indstiller at dagsordenen godkendes. Sagens forløb 28-03-2022 Økonomiudvalget Dagsordenen blev godkendt.", "source_path": "data/greve/raw_dagsordener/Økonomiudvalget_2022-03-28T08:00:00+02:00_6272e0db-dc62-4db3-acda-e0b2cf4494f2.json"}
{"document_id": "6272e0db-dc62-4db3-acda-e0b2cf4494f2", "committee": "Økonomiudvalget", "meeting_date": "2022-03-28T08:00:00+02:00", "section_type": "html_fragment", "section_title": "Lukket: Forpagtningskontrakt for Café Langsiden, Greve Idrætscenter", "case_number": "21-013649", "agenda_index": 1, "text": "Økonomiudvalget anbefaler overfor byrådet at fagudvalgenes indstillinger godkendes.", "source_path": "data/greve/raw_dagsordener/Økonomiudvalget_2022-03-28T08:00:00+02:00_6272e0db-dc62-4db3-acda-e0b2cf4494f2.json"}
{"document_id": "6272e0db-dc62-4db3-acda-e0b2cf4494f2", "committee": "Økonomiudvalget", "meeting_date": "2022-03-28T08:00:00+02:00", "section_type": "html_fragment", "section_title": "Lukket: Udbudsstrategi - Forsikringer", "case_number": "22-002367", "agenda_index": 2, "text": "Økonomiudvalget undlod at tage stilling og ønsker frem mod byrådets møde at den nuværende mægleraftale med Willis undersøges, herunder om Willis har egne puljer og hvad provisionen udgør, og tidsplan for fornyelse af mæglerkontrakt undersøges.", "source_path": "data/greve/raw_dagsordener/Økonomiudvalget_2022-03-28T08:00:00+02:00_6272e0db-dc62-4db3-acda-e0b2cf4494f2.json"}
{"document_id": "6272e0db-dc62-4db3-acda-e0b2cf4494f2", "committee": "Økonomiudvalget", "meeting_date": "2022-03-28T08:00:00+02:00", "section_type": "html_fragment", "section_title": "Modtagelse af flygtninge fra Ukraine udover den tildelte kvote", "case_number": "22-004196", "agenda_index": 3, "text": "Beslutning Økonomiudvalget kan ikke godkende administrationens indstilling men ønsker at sende et svar til Udlændingestyrelsen, om at Greve Kommune kan tage ukrainske flygtninge udover den tildelte kvote, hvis vi kan få lempet reglerne for, hvor vi fysisk kan placere boliger, pavilloner og telte mv., at der kan laves særlige pasnings- og skoletilbud i tilknytning til flygtningeboligerne samt at den nødvendige økonomi følger med. Fremstilling Sagsprocedure Økonomiudvalget. Resume Udlændinge- og Integrationsministeren har i et brev den 17. marts 2022 orienteret landets kommuner om Folketingets vedtagelse af loven om opholdstilladelse til flygtninge fra Ukraine. Ministeren opfordrer kommunerne til hurtigst muligt at meddele Udlændingestyrelsen, hvis kommunen ønsker at modtage flere ukrainske flygtninge end i den fordelingsmodel, der er lagt op til. Økonomiudvalget skal tage stilling til, om Greve Kommune ønsker at modtage flere flygtninge end efter fordelingsmodellen. I givet fald skal kommunens ønske være modtaget i Udlændingestyrelsen senest den 29. marts 2022, og Byrådet gav derfor på det ekstraordinære byrådsmøde den 21. marts Økonomiudvalget bemyndigelse til at træffe denne beslutning på Byrådets vegne på økonomiudvalgsmødet den 28. marts. Indstilling Direktionen indstiller, at Greve Kommune på nuværende tidspunkt ikke tilkendegiver et ønske om at modtage flere ukrainske flygtninge udover det antal, kommunen får tildelt efter den anvendte fordelingsmodel at sagen forelægges Byrådet igen, når udlændingemyndighederne revurderer fordelingsmodellen efter 3 måneder eller ved 10.000 meddelte opholdstilladelser. Sagsbeskrivelse Efter Folketingets vedtagelse af loven om opholdstilladelse til flygtninge fra Ukraine, skal Udlændingestyrelsen fordele flygtningene til landets kommuner, i takt med at flygtningene får meddelt opholdstilladelse. Kommunerne skal modtage flygtningene senest fire dage efter opholdstilladelsen. Flygtningene bliver fordelt til kommunerne ud fra en særskilt fordelingsmodel, der er fastsat i en bekendtgørelse af 16. marts 2022. Af bekendtgørelsen fremgår, at kommunefordelingen fastsættes for 10.000 personer ad gangen, som meddeles opholdstilladelse. Greve Kommunes andel er fastsat til 0,57 %, svarende til 57 flygtninge ved 10.000 opholdstilladelser. Det fremgår samtidig af bekendtgørelsen, at Udlændingestyrelsen kan beslutte at fordele et antal ukrainske flygtninge til en eller flere kommuner på baggrund af kommunens egne ønsker ud over den forholdsmæssige andel, kommunen skal modtage. Kommunen skal i givet fald skriftligt udfærdige sit ønske herom til Udlændingestyrelsen senest den 29. marts kl. 12. Der skal derfor tages politisk stilling til, om Greve Kommune ønsker at modtage et antal flygtninge ud over kommunens kvote. Af hensyn til svarfristen gav Byrådet på det ekstraordinære byrådsmøde den 21. marts Økonomiudvalget bemyndigelse til at træffe denne beslutning på Byrådets vegne på økonomiudvalgsmødet den 28. marts. Som nævnt er Greve Kommunes kvote på 57 flygtninge ved 10.000 opholdstilladelser, svarende til 5,7 flygtninge for hver 1.000 opholdstilladelser. Ved 10.000 opholdstilladelser eller senest efter 3 måneder skal fordelingsmodellen revurderes. Regeringen har tidligere tilkendegivet, at man forventer modtagelse af 20.000 ukrainske flygtninge, men udlændinge- og integrationsministeren har efterfølgende udtalt, at han bestemt ikke kan afvise, at der kommer markant flere. Hvordan fordelingsmodellen bliver efter en revurdering, vides ikke. Hvis det forudsættes, at modellen fortsætter stort set uændret, kan Greve Kommunes kvote forventes at blive nogenlunde som i nedenstående eksempler (det understreges, at tallene er et skøn): 15.000 opholdstilladelser: 86 flygtninge 20.000 opholdstilladelser: 114 flygtninge 30.000 opholdstilladelser: 171 flygtninge 40.000 opholdstilladelser: 228 flygtninge Forventningen er, at flygtningene primært er kvinder og børn samt mænd over 60 år, da mænd mellem 18-60 år ikke må forlade Ukraine. Pr. 22. marts har administrationen kendskab til 42 ukrainske flygtninge, der har taget ophold i Greve Kommune, fordelt på 30 voksne og 12 børn. Hovedparten – sandsynligvis alle – vil få opholdstilladelse i Danmark, men hvor mange af dem, der af Udlændingestyrelsen bliver anvist til Greve Kommune, ved vi ikke. Der er foreløbigt anvist én konkret flygtning med opholdstilladelse til kommunen. De seneste udmeldinger fra KL lyder, at der er søgt om ca. 8.000 opholdstilladelser. Disse er nu under behandling. Efter fordelingsnøglen betyder dette, at der kan forventes anvisning af ca. 46 flygtninge til Greve, såfremt de nuværende indgivne ansøgninger om opholdstilladelser imødekommes. Ved modtagelse af ukrainske flygtninge er kommunens første og mest presserende opgave at skaffe en bolig eller anden indkvartering til flygtningen og eventuelle børn. Kommunens muligheder for at skaffe boliger var beskrevet i sagen ”Boliger til flygtninge fra Ukraine” på Byrådets ekstraordinære møde den 21. marts. Det fremgik, at kommunen på kort sigt / akut kan skaffe 31 boliger i kommunale ejendomme. Dels i de nuværende flygtningeboliger på Greveager og på Moeskær, dels i utidssvarende ældreboliger under udfasning i Hundige Bygade, Degnestræde i Greve landsby og Byvejen i Kildebrønde. Det fremgik videre af sagen, at der med hensyn til langsigtede løsninger, arbejdes med disse muligheder: Renovering og yderligere anvendelse af de nuværende flygtningeboliger og utidssvarende ældreboliger Etablering af pavilloner på Tunehøj, på Korskildelund og eventuelt ved Kongens Enge Eventuel brug af kommunens to feriekolonier i henholdsvis Vordingborg og Guldborgsund Kommune. Af ovenstående tal ses, at det er forventeligt, at Greve Kommune får brug for boliger udover de 31 identificerede indenfor en meget kort tidshorisont. Særligt om privat indkvartering Som det fremgik af sagen om ”Boliger til flygtninge fra Ukraine” på det ekstraordinære byrådsmøde den 21. marts, er der allerede nu private borgere, der på egen foranledning har indkvarteret en eller flere ukrainere, og ca. 40 borgere og private virksomheder har kontaktet kommunen med tilbud om husly til ukrainere. Ved privat indkvartering skal kommunen først godkende indkvarteringen og udlejeren som egnet til opgaven, og det er herefter kommunen, der lejer sig ind, og anviser indkvarteringen til en flygtning. Der skal indgås lejekontrakt med fastsættelse af husleje, opsigelsesbestemmelser, husorden osv. Administrationen vil snarest muligt gå i gang med at tage formel kontakt til de pågældende borgere og virksomheder for en nærmere vurdering af mulighederne for privat indkvartering. Indkvarteringsformen kan bidrage positivt til at sikre tilstrækkeligt med boliger, men omfanget af egnet privat indkvartering kendes ikke endnu. Administrationen anbefaler derfor, at der først gøres erfaringer med dette, før det vurderes som en mulighed for at modtage flygtninge udover den tildelte kvote. Det bemærkes derudover, at ca. 1/3 af flygtningene forventes at være børn, hvilket vil lægge pres på kommunens kapacitet i dagtilbud, skoler, SFO mv. Denne usikkerhed understøtter vurderingen af, at det på nuværende tidspunkt ikke kan anbefales, at der modtages flere flygtninge end efter fordelingsmodellen. Det er derfor administrationens anbefaling, at Greve Kommune ikke på nuværende tidspunkt skal tilkendegive et ønske om at modtage flere ukrainske flygtninge ud over dem, vi får tildelt efter Udlændingestyrelsens fordelingsmodel. Administrationen foreslår dog samtidig, at Byrådet får sagen forelagt igen, når fordelingsmodellen revurderes efter 3 måneder eller 10.000 opholdstilladelser. Frem mod revurderingen af fordelingsmodellen følger administrationen udviklingen tæt, mens der arbejdes intenst på at integrere flygtningene inden for kvoten bedst muligt i kommunen – og i samfundet som sådan - med hensyn til uddannelse, beskæftigelse, forsørgelse, dagpasning, skolegang, sundhedstilbud, fritidsliv osv. Der bliver i de kommende måneder successivt forelagt sager herom i de relevante fagudvalg. Lovgrundlag Lov nr. 324 af 16. marts 2022 om midlertidig opholdstilladelse til personer, der er fordrevet fra Ukraine. Bekendtgørelse nr. 327 af 16. marts 2022 om forholdsmæssige kommunetal til fordeling af personer omfattet af lov om midlertidig opholdstilladelse til personer, der er fordrevet fra Ukraine. Økonomiske konsekvenser Der er ikke på nuværende tidspunkt klarhed over, hvordan kommunerne bliver kompenseret økonomisk for de merudgifter, som de ukrainske flygtninge vil medføre. Denne sag har ingen økonomiske konsekvenser i sig selv, men generelt må det dog antages, at der vil være direkte sammenhæng mellem antal flygtninge og de kommunale merudgifter til indkvartering, forsørgelse, børnepasning, undervisning og andre kommunale serviceydelser. Tidsplan 28. marts: Beslutning i Økonomiudvalget. 29. marts: Frist for skriftlige tilkendegivelse til Udlændingestyrelsen, hvis kommunen ønsker at modtage flere flygtninge ud over kvoten i fordelingsmodellen. Sagens forløb 28-03-2022 Økonomiudvalget Økonomiudvalget kan ikke godkende administrationens indstilling men ønsker at sende et svar til Udlændingestyrelsen, om at Greve Kommune kan tage ukrainske flygtninge udover den tildelte kvote, hvis vi kan få lempet reglerne for, hvor vi fysisk kan placere boliger, pavilloner og telte mv., at der kan laves særlige pasnings- og skoletilbud i tilknytning til flygtningeboligerne samt at den nødvendige økonomi følger med.", "source_path": "data/greve/raw_dagsordener/Økonomiudvalget_2022-03-28T08:00:00+02:00_6272e0db-dc62-4db3-acda-e0b2cf4494f2.json"}
{"document_id": "6272e0db-dc62-4db3-acda-e0b2cf4494f2", "committee": "Økonomiudvalget", "meeting_date": "2022-03-28T08:00:00+02:00", "section_type": "html_fragment", "section_title": "Borgerkrav om hævd på en del af matrikel 9h Mosede By, Karlslunde", "case_number": "22-001413", "agenda_index": 4, "text": "Beslutning Økonomiudvalget undlod at tage stilling. Fremstilling Sagsprocedure Økonomiudvalget og Byrådet. Resume Ejer af matrikel 10ce og 10cf Karlslunde By, Karlslunde har rettet henvendelse til Greve Kommune, da det er ejers opfattelse, at de har vundet hævd på en del af matrikel 9h Mosede By, Karlslunde, som Greve Kommune ejer. Administrationen deler ejers vurdering af, at ejer har vundet hævd over en del af matrikel 9h Mosede By, Karlslunde. Indstilling Center for Politik, Organisation & Borgerservice indstiller, 1. at ejer af matrikel 10ce og 10cf Karlslunde By, Karlslunde vinder hævd over en del af matrikel 9h Mosede By, Karlslunde jf. bilag 1 2. at borgmesteren og kommunaldirektøren bemyndiges til at underskrive bemyndigelseserklæring bilag 2 Sagsbeskrivelse Ejer af matrikel 10ce og cf Karlslunde By, Karlslunde har rettet henvendelse til Greve Kommune, da det er ejers opfattelse, at de har vundet hævd på en del af matrikel 9h Mosede By, Karlslunde, som Greve Kommune ejer. Det drejer sig om ca. 13m2 af Greve Kommunes areal. Der er et gammelt skur og plankeværk på området, som har dannet et skel mellem de to matrikler. Luftfoto fra 2003 viser, at skuret og plankeværket allerede på det tidspunkt var på grunden, og havde været der et stykket tid. Hvilket vil sige, at det har været der i mere end 20 år og råden over arealet er udøvet kontinuerligt i hævdstiden. Endvidere har der ikke tidligere været indgået aftale med Greve Kommune om placering af plankeværket. Hvis der havde været en aftale kunne der ikke erhverves hævd. Hvis Greve Kommune beslutter, at kommunen ikke finder ejeren af de to matrikler har vundet hævd, så kan sagen ende med en retsag. Det er administrationens vurdering at ejer af matrikel 10ce og 10cf Karlslunde By, Karlslunde vinder hævd over arealet bilag 1, da råden over arealet har været kontinuerligt i over 20 år, og da der ikke tidligere har været indgået en aftale med Greve Kommune om, at ejer kunne benytte arealet. Lovgrundlag Retsprincipperne for hævd. Økonomiske konsekvenser Sagen har ingen økonomiske konsekvenser. Det er ejer af matrikel 10ce og 10cf Karlslunde By, Karlslunde som står for de udgifter der er ifm. udmatrikulering og tinglysning. Tidsplan Når Greve Kommune har underskrevet bemyndigelsesdokumentationen vil ejer af grunden udmatrikulere grunden og det skal tinglyses. Sagens forløb 28-03-2022 Økonomiudvalget Økonomiudvalget undlod at tage stilling. 04-04-2022 Byråd 2022 Beslutning ikke frigivet", "source_path": "data/greve/raw_dagsordener/Økonomiudvalget_2022-03-28T08:00:00+02:00_6272e0db-dc62-4db3-acda-e0b2cf4494f2.json"}
{"document_id": "6272e0db-dc62-4db3-acda-e0b2cf4494f2", "committee": "Økonomiudvalget", "meeting_date": "2022-03-28T08:00:00+02:00", "section_type": "html_fragment", "section_title": "Ny driftsoverenskomst mellem Greve Bibliotek og Tune Menighedsråd", "case_number": "19-029828K", "agenda_index": 5, "text": "Beslutning Økonomiudvalget anbefaler overfor byrådet at administrationens indstilling godkendes. Fremstilling Sagsprocedure Økonomiudvalget og Byrådet. Resume Greve Bibliotek og Tune Menighedsråd har behov for at indgå en driftsoverenskomst, som følge af at Parterne deler en sammenhængende bygning. Den eksisterende servitut tinglyst den 28. marts 1979 er mangelfuld, hvilket den eksisterende overenskomst fra 27. november 1979 med tillæg også er. Der er behov for, at der kommer en klar fordeling af forbrugsudgifterne mv. mellem de to parter. Indstilling Center for Politik, Organisation & Borgerbetjening indstiller, 1. at vedlagte driftsoverenskomst, jf. bilag 1, i sin helhed godkendes 2. at driftsoverenskomsten underskrives af Menighedsrådet og kommunaldirektøren 3. at eventuelle ændringer i forbrugsudgifterne for Greve Kommune indgår i budgetopfølgningerne Sagsbeskrivelse Greve Bibliotek og Tune Menighedsråd er beliggende i samme bygning. Bygningen er delt i to matrikler, hvor biblioteket som Greve Kommune ejer er beliggende på matrikel 15mm og Tune menighedsråd er beliggende på matrikel 15 ml. Den nuværende driftsaftale mellem de to enheder er forældet, da fordelingen af forbrugsudgifter, lokaler mv. mellem de to parter er uklar. Den nye driftsoverenskomst jf. bilag 1 går ind og præciserer lokaler og fastsætter fordelingsnøgler på de forskellige udgifter. El, vand og gas leveres til Tune Menighedsråds bygning, hvor der er etableret separate målere og fællesmålere. Driftsoverenskomsten regulerer blandt andet fordelingen af afgifterne på baggrund af det målte samt hvordan betaling foregår. Dette var ikke tilfældet med den tidligere aftale. Herudover regulerer driftsoverenskomsten vedligeholdelse og rengøring, anvendelse mv. Lovgrundlag Styrelsesloven. Økonomiske konsekvenser Det forventes ikke på nuværende tidspunkt, at der vil være merudgifter for Greve Kommune, ved at indgå denne driftsoverenskomst. Der er dog usikkerhed herom, da den gamle driftsoverenskomstaftale var forældet og der ikke er et fuldt overblik over hvor meget de to parter brugte hver især. Der kan derfor komme ændringer i forbrugsudgifterne, når den reelle fordeling kendes. I 2021 var udgifterne til el, vand og gas på ca. 153.000 kr. Eventuelle ændringer vil indgå i budgetopfølgningerne. Tidsplan Når indstillingen er godkendt vil administrationen indhente underskrifter fra de tegningsberettigede hos Tune Menighedsråd og hos kommunaldirektøren med henblik på indgåelse af aftalen. Sagens forløb 28-03-2022 Økonomiudvalget Økonomiudvalget anbefaler overfor byrådet at administrationens indstilling godkendes. 04-04-2022 Byråd 2022 Beslutning ikke frigivet", "source_path": "data/greve/raw_dagsordener/Økonomiudvalget_2022-03-28T08:00:00+02:00_6272e0db-dc62-4db3-acda-e0b2cf4494f2.json"}
{"document_id": "6272e0db-dc62-4db3-acda-e0b2cf4494f2", "committee": "Økonomiudvalget", "meeting_date": "2022-03-28T08:00:00+02:00", "section_type": "html_fragment", "section_title": "Folkeafstemning den 1. juni 2022", "case_number": "22-003724", "agenda_index": 6, "text": "Beslutning Økonomiudvalget anbefaler overfor byrådet at administrationens indstilling godkendes med bemærkning om at diætsatsen i indstillingspunkt 13 fastsættes til højeste diætsats og at indstillingspunkt 14 om åbningstid ændres så muligheden for brevstemmer udvides til kl. 17-19 på bibliotekerne. Fremstilling Sagsprocedure Økonomiudvalget og Byrådet. Resume Der afholdes folkeafstemning den 1. juni 2022 om Danmarks forsvarsforbehold. I denne sag skal der tages stilling til en række forhold vedrørende afholdelse af folkeafstemningen. Indstilling Center for Politik, Organisation & Borgerbetjening indstiller, at administrationen bemyndiges til at foretage fordeling af valgstyrere og tilforordnede vælgere på de enkelte valgsteder at borgmesteren bemyndiges til at erstatte valgstyrerformanden på de enkelte valgsteder i tilfælde af afbud at administrationen bemyndiges til at rekruttere valgstyrere og valgtilforordnede blandt kommunens borgere eller ansatte bosat i kommunen, i det omfang der måtte mangle tilforordnede vælgere at administrationen bemyndiges til at tilrettelægge obligatoriske møder for valgstyrere inden valgdagen, herunder beslutte om deltagekredsen skal udvides til også at omfatte tilforordnede vælgere at administrationen bemyndiges til at træffe beslutninger vedrørende forplejning på valgstederne på valgdagen at der anvendes digitale valglister og digital brevstemmeprotokol at Greve Idrætscenter benyttes som fintællingssted dagen efter valgdagen at Greve Kommune afholder udgiften til kørsel for vælgere, der er handicappede og gangbesværede, og administrationen bemyndiges til at administrere ordningen at borgmesteren bemyndiges til at give de nødvendige tilladelser til indsamlinger til humanitære formål på valgdagen, og at indsamlingerne må foregå ved valgstederne og ikke i valglokalet at eventuelle exit polls ikke må foretages på valgstedernes matrikel at administrationen bemyndiges til at beslutte, om Greve Kommune tilmelder sig eventuelle forespørgsler om initiativer for at kortlægge og højne valgdeltagelsen at antallet og fordelingen mellem partierne af valgstyrere og tilforordnede vælgere godkendes at valgstyrere og tilforordnede vælgere ydes diæter med laveste diætsats at der i perioden for brevstemmeafgivning kan brevstemmes i Borgerservice indenfor rådhusets åbningstid og på bibliotekerne i den bemandede åbningstid. Herudover at der kan brevstemmes i Borgerservice de sidste tre lørdage før valgdagen at sidste frist for at anmode om at brevstemme i hjemmet er 12 dage før valgdagen at administrationen bemyndiges til at fastlægge tidspunkt for fintælling efter dialog med Solrød Kommune at der ikke laves særlige kampagner i forhold til at højne stemmeprocenten ved denne folkeafstemning at der udarbejdes et bruttoanlægsforslag til budget 2023 vedrørende løsning på de trafikale udfordringer ved Greve Idrætscenter at eventuelle mer- eller mindreforbrug på valgkontoen indarbejdes i budgetopfølgning 3 2022. Sagsbeskrivelse Byrådet behandlede den 7. marts 2022 en sag om evaluering af kommunal- og regionsrådsvalget 2021. Byrådet bad om en ny sag herom, som adresserer en række forhold til afholdelse af kommende valg. F.eks. diæter, valgsteder med mere. Disse forhold kan ikke blive afdækket og forelagt byrådet tids nok til, at de kan implementeres til folkeafstemningen den 1. juni 2022. Derfor tages i denne sag det udgangspunkt, at rammerne for afholdelse af folkeafstemningen den 1. juni 2022, vil lægge sig op ad rammerne for kommunal- og regionsrådsvalget i 2021. Valgstyrere og tilforordnede vælgere mv. Til at styre valghandlingen og bistå vælgerne på de enkelte afstemningssteder og ved brevstemmeafgivning på plejecentre og i private hjem skal der udpeges valgstyrere og valgtilforordnede. Kommunalbestyrelsen vælger valgstyrere og valgtilforordnede ved forholdstalsvalg blandt de vælgere, der bor i kommunen. Det er fastsat i loven, at der skal vælges mindst fem valgstyrere pr. valgsted. Hertil et antal valgtilforordnede, som estimeres på baggrund af valgstedets størrelse og stemmeprocenten for tidligere år. Ved en beregning efter den d’hondtske metode, fordeles antallet af valgstyrere og valgtilforordnede mellem partierne i Byrådet. Herudover tilbydes fem pladser som valgtilforordnet til partierne udenfor Byrådet. De enkelte politiske partier kontaktes af Greve Kommunes valgsekretariat angående partiernes udpegning af det antal valgstyrere og valgtilforordnede, som partiet er blevet tildelt. Herunder inviteres partiernes kontaktpersoner til et møde om opgaverne og udpegning på baggrund af byrådets godkendelse af fordelingen. Administrationen vurderer på baggrund af tidligere års erfaringer, at det kan være svært at rekruttere det ønskede antal tilforordnede. Derfor beder administrationen om bemyndigelse til at rekruttere valgtilforordnede blandt kommunens borgere, herunder kommunens personale som er bosat i kommunen, i det omfang der måtte mangle tilforordnede vælgere. Der skal ske en forholdsmæssig fordeling af valgstyrere, herunder valg af valgstyreformænd, og tilforordnede vælgere på de enkelte valgsteder. Dette er lovpligtigt og administrationen indstiller, at administrationen bemyndiges til at foretage denne fordeling. Det indstilles ligeledes, at borgmesteren bemyndiges til at erstatte valgstyreformanden på de enkelte valgsteder i tilfælde af afbud. Administrationen tilrettelægger en 3-4 timers undervisning for alle, som bemander valgstederne på valgdagen. Det vil sige politisk udpegede og administrativt personale. Undervisningen afholdes et par uger før valgdagen og handler om regler, retningslinjer, opgaver og ansvar i forbindelse med afholdelse af valghandlingen på valgstederne. Det er vigtigt for at gennemføre valghandlingen så smidigt som muligt, at alle deltager i undervisningen. Derfor anbefaler administrationen, at deltagelse i undervisningen gøres obligatorisk. Der ydes diæt for deltagelse i undervisningen. De personer, der medvirker ved valget, tilbydes forplejning i forbindelse med udførelsen af deres opgaver. Det vil sige i forbindelse med brevstemmegennemgang dagen før valgdagen, på selve valgdagen og ved fintællingen dagen efter valget. Det indstilles, at administrationen bemyndiges til at træffe beslutning om forplejning i forbindelse med folkeafstemningen. Diæter Det følger af folketingsvalgloven at byrådet beslutter, om der udbetales diæt til valgstyrere og tilforordnede vælgere. Byrådet beslutter også størrelsen på diæten, med udgangspunkt i de satser, der er fastsat i den kommunale styrelseslov. Diætsatsen udgør et mindstebeløb for møder under hhv. fire timer og for møder over fire timer. Mindstebeløbet reguleres årligt og er i 2022 på 440 kr. for møder under fire timers varighed og 880 kr. for møder over fire timers varighed. Diæterne kan pr. dag højst udgøre det femdobbelte af det diætbeløb, som er fastsat for møder under fire timers varighed. Det vil sige 2200 kr. i 2022. Digitale valglister Administrationen indstiller, at der anvendes digitale valglister, fordi det sparer valgborde og sikrer en mere effektiv registrering af vælgernes fremmøde. Optælling af stemmer Stemmeoptællingen skal foretages på valgstedet umiddelbart efter, at afstemningen er afsluttet. Desuden skal fintællingen ske seneste dagen efter at afstemningen har fundet sted. Fintællingen foretages sammen med Solrød Kommune, og administrationen kontakter Solrød Kommune og drøfter tidspunkt og rammer for fintællingen. Fintællingen skal foretages på ét samlet sted og ikke på de enkelte afstemningssteder. Formålet hermed er at sikre en ensartet bedømmelse af stemmesedler. Kørsel Borgere med handicap og gangbesværede borgere kan anmode om kørsel til valgstedet på valgdagen. Administrationen indstiller, at byrådet i lighed med tidligere valg godkender, at Greve Kommune afholder udgiften til kørsel for vælgere, der har et handicap eller er gangbesværede, og at administrationen bemyndiges til at administrere ordningen. Brevstemmer Ved kommunalvalget i 2021 kunne der brevstemmes i Borgerservice i åbningstiden, i bibliotekerne om mandagen i den bemandede åbningstid og i Borgerservice de sidste tre lørdage før valgdagen. Herudover kunne der ekstraordinært brevstemmes på bibliotekerne kl. 7.30-9 om morgenen og 17-19 om eftermiddagen, samt i svømmehallen i den sidste uge op mod valget. Ved tidligere folkeafstemninger har der været åbent for brevstemmer i åbningstiden i Borgerservice, i bibliotekernes bemandede åbningstid og i Borgerservice de sidste tre lørdage op mod valgdagen. Denne model anbefales op mod folkeafstemningen den 1. juni 2022. Administrationen anbefaler af hensyn til planlægningen, at sidste frist for at anmode om at brevstemme i hjemmet er 12 dage før valgdagen. Indsamlinger, exit polls og valgdeltagelse Medier og andre laver nogle gange exit polls på valgdagen, dvs. undersøger hvad vælgerne har stemt for derved at lave prognoser for valgresultatet. Loven siger, at der ikke må foretages meningsmålinger i selve valglokalet. Med Byrådets godkendelse må exit polls foretages inden for afstemningsstedets matrikel, f.eks. ved indgangen til valglokalet. Administrationen indstiller, som det har været i praksis i Greve Kommune, at exit polls ikke tillades på afstemningsstedernes matrikel. Der er tradition for, at humanitære organisationer ønsker at lave forskellige indsamlinger på valgdagen, fx indsamling af briller. Administrationen indstiller, at borgmesteren bemyndiges til at give de fornødne tilladelser til indsamlinger til humanitære formål på valgdagen, og at indsamlingerne skal foregå ved valgstederne og ikke i valglokalet. Ved tidligere valg er kommunerne blevet opfordret til at deltage i undersøgelse af valgdeltagelsen. Greve Kommune har tidligere deltaget i sådanne undersøgelser og administrationen anbefaler deltagelse, hvis det bliver aktuelt ved kommende valg. Samarbejde med Solrød Kommune Til folketingsvalg og folkeafstemninger er Danmark opdelt i valgkredse. Greve Kommune er kredskommune for Greve og Solrød Kommuner. Dette indebærer blandt andet, at valgbestyrelsen repræsenteres af både Greve og Solrød Byråd, og at Solrød Kommune foretager fintælling sammen med Greve Kommune. Anlægsforslag vedrørende løsning på de trafikale udfordringer ved Greve Idrætscenter Evalueringen af afholdelse af Kommunal- og Regionalvalg viser, at der er behov for at undersøge de trafikale forhold ved Greve Idrætscenter. Da sagen om evaluering af Kommunal- og Regionsrådsvalg er sendt tilbage til fornyet behandling, er der behov for sideløbende at beslutte igangsætning af udarbejdelse af bruttoanlægsforslag, hvis der skal være forslag klar til budgetprocessen. Administrationen foreslår derfor, at der udarbejdes et bruttoanlægsforslag til budget 2023 således at udgifterne til løsning af de trafikale udfordringer ved Greve Idrætscenter kan indgå i den samlede prioritering af anlægsmidler i det kommende budget. Lovgrundlag Folketingsvalgloven samt vejledning om folkeafstemning, som udsendes af Indenrigsministeriet. Økonomiske konsekvenser Udgifter til afholdelse af valg og folkeafstemninger betales over kommunens valgkonto som har et budget på 1,581 mio. kr., hvilket forventes at være tilstrækkeligt til afholdelse af folkeafstemning. Eventuelt mer- eller mindreforbrug, vil dette blive forelagt i forbindelse med budgetopfølgning 3. Kommunikation Der indrykkes lovpligtige annoncer i Sydkysten og på kommunens hjemmeside omkring frister, valgsteder mv. vedrørende folkeafstemningen. Herunder mulighederne for at brevstemme. Sagens forløb 28-03-2022 Økonomiudvalget Økonomiudvalget anbefaler overfor byrådet at administrationens indstilling godkendes med bemærkning om at diætsatsen i indstillingspunkt 13 fastsættes til højeste diætsats og at indstillingspunkt 14 om åbningstid ændres så muligheden for brevstemmer udvides til kl. 17-19 på bibliotekerne. 04-04-2022 Byråd 2022 Beslutning ikke frigivet", "source_path": "data/greve/raw_dagsordener/Økonomiudvalget_2022-03-28T08:00:00+02:00_6272e0db-dc62-4db3-acda-e0b2cf4494f2.json"}
{"document_id": "6272e0db-dc62-4db3-acda-e0b2cf4494f2", "committee": "Økonomiudvalget", "meeting_date": "2022-03-28T08:00:00+02:00", "section_type": "html_fragment", "section_title": "Godkendelse af forretningsorden og administrationsgrundlag samt Byrådets ABC til orientering", "case_number": "22-002787", "agenda_index": 7, "text": "Beslutning Økonomiudvalget anbefaler overfor byrådet at administrationens indstilling godkendes. Fremstilling Sagsprocedure Økonomiudvalget og Byrådet. Resume Der forelægges til byrådets godkendelse udkast til en ny forretningsorden for Greve Byråd, udkast til en opdateret byrådets ABC og udkast til en opdateret udgave af administrationsgrundlaget. Det bemærkes, at det ikke er muligt at præcisere hvilke ændringer, der er foretaget i byrådets ABC og administrationsgrundlaget. Indstilling Center for Politik, Organisation & Borgerbetjening indstiller, 1. at forretningsorden for Greve Byråd godkendes i den vedlagte opdaterede version med en tilføjelse om, at medlemmerne af byrådet ikke længere står op, når de har taleretten, men derimod sidder ned 2. at b yrådets ABC godkendes. Byrådets ABC er en samling af praktiske oplysninger, der er relevante for byrådets medlemmer. 3. at a dministrationsgrundlaget godkendes. Administrationsgrundlaget er en samling af de væsentligste rettigheder og pligter for medlemmer af byrådet samt procedurer og rammer aftalt mellem byrådet og administrationen Sagsbeskrivelse Nærmere vedrørende Forretningsorden for Greve Byråd (vedlagt som bilag 1). Forretningsorden er et dokument, der indeholder procedurer og rammer for byrådets arbejde. Forretningsorden har ikke været opdateret i forrige byrådsperiode, hvorfor det er administrations vurdering, at det nuværende byråd bør forholde sig til sin forretningsorden. Forretningsorden indeholder oplysninger om proceduren for indkaldelse til møder, vedtagelse af dagsorden, mødeledelse, udvalg, afstemninger mv. Det foreslås, at det tilføjes i forretningsordenen, at medlemmerne af byrådet sidder ned, når de har taleretten. Derudover er der i det vedlagte bilag kun fortaget ændringer af dato og navn på henholdsvis borgmester og kommunaldirektør, da forretningsorden ikke er opdateret siden december 2013. Det bemærkes, at ændringer af forretningsorden skal behandles to gange, hvorfor ændringerne ligeledes vil blive forelagt på det kommende møde. Nærmere vedrørende byrådets ABC (vedlagt som bilag 2). Byrådets ABC er en samling af praktiske oplysninger, som er relevante for medlemmerne af byrådet at kende til for at kunne udføre deres hverv. Dokumentet indeholder bl.a. oplysninger om adgangskort og nøgle, biblioteket på rådhuset, It- og telefonudstyr, befordringsgodtgørelse og lignende oplysninger af praktisk karakter. Nærmere vedrørende administrationsgrundlaget (vedlagt som bilag 3). Administrationsgrundlaget beskriver rettigheder og pligter for medlemmerne af byrådet, afstemning og ansvar i byrådet, reglerne for fagudvalgene, borgmesterens beføjelser, proceduren for spørgsmål/svar fra medlemmerne af byrådet til administrationen samt øvrige regler, der former rammerne for byrådets arbejde. Administrationsgrundlaget er senest forelagt byrådet i juni 2021. Lovgrundlag Den kommunale styrelseslov. Økonomiske konsekvenser Sagen har ingen økonomiske konsekvenser. Kommunikation Forretningsorden for Greve Byråd offentliggøres på kommunens hjemmeside når den er godkendt af Byrådet. Sagens forløb 28-03-2022 Økonomiudvalget Økonomiudvalget anbefaler overfor byrådet at administrationens indstilling godkendes. 04-04-2022 Byråd 2022 Beslutning ikke frigivet", "source_path": "data/greve/raw_dagsordener/Økonomiudvalget_2022-03-28T08:00:00+02:00_6272e0db-dc62-4db3-acda-e0b2cf4494f2.json"}
{"document_id": "6272e0db-dc62-4db3-acda-e0b2cf4494f2", "committee": "Økonomiudvalget", "meeting_date": "2022-03-28T08:00:00+02:00", "section_type": "html_fragment", "section_title": "Udskydelse af anlægsprojekter til 2023", "case_number": "22-004243", "agenda_index": 8, "text": "Beslutning Økonomiudvalget anbefaler overfor byrådet at administrationens indstilling godkendes. Fremstilling Sagsprocedure Økonomiudvalget og Byrådet. Resume I forbindelse med, at der akut skal etableres boliger til flygtninge fra Ukraine er der behov for at frigøre ressourcer i Center for Teknik & Miljø til at gennemføre projekterne. Samtidig er der i øjeblikket et pres på materialepriserne og håndværkerressourcerne i byggesektoren, der gør at flere entreprenører melder fra til at byde ind på opgaver, og at der generelt ses højere priser på leverancer og timepriser, som gør at der i det hele taget er klogt at udsætte projekter for at få nogen fornuftige priser. Derudover kan tilføjes, at der ses meget lange leveringstider på materialer, som gør at tidsplanerne skrider. Indstilling Center for Teknik & Miljø indstiller, 1. at udbuddet af renovering og udvidelse af Fodboldhuset i Greve Idrætscenter udskydes til efteråret 2022 og sættes til udførsel i 2023-24. Derved udskydes en anlægssum på ca. 7 mio. kr. til 2023, mens 0,662 mio. kr. bevares i 2022 til rådgiverydelse. 2. at renovering af halgulv i Greve Videnscenter udskydes til sommer 2023. Derved udskydes hele anlægssummen på 1 mio. kr. til 2023. 3. at renovering af tag på Karlslunde Skole og Bettys Hus udskydes til sommer 2023, men at projektering fortsat udføres i 2022. Derved udskydes anlægssummen på 3,2 mio. kr. til 2023, mens 0,2 mio. kr. bevares i 2022 til projekteringsomkostninger. Sagsbeskrivelse På grunde af krigen i Ukraine forventes det, at Greve Kommune skal finde boliger til flygtninge udover den nuværende kapacitet, som er ca. 30 boliger. Hvor mange boliger der skal findes afhænger af den samlede flygtningestrøm til Danmark. Hvis Danmark modtager omkring 20.000 flygtninge vil Greve Kommune skulle modtage ca. 114 flygtninge ud fra den nuværende fordelingsmodel. Som beskrevet i indstilling til Byrådet 21. marts 2022 forventes det, at de ekstra boliger skal findes ved at etablere pavilloner til flygtningene blandt andet på de to adresser på Tunehøj og Korskildelund, hvor der tidligere har været boliger til flygtninge. Dertil kommer eventuel renovering af eksisterende boliger. For at der er ressourcer nok til dette arbejde foreslås det, at der udskydes tre anlægsprojekter til 2023. De tre konkrete projekter er udvalgt ved at fravælge de anlægsprojekter, som der allerede er en entreprisekontrakt på at udføre i 2022, eller som det vurderes har for store konsekvenser for brugerne af bygningerne. Den endelig sag om hvor flygtningeboligerne skal placeres kommer først til fagudvalg i april og byråd i maj, men administrationen beder allerede nu om beslutning af udskydelse af anlægssagerne, fordi det ellers bliver for sent at gennemføre projekterne i 2022 ud fra den tidsplan der er aftalt med brugerne. De anlægsprojekter som foreslås udskudt er: - Fodboldhuset i Greve Idrætscenter . Projektet udgør i alt 15,5 mio. kr., og har været sat til at skulle udbydes i april 2022 med færdiggørelse i 4. kvartal 2023. I forvejen er der usikkerhed om projektet fordi, der er fundet asbest i taget, som samlet vil forlænge tidsplanen og kræve en større genhusning end der oprindeligt var forudsat i sagen. Administrationen er desuden bekymret for, at der ikke findes nok firmaer der vil byde på sagen, da der i forvejen er en del entreprenører, der har valgt ikke at byde på udbygningen af Karlslunde Hallerne, som blev sendt i udbud i marts. Der er ikke noget kritisk for vedligehold af bygningen, der gør at projektet ikke kan skubbes, selv om det selvfølgelig er vigtigt for Greve Fodbold at få nogen bedre lokaler til deres klubaktiviteter. Asbesten i taget er indkapslet og er derfor ikke sundhedsfarligt for brugerne. - Renovering af halgulv i Greve Videnscenter, hvor der i dag er vaccinationscenter . Projektet udgør i alt 1 mio. kr. og er endnu ikke udbudt. Det var planlagt, at gulvet skulle laves så snart vaccinationsstedet i Greve Videnscenter ikke længere skulle være i drift. Dette er indtil videre sat til at være til 1. august 2023. Derved kan hallen fra august frigøres til foreningslivet. Det vil fortsat være muligt at bruge hallen, dog vil der skulle tages hensyn til hvilke aktiviteter der kan udføres ift. standen af gulvet. - Renovering af tag på Karlslunde Skole og Bettys Hus. Projektet udgør i alt 3,2 mio. kr. og vedrører renovering af tag på den gamle del af skolen. Der er løbende udfordringer med vandindtrængning ved taget, men der er ikke på nuværende tidspunkt problemer med indeklima. Det foreslås derfor at sagen udskydes til 2023, men at projekteringsarbejdet udføres i 2022, så det kan udbydes til gennemførsel i sommer 2023. De anlægsprojekter som der endnu ikke er entreprisekontrakt på at udføre, men som administrationen foreslår ikke udsættes er: - Renovering af Greve Svømmehal . Entreprisen skal udbydes i april og opstart af projektet skal ske i juni. Renoveringen af svømmehallen vil som første etape sidste år kræve, at foreningerne finder andre steder at afholde deres træning og undervisning i sommerperioden. Disse aftaler er allerede indgået, hvorfor det vil være et stort pres på foreningerne, hvis de skal udføre samme øvelse til næste år. - Holmeagerskolen SFO2 . Projektet vedrører en udbygning af SFO2 på Holmeagerskolen med ca. 100 m2 . Projektet er ved at blive udbudt, og det forventes at udbygningen skal gennemføres så det er klar til skolestart. Projektet er allerede forsinket med et år, og det foreslås derfor at det ikke udsættes for at SFO'en ikke endnu en gang skal leve med lokalemangel. Derudover er der 2,5 mio. kr. i Genopretningspuljen til akutte sagerne, som endnu ikke er fordelt i 2022. Administrationen er ved at udarbejde en sag til behandling på fagudvalg i maj og Byråd i juni omkring fordelingen af midlerne. Hvis det ikke er akutte sager vil der også her kunne skubbes projekter til udførsel i 2023. Lovgrundlag Bygningsreglementet. Økonomiske konsekvenser Godkendes indstillingen vil den medføre at anlægsøkonomien for de tre konkrete sager udskydes til 2023, som beskrevet i indstillingspunkterne. Samlet set vil der udskydes projekter for den samlede anlægssum på ca. 11,3 mio. kr. fra 2022 til 2023. Samtidig forventes det dog at bevillingen til flygtningeboliger på 12 mio. kr. skal fremskyndes til 2022. Dette vil ske med sag til byrådet i maj. Derved vil den samlede effekt på anlægsrammen være næsten nul. Øvrige konsekvenser Udsættelsen af anlægsprojekterne vil medføre, at brugerne af bygningerne og de involverede i anlægsprojekterne, vil blive skuffet over deres udsættelse, og at de frem til projekterne gennemføres kan forvente at funktionaliteten af lokalerne vil være mindre god. Administrationen vil fortsat respondere på og udbedre akutte skader skulle de forekomme. Kommunikation Med baggrund i Byrådets beslutning vil der blive kommunikeret til brugerne af bygningerne, hvad den reviderede tidsplan for projekterne vil være, samt hvordan de skal forholde sig frem til projektet gennemføres. Tidsplan Udsættelsen af projekterne vil ske efter den tidsplan der er beskrevet i indstillingspunkterne. Sagens forløb 28-03-2022 Økonomiudvalget Økonomiudvalget anbefaler overfor byrådet at administrationens indstilling godkendes. 04-04-2022 Byråd 2022 Beslutning ikke frigivet", "source_path": "data/greve/raw_dagsordener/Økonomiudvalget_2022-03-28T08:00:00+02:00_6272e0db-dc62-4db3-acda-e0b2cf4494f2.json"}
{"document_id": "6272e0db-dc62-4db3-acda-e0b2cf4494f2", "committee": "Økonomiudvalget", "meeting_date": "2022-03-28T08:00:00+02:00", "section_type": "html_fragment", "section_title": "Vision for Greve Byråd", "case_number": "22-003984", "agenda_index": 9, "text": "Beslutning Økonomiudvalget besluttede at sende sagen tilbage med henblik på en yderligere proces med hele byrådet, hvor HovedMED inviteres med. Fremstilling Sagsprocedure Økonomiudvalget og Byrådet. Resume Byrådet skal godkende fælles vision for Greve Kommune. Indstilling Direktionen indstiller, 1. at den fælles overordnede vision \"Sammen om Greve Kommune gennem helhedssyn og fællesskaber\" godkendes 2. at undertemaer og beskrivelse af disse godkendes 3. at den overordnede vision formidles til organisationens medarbejdere og til kommunes borgere. Sagsbeskrivelse Byrådet har på sit budget- og visionsseminar den 4.-5. marts 2022 drøftet forslag til formulering af en fælles vision for Greve Kommune. Forud for seminaret har fagudvalgene drøftet deres politiske målsætninger og hvad udvalgene ønsker at have særlig fokus på. Dette kombineret med en række velfærdsudfordringer for Greve kommune dannede alt sammen bagtæppe for visionsideerne. Seminarets forslag til vision blev genbesøgt på byrådsmødet den 7. marts 2022 og det blev aftalt at administrationen skulle arbejde videre med oplæg til undertemaer og beskrivelse af disse. Derudover blev det aftalt at HovedMED skulle høres i det foreløbige arbejde. Byrådet sætter med vedtagelsen af en fælles vision en fælles retning for Greve Kommune og viser hvad kommunens politiske ledelse på overordnet niveau ønsker sig for kommunen. Visionen kan virke retningsgivende for arbejdet i fagudvalg, budgetprioriteringer og samtidig fungere ledende i forhold til det daglige arbejde i organisationen blandt medarbejdere i kommunen. Administrationen har som opfølgning på budget- og visionsseminaret og det efterfølgende temamøde bearbejdet de politiske drøftelser og pointer og udarbejdet vedlagte nedenstående forslag til tilrettede temaer: Sammen om en bæredygtig kommune Sammen om aktiv borgerinddragelse Sammen om en hverdag med indhold for alle Sammen om et aktivt foreningsliv for alle Sammen om velfærd for alle Derudover har administrationen udarbejdet en kort beskrivelse af de enkelte temaer jf. bilag 1 og indstiller at disse godkendes i sammenhæng med temaerne. Temaerne bevæger sig på tværs af fagudvalg og fordrer dialog på tværs af udvalgene. De enkelte udvalg vil på de kommende fagudvalgsmøder få mulighed for at arbejde med at omsætte visionen og de underliggende temaer relevant i forhold til fagudvalgenes ressortområde. En vision tjener blandt andet til at give kommunens borgere og administration et fælles billede af, hvad kommunens politiske ledelse på overordnet niveau tillægger værdi og ønsker sig for kommunen. En vision er i sin natur en bred og relativ ukonkret formulering. For at blive retningsgivende i det politiske arbejde, anbefaler administrationen, at fagudvalgene drøfter et antal temaer, hvor igennem visionen kan blive omsat til politikker, mål og sidenhen konkrete handlinger. Byrådet ønskede på temamødet den 7. marts 2022 at give HovedMED mulighed for at komme med kommentarere til den foreløbige vision. HovedMED drøfter forslag til vision og temaer på udvalgets møde den 23. marts 2022 og resultatet af drøftelsen bliver af tidsmæssige hensyn fremlagt mundtligt på økonomiudvalgsmødet den 28. marts 2022 og bliver tilføjet protokollen frem mod behandlingen i byrådet den 4. april 2022. Når visionen er endelig vedtaget, indgår den i fagudvalgenes arbejde med formulering af politikker og målsætninger. Økonomiske konsekvenser Vedtagelsen af visionen har i sig selv ingen økonomiske konsekvenser. Visionen kan virke som prioriteringsværktøj i forhold til budgetdrøftelser. Kommunikation Når byrådet har vedtaget visionen og evt. tilhørende temaer vil den blive formidlet til organisationens medarbejdere, samtidig vil det blive formidlet hvordan sammenhængen er til det kommende arbejde med at udvikle politikker og fokuspunkter i de enkelte udvalg. Derudover vil administrationen formidle den overordnede vision til borgerne og også der formidle sammenhængen til det kommende arbejde med politikudvikling. et element i formidlingen vil også være at inddragelsen og samspillet med borgerne sker i de kommende processer vedr. politik- og fokuspunktudvikling. Administrationen indstiller at byrådets medlemmer som et led i formidlingen bliver interviewet i korte indslag, hvor det enkelte medlem kan give visionen deres egne ord med på vejen. Disse interviews kan foregå hen over foråret og kan blive brugt til formidling til borgerne. Sagens forløb 28-03-2022 Økonomiudvalget Økonomiudvalget besluttede at sende sagen tilbage med henblik på en yderligere proces med hele byrådet, hvor HovedMED inviteres med.", "source_path": "data/greve/raw_dagsordener/Økonomiudvalget_2022-03-28T08:00:00+02:00_6272e0db-dc62-4db3-acda-e0b2cf4494f2.json"}
{"document_id": "6272e0db-dc62-4db3-acda-e0b2cf4494f2", "committee": "Økonomiudvalget", "meeting_date": "2022-03-28T08:00:00+02:00", "section_type": "html_fragment", "section_title": "Budget 2023-26 - Budgetmæssigt råderum og effektiviseringsforslag", "case_number": "22-002274", "agenda_index": 10, "text": "Beslutning Økonomiudvalget anbefaler overfor byrådet at administrationens indstilling godkendes med bemærkning om, at der på et kommende temamøde i byrådet fremlægges beskrivelser af, hvordan administrationen vil arbejde med forslagene med henblik på politisk afstemning inden arbejdet påbegyndes. Fremstilling Sagsprocedure Økonomiudvalget og Byrådet. Resume Byrådet blev på budget- og visionsseminaret den 4. og 5. marts 2022 bl.a. præsenteret for en kort afrapportering fra BDO. BDO har under overskriften ”Budgetmæssige råderum vedrørende Budget 2023-26 - effektiviseringsproces” analyseret Greve Kommunes råderum forud for arbejdet med budget 2023-26. Med denne sag bedes Byrådet om at tage den endelige afrapportering til efterretning. Derudover bedes Byrådet beslutte og godkende hvilke områder, der arbejdes videre med. Dette med henblik på en indarbejdelse af konkrete forslag allerede i dette års budgetproces som en del af Direktionens budgetforslag, der fremlægges den 10. august, men det vil også kunne være med henblik på indarbejdelse i en senere budgetproces. Indstilling Center for Økonomi & HR indstiller, 1. at status på endelig afrapportering af budgetmæssige råderum vedrørende Budget 2023-26 - effektiviseringsproces tages til efterretning og 2. at Byrådet i en todelt model beslutter og godkender konkrete områder indenfor (A) Serviceniveau og (B) Struktur og organisering, som der arbejdes videre med i et både kortsigtet og langsigtet perspektiv Sagsbeskrivelse Greve Kommune har i udgangspunktet et budget i balance og en god likviditet. Med sigte på også fremadrettet at have en god kommunal økonomi er det nødvendigt at kunne håndtere en række økonomiske udfordringer samt prioritering af midler til en visionær kommune. For både at have et tilfredsstillende kommunalt serviceniveau samt være en attraktiv arbejdsplads arbejder kommunen løbende med effektivisering og digitalisering af kommunens drifts- og velfærdsopgaver. I forbindelse med de seneste års budgetprocesser har det ikke været nødvendigt at gennemføre større strukturelle ændringer eller egentlige forringelser af den kommunale service. Greve Kommune oplever - i lighed med mange af landets andre kommuner – et øget økonomiske pres, dels som følge af stigende efterspørgsel efter kommunal service og ydelser, dels som følge af mangel på arbejdskraft og deraf følgende vikarudgifter og lønpres. BDO har i samarbejde med administrationen gennemgået ”alle\" kommunens større driftsområder med henblik på at identificere eventuelle råderumspotentialer. Arbejdet har været tilrettelagt efter en stram og struktureret proces med planlægning og opstart i starten af januar, screening af potentialer og udarbejdelse af benchmarking samt interview/dialog med udvalgte ledere og medarbejdere i alle centre ultimo januar og primo februar og slutteligt udarbejdelse af afrapportering og bud på mulige budgetmæssige råderum medio/ultimo februar. BDO fremlagde med udgangspunkt i ovenstående på Budget- og Visionsseminaret en række konkrete anbefalinger til mulige fokusområder på nedenstående fagområder (i en ikke prioriteret rækkefølge). Præsentationen fra seminaret fremgår af vedlagte slides. Derudover er BDO ́s endelige afrapportering også vedlagt. Rapporten indeholder en overordnet beskrivelse af projektet, en opsummering på resultaterne samt en række datatunge slides for de enkelte områder herunder screeningsark og benchmarking. Det skal bemærkes, at præsentationen fra seminaret er inkluderet i den endelige afrapportering. Veje og grønne områder - Center for Teknik & Miljø Ejendomme - Center for Teknik & Miljø Kultur og Fritid - Center for Politik, Organisation & Borgerbetjening Administration - Tværgående / Center for Økonomi & HR Skoleområdet - Center for Dagtilbud & Skoler Ældreområdet - Center for Sundhed & Pleje Herunder oplistes for hvert af fagområderne de mulige fokusområder, som BDO peger på, at Greve Kommune ville kunne arbejde videre med ift. at skabe et budgetmæssigt råderum. 1. Veje og grønne områder: Mindre ambitiøs plan for grøn drift og vedligeholdelsen af de kommunale veje (længere løbetid i indhentelse af efterslæbet) og gevinstrealisering og kontraktstyring i forbindelse med ny leverandør på vej- og parkområdet. 2. Ejendomme: Mere intensiv udnyttelse af kommunens lokaler (samlokation), m indre ambitiøs plan for nedbringelse af vedligeholdelsesefterslæb og opgaveløsning på tværs af ejendomme og bedre udnyttelse af Teknisk Service-personalets ejendomsfaglige kompetencer. 3. Kultur og Fritid: Analyse af den fysiske biblioteksstruktur (evt. samtænkning med skolebiblioteker), de større enkeltposter (Portalen, Greve Museum, Greve Svømmehal, tilskud til Karlslunde og Tune hallerne etc.) og serviceniveau i øvrigt. 4. Administration: Yderligere samling af administrative opgaver og funktioner, fx lønadministration, bogholderi, øvrige økonomiopgaver, IT-funktioner, kommunikation, jura og digitalisering, standardisering, automatisering og robotløsninger. 5. Skoleområdet: Skolestruktur, fortsat optimering af skoledistrikter og specialundervisning - udbud af specialtilbud, takster, visitationsprocedurer, samarbejde mellem skoler og PPR, incitamenter og tildelingsmodel. 6. Ældreområdet: Eftersyn af demografimodel, analyse af udviklingen i udgift pr. indbygger og analyse af serviceniveauet. Udover ovenstående områder er det BDO’s vurdering, at dagtilbudsområdet kun i meget begrænset omfang har et råderumspotentiale grundet den nye lovgivning om minimumsnormeringer. På de specialiserede områder vil frigjorte midler sandsynligvis skulle gå alene til at dæmme op for en udgiftsvækst og bidrage til budgetoverholdelse, men det gør det blot endnu mere relevant at følge BDO’s anbefaling om at kigge på tilbudsviften, et arbejde der allerede pågår. Mange af anbefalingerne indeholder en reduktion af service- og/eller ambitionsniveau samt markante struktur- og organisationsændringer. For mange af disse forslag er der et vist overlap med lignende forslag, der enten indgår i tidligere års effektiviserings- og besparelseskatalog, eller som på anden vis tidligere er blevet bragt frem politisk. BDO har med sin afdækning skabt fornyet fokus på disse handlingstiltag og har samtidig bekræftet, at de \"lavthængende frugter\" allerede er taget i Greve Kommune og råderum kan således næsten udelukkende skabes ved at kigge på (A) serviceniveau og (B) struktur og organisering. For at sikre at Greve Kommune også i Budget 2023-26 og frem kan have et budget i balance, anbefaler administrationen derfor, at Byrådet i en todelt model beslutter og godkender konkrete områder indenfor (A) Serviceniveau og (B) Struktur og organisering, som der arbejdes videre med i et både kortsigtet og langsigtet perspektiv. Dette med henblik på en indarbejdelse af konkrete forslag allerede i dette års budgetproces som en del af Direktionens budgetforslag, der fremlægges den 10. august, men det vil også kunne være med henblik på indarbejdelse i en senere budgetproces. Det skal også nævnes, at fokus på den løbende og gennemsnitlige likviditet bibeholdes og følges tæt med henblik på, at eventuelle disponible midler vil kunne anvendes til finansiering af anlægsprojekter og midlertidige investeringer. (A) Serviceniveau (kortsigtet perspektiv): BDO anbefaler grundlæggende, at der på en række områder, jf. nedenstående konkretisering, gennemføres en analyse af serviceniveauet, da udgiftsniveauet nogle steder i en nøgletalssammenligning ligger relativt højt. Det gør sig både gældende i forhold til håndtering af aktivitet på de større og mindre serviceområder samt i forhold til enkeltstående udbetalinger af tilskud til diverse tilbud. Der peges også på en mindre ambitiøs plan for vedligeholdelse af kommunale veje og broer samt nedbringelse af vedligeholdelsesefterslæbet. Det anbefaler administrationen ikke forfølges, da netop grundlæggende og ansvarlig vedligeholdelse af Greve Kommunes infrastruktur er ét af de fremadrettede fundamenter for en visionær kommune. Derudover skal det kort nævnes, at administrationen allerede nu er i gang med, i en bagudrettet fireårig periode, at genbesøge tidligere beslutninger om varige forretningsmæssige investeringer og udvidelsesforslag på driften i form af enten pulje- eller budgetposter, som eventuelt vil kunne bidrage positivt ind i en omprioritering af midler. Det anbefales derfor, at udvalgte områder gennemgås med fokus på, hvilke håndtag der vil kunne skrues på og stadig bibeholde overholdelse af gældende lovgivning og opfyldelse af de enkelte borgeres behov. Byrådet bedes drøfte nedenstående konkrete områder. A1 - Grønne områder (eksklusiv vedligeholdelse af veje) A2 - Kultur & Fritid A3 - Skoleområdet A4 - Sundhed & Pleje (B) Struktur og organisering (langsigtet perspektiv): BDO anbefaler også, at der flere steder kigges på struktur- og organisationsændringer. Det gør sig gældende i forhold til et bredt spekter indenfor ejendomsområdet - herunder arealudnyttelse, samlokalisering samt kvadratmeter- og kapacitetsudnyttelse. Konkret peger BDO på at analysere skolestruktur og skoledistrikter, biblioteksstruktur, dagtilbudsområdet, klub- og fritidsområdet samt håndtering af idræt. Der bør også være et fokus på organisering og samarbejdsrelationer - bl.a. i forhold til teknisk service, skoler og PPR samt administrationen mere generelt. Det anbefales derfor, at der igangsættes et arbejde omkring grundlæggende struktur indenfor en række fagområder med et langsigtet perspektiv og at arbejdet i udgangspunktet formaliseres i en projektform med kommissorie, tids- og aktivitetsplan m.v. og forankres i de relevante fagudvalg. Byrådet bedes drøfte nedenstående konkrete områder. B1 - Ejendomsområdet (arealudnyttelse m.v. - bl.a. på idrætsområdet) B2 - Biblioteksstruktur B3 - Organisering af administrationen B4 - Skolestruktur herunder SFO og klubber B5 - Organisering af specialundervisningsområdet Økonomiske konsekvenser Rapporten er udarbejdet med henblik på at kunne anvise råderum til budgetprocessen 2023-26. Der er ingen direkte økonomiske konsekvenser af nærværende sag. Tidsplan Det endelige produkt er kort blevet fremlagt som en del af budget- og visionsseminaret den 4. og 5. marts 2022. På baggrund af byrådets beslutning i nærværende sag vil der frem mod temadrøftelsen i Byrådet den 10. august blive arbejdet videre med mulige konkrete omprioriterings- og effektiviseringsforslag. Sagens forløb 28-03-2022 Økonomiudvalget Økonomiudvalget anbefaler overfor byrådet at administrationens indstilling godkendes med bemærkning om, at der på et kommende temamøde i byrådet fremlægges beskrivelser af, hvordan administrationen vil arbejde med forslagene med henblik på politisk afstemning inden arbejdet påbegyndes. 04-04-2022 Byråd 2022 Beslutning ikke frigivet", "source_path": "data/greve/raw_dagsordener/Økonomiudvalget_2022-03-28T08:00:00+02:00_6272e0db-dc62-4db3-acda-e0b2cf4494f2.json"}
{"document_id": "6272e0db-dc62-4db3-acda-e0b2cf4494f2", "committee": "Økonomiudvalget", "meeting_date": "2022-03-28T08:00:00+02:00", "section_type": "html_fragment", "section_title": "Afgivelse af årsregnskab 2021 til revisionen", "case_number": "21-012582", "agenda_index": 11, "text": "Beslutning Økonomiudvalget anbefaler overfor byrådet at administrationens indstilling godkendes. Fremstilling Sagsprocedure Økonomiudvalget og Byrådet. Resume Greve Kommunes årsregnskab 2021 skal i henhold til den kommunale styrelseslov afgives af byrådet efter indstilling fra Økonomiudvalget, til revisionens gennemgang og påtegning. Årsregnskab 2021 blev afsluttet med et godt resultat. Det samlede regnskabsresultat viser et overskud på 154,9 mio. kr. Regnskabsresultatet sammenholdt med det korrigerede budget udviser et mindreforbrug på 88,0 mio. kr., som er genereret af et mindreforbrug på henholdsvis drifts- og anlægsudgifter og en merindtægt vedr. køb og salg samt renter og kursregulering. Regnskabsoverskuddet påvirker kassebeholdningen positivt. De likvide midler er i 2021 primært anvendt til afdrag på lån og ekstraordinært afdrag af indefrosne feriemidler ifm. omlægning af lønmodtagernes feriepenge. Samlet set er Greve Kommunes gennemsnitlige likviditet steget med 108 mio. kr. fra den 31. december 2020 til den 31. december 2021. Indstilling Center for Økonomi & HR indstiller til Økonomiudvalget og Byrådet, 1. at det samlede årsregnskab 2021 afgives til revisionens gennemgang og påtegning. Center for Økonomi & HR indstiller til Økonomiudvalget, 2. at det besluttes, om der ønskes deltagelse af kommunens revision (virtuelt) på Økonomiudvalgsmødet i maj, hvor revisionsberetningen behandles. Sagsbeskrivelse Center for Økonomi & HR har udarbejdet årsregnskabet for 2021 efter gældende regler fra Indenrigs- og Boligministeriet. Tabel 1. Hovedtal. Kolonne a-d indeholder regnskab 2021, og kolonne e henviser til det restkorrigerede budget i 2021 . Kolonne a-d :- = indtægter, + = udgifter Kolonne e, ”Rest korrigeret budget” henviser til det tilbageværende budget i 2021 hvor + = et resterende budget/ mindreforbrug /merindtægt, - = merforbrug/ mindreindtægt Hovedtendenserne i Greve Kommunes samlede regnskab for 2021 er: Oprindeligt budget, tillægsbevillinger og korrigeret budget (kolonne a, b og c) Oprindeligt var der i 2021 budgetlagt med et forbrug på 6,2 mio. kr. (kolonne a). Der er i årets løb givet netto indtægtsbevillinger på i alt 73,1 mio. kr. (kolonne b). Tillægsbevillingerne indeholder bl.a. overførsler fra 2020 til 2021, kompensation for covid-19 relaterede udgifter, indtægter fra køb og salg samt renter og kursregulering. Det korrigerede budget indeholder det oprindelige budget korrigeret for årets tillægsbevillinger. Det korrigerede budget viser et overskud på 66,9 mio. kr. (kolonne c). Forbrug (kolonne d) Greve Kommunes nettoindtægter fra skatter, tilskud og udligning kan i 2021 samlet opgøres til 3.229,2 mio. kr. Nettodriftsudgifter inkl. refusioner udgør 3.079,0 mio. kr. og med 15,4 mio. kr. i indtægter fra renter og kursregulering opgøres driftsoverskuddet til 165,6 mio. kr. Af driftsoverskuddet er der finansieret nettoanlægsudgifter for i alt 10,7 mio. kr. som består af anlægsudgifter på 124,1 mio. kr. og indtægter fra køb og salg på 113,4 mio. kr. Dermed ender Greve Kommunes regnskab med et samlet overskud på 154,9 mio. kr. (kolonne d). Rest korrigeret budget (kolonne e) Kommunens positive regnskabsresultat på 154,9 mio. kr. sammenholdt med det korrigerede budget på 66,9 mio. kr., resulterer i et mindreforbrug på 88,0 mio. kr. Af mindreforbruget overføres i alt 64,5 mio. kr. til forbrug i 2022 (drift og anlæg). Drift Der skal ifølge kommunens økonomiske politik, være et driftsoverskud på mindst 90,0 mio. kr., så der er penge til anlægsinvesteringer og afdrag på lån. Denne målsætning er opfyldt i 2021, da overskuddet var på 165,6 mio. kr. Driftsoverskuddet på 165,6 mio. kr. set i forhold til det korrigerede budget på 134,8 mio. kr. genererer et mindreforbrug på 30,8 mio. kr. Af mindreforbruget på driften er der overført 9,2 mio. kr. til forbrug i 2022. Servicerammen Greve Kommune anvendte i 2021 7,4 mio. kr. mere end den korrigerede serviceramme. Dette svarer til en overskridelse på 0,3 %. I budgetopfølgning 3 var det forventningen, at servicerammen ville overskrides med 16,9 mio. kr. Forklaringen på overskridelsen af servicerammen kan i høj grad henføres til øgede udgifter ifm. Covid-19, der i 2021 er opgjort til 25,0 mio. kr. Opgøres servicerammen uden Covid-19 udgifter, ville servicerammen være overholdt med 9,9 mio. kr. Tabel 2. Opgørelse af servicerammen: - = indtægter, + = udgifter Rest serviceramme, + = mindreforbrug - = merforbrug Af nedenstående tabel fremgår regnskab 2021 og restkorrigeret budget for 2021 fordelt på udvalg. Tabel 3. Regnskab 2021 og restkorrigeret budget for 2021 fordelt på udvalg Kolonne a-d :- = indtægter, + = udgifter Kolonne e, ”Rest korrigeret budget” henviser til det tilbageværende budget i 2021 hvor + = et resterende budget/ mindreforbrug /merindtægt, - = merforbrug/ mindreindtægt e Greve Kommunes samlede nettodriftsudgifter udgjorde 3.079,0 mio. kr. (kolonne d), hvilket er et mindreforbrug på 26,2 mio. kr. i forhold til det korrigerede budget (kolonne e). De største mindreforbrug kan henføres til Skole- og Børneudvalget og Kultur- og Fritidsudvalget. Af mindreforbruget på 26,2 mio. kr. i forhold til korrigeret budget, er 22,0 mio. kr. på én pose penge. En af forklaringerne til mindreforbruget er, at driftsområderne i løbet af 2021 er tilført midler til finansiering af covid-19 relaterede udgifter, mens budgetterne i mindre grad er reduceret ift. det lavere aktivitetsniveau, som restriktioner på grund af Covid-19 har medført. Herudover har mangel på arbejdskraft betydet flere ledige stillinger. Yderligere forklaringer til afvigelserne på de enkelte budgetområder er specificeret i regnskabet. Anlæg Anlægsresultatet viser et nettoforbrug på 10,7 mio. kr. ift. et korrigeret budget på 67,9 mio. kr., og dermed et mindreforbrug /merindtægt på 57,2 mio. kr. (jf. tabel 1) Nettoforbruget på 10,7 mio. kr. består af anlægsudgifter på 124,1 mio. kr. og indtægter vedr. køb og salg af jord på 113,4 mio. kr. Af mindreforbruget /merindtægten på 57,2 mio. kr. overføres 55,3 mio. kr. til forbrug i 2022. Anlægsramme Greve Kommunes bruttoanlægsramme for 2021 var 177,8 mio. kr. Kommunens regnskab for 2021 viser et samlet forbrug indenfor anlægsrammen på 147,4 mio. kr. Dermed er Greve Kommunes andel af anlægsrammen overholdt med 30,4 mio. kr. Finansiering Af nedenstående tabel fremgår regnskab 2021 for det finansielle område. Tabel 4. Finansieringsoversigt - = indtægter, + = udgifter Regnskab 2021 ser således ud på finansieringssiden: Regnskabsoverskuddet på 154,9 mio. kr. påvirker kassebeholdningen positivt ligesom kommunens lånoptag på 23,7 mio. kr. og den urealiserede kursgevinst på 12,4 mio. kr. påvirker også kassebeholdningen positivt. Samlet en tilgang i de likvide midler på 191,0 mio. kr. (kolonne c). De likvide midler i 2021 er anvendt til afdrag på lån med 57,8 mio. kr., og derudover 147,2 mio. kr. i øvrige finansforskydninger. Den samlede anvendelse af likvide midler er på 205,0 mio. kr. I alt er der et træk på likviditeten i 2021 på 14,0 mio. kr. (kolonne c) Finansforskydningerne på 147,2 mio. kr. i 2021 består i høj grad af nedbringelse af kortfristet gæld, herunder ekstraordinært afdrag af indefrosne feriemidler på 55,7 mio. kr. Derudover er der sket en forøgelse af tilgodehavende, som omfatter udsendte fakturaer, der mangler indbetaling for. Primo 2021 var den likvide beholdning på 335,4 mio. kr. og med et træk på den likvide beholdning på 14 mio. kr. ender den likvide ultimo beholdning på 321,4 mio. kr. (kolonne d) Likviditeten ultimo året er i høj grad påvirket af forskydninger i betalinger mellem årene. Den likvide ultimo beholdning for året, er ikke et udtryk for, hvor mange penge kommunen reelt har at arbejde med i løbet af året. Den løbende gennemsnitlige likviditet, opgjort efter kassekreditreglen, som er et gennemsnit at de seneste 365 dage, var pr. 31. december 2021 på 586,3 mio. kr. Af den gennemsnitlige likviditet på 586,3 mio. kr. er der samlet reserveret 329,8 mio. kr. til forbrug i 2022 til 2025. Lovgrundlag Styrelsesloven, Regnskabsbekendtgørelsen og Indenrigs- og Boligministeriets Bekendtgørelse om kommunens budget- og regnskabsvæsen, revision mv. Økonomiske konsekvenser Der er ingen økonomiske konsekvenser forbundet med afgivelse af årsregnskabet til revisionen. Kommunikation Når det reviderede regnskab er godkendt, offentliggøres det fulde regnskab på kommunens hjemmeside. Tidsplan Når regnskabet er behandlet i Økonomiudvalget og Byrådet, bliver årsregnskabet afgivet til revisionen. Revisionen skal inden 15. juni 2022 fremsende en revisionsberetning til behandling i byrådet. Efter revisionens gennemgang fremlægges årsregnskabet sammen med revisionens årsberetning og administrationens besvarelser til politisk godkendelse. Fagudvalgene orienteres efterfølgende. Regnskab og revisionsberetning indsendes til Statsforvaltningen, som er tilsynsmyndigheden, inden udgangen af august 2022. Øvrige forhold Efter borgmesterens fremlæggelsestale på byrådets mødet, er der mulighed for, at gruppeformænd kan få ordet. Sagens forløb 28-03-2022 Økonomiudvalget Økonomiudvalget anbefaler overfor byrådet at administrationens indstilling godkendes. 04-04-2022 Byråd 2022 Beslutning ikke frigivet", "source_path": "data/greve/raw_dagsordener/Økonomiudvalget_2022-03-28T08:00:00+02:00_6272e0db-dc62-4db3-acda-e0b2cf4494f2.json"}
{"document_id": "6272e0db-dc62-4db3-acda-e0b2cf4494f2", "committee": "Økonomiudvalget", "meeting_date": "2022-03-28T08:00:00+02:00", "section_type": "html_fragment", "section_title": "Boligprogram 2022", "case_number": "22-002323", "agenda_index": 12, "text": "Beslutning Økonomiudvalget anbefaler overfor byrådet at Plan-, Trygheds- og Integrationsudvalgets indstilling godkendes. Fremstilling Sagsprocedure Plan-, Trygheds- og Integrationsudvalget, Økonomiudvalget og Byrådet. Resume Center for Teknik & Miljø udarbejder hvert år et såkaldt boligprogram, der opgør byggemuligheder de næste 12 år. Boligprogrammet bruges bl.a. som udgangspunkt for befolkningsprognosen, der igen danner grundlag for vurderinger af økonomi og fremtidige kapacitetsbehov for f.eks. daginstitutioner, skoler og ældreboliger. Indstilling Center for Teknik & Miljø indstiller, at Boligprogram 2022: Planlagte byggemuligheder 2022-2033 tages til efterretning. Sagsbeskrivelse Boligprogrammet opgør planlagte og potentielle byggemuligheder i en 12-årig-periode og opdateres en gang om året. De planlagte byggemuligheder er opgjort på baggrund af afgjorte og ansøgte byggetilladelser, samt vedtagne og igangsatte lokalplaner. Antal af boliger, boligtyper m.v. er således opgjort med udgangspunkt i kendte planer eller projekter. De potentielle byggemuligheder omfatter projekter, som i større eller mindre grad forventes realiseret i perioden 2022-2033, men hvor arbejdet med lokalplanen ikke er igangsat. Antallet af boliger, boligtyper m.m. er baseret på projektskitser og vurderinger, som er behæftet med en betydelig usikkerhed. Det gælder ikke mindst byggemulighederne i sidste del af perioden dvs. 2028-33. Byggemulighederne er opgjort til i alt 2.876 boliger for hele perioden, hvilket er knap 140 mindre end sidste års prognoser på 3.015 boliger. Faldet skyldes primært ændringer i de potentielle byggemuligheder. Byggemuligheder Status 2022-2027 2028-2033 I alt 2022-2033 Planlagte 1.861 0 1.861 Potentielle 235 780 1.015 I alt 2.096 780 2.876 Andelen af planlagte byggemuligheder er meget tæt på at være det samme som sidste år (1.870), og giver mulighed for opførelse af 1.861 boliger i første del af perioden dvs. 2022-2027. Til gengæld er de potentielle byggemuligheder faldet med ca. 33 % i den første del af perioden og steget knap 60 % i sidste del af perioden i forhold til potentielle byggemuligheder i Boligprognose 2021. Dvs. nogle potentielle byggemuligheder er rykket længere ud i fremtiden, dette gælder fx projektet for Greve Midtby. De potentielle byggemuligheder er opgjort til 1.015 boliger i hele perioden, heraf ca. 235 i første halvdel af perioden. Planlagte byggemuligheder 2022-2027 Projekt Byggetilladelse Lokalplan I alt Tilladelse Ansøgning Vedtaget Igangsat Hundige Strandby 289 192 481 Tværhøjgård 2 og 3 158 273 431 Solviften 228 134 362 Spæncom 22 28 144 194 Karlslunde Station 108 108 Øvrige 181 104 285 I alt 986 28 470 377 1.861 Godt 80 % af de planlagte byggemuligheder findes i de 5 viste projekter i tabellen ovenfor. Hundige Strandby og etape 2 og 3 på Tværhøjgård udgør tilsammen knap halvdelen af de planlagte byggemuligheder i perioden 2022-2027. Boligtyper <60 m2 60-80 m2 80-110 m2 120-140 m2 >150 m2 I alt Etageboliger 257 358 247 18 0 880 Rækkehuse 0 37 529 13 0 579 Parcelhuse 0 0 0 22 29 51 Seniorboliger 50 82 32 0 0 164 Ældreboliger 0 0 0 0 0 40 Plejecenter 0 0 0 0 0 147 Hovedtotal 307 477 808 53 29 1.861 Boligprogrammet viser, at knap halvdelen (47 %) af de planlagte byggemuligheder i perioden 2021 til 2026 udgøres af etagehuse. Dernæst følger rækkehuse med ca. 31 %. Pleje-, ældre- og seniorboliger udgør knap 20 %. Parcelhuse udgør ca. 3 %. Det skal dog bemærkes, at nybyggede parcelhuse, der opføres som erstatning for et ældre utidssvarende hus på samme grund ikke er med i opgørelsen. Det er administrationens vurdering, at de registrerede byggemuligheder for rækkehuse og etageboliger harmonerer med behovet for flere mindre boliger, der appellerer til enlige, seniorer og ældre, der ønsker et alternativ til parcelhuset. Desuden er der en god variation i størrelsen af boliger. Dette er i god overensstemmelse med planstrategiens mål om den blandede trygge by, med plads til forskelligheder via en mere blandet boligmasse og blandede boligstørrelser, samt en by til det gode liv, hele livet. Lovgrundlag Der er ingen lovkrav om udarbejdelse af boligprogram. Økonomiske konsekvenser Boligprogrammet har ingen direkte økonomiske konsekvenser, men den giver indirekte en pejling på, om det boligbyggeri, der vedtages i planlægningen, sikrer den ønskede udvikling i forhold til politiske målsætninger i Planstrategien m.m. Øvrige konsekvenser Boligprogrammet bruges som udgangspunkt for befolkningsprognosen, der bl.a. bruges til vurdering af behov for institutioner, ældreboliger m.m. Sagens forløb 08-03-2022 Plan-, Trygheds- og Integrationsudvalget 2022 Taget til efterretning. 28-03-2022 Økonomiudvalget Økonomiudvalget anbefaler overfor byrådet at Plan-, Trygheds- og Integrationsudvalgets indstilling godkendes. 04-04-2022 Byråd 2022 Beslutning ikke frigivet", "source_path": "data/greve/raw_dagsordener/Økonomiudvalget_2022-03-28T08:00:00+02:00_6272e0db-dc62-4db3-acda-e0b2cf4494f2.json"}
{"document_id": "6272e0db-dc62-4db3-acda-e0b2cf4494f2", "committee": "Økonomiudvalget", "meeting_date": "2022-03-28T08:00:00+02:00", "section_type": "html_fragment", "section_title": "Befolkningsprognose 2022", "case_number": "22-003067", "agenda_index": 13, "text": "Beslutning Økonomiudvalget anbefaler overfor byrådet at administrationens indstilling godkendes. Fremstilling Sagsprocedure Økonomiudvalget og Byrådet. Resume Befolkningsprognosen udgør grundlaget for en række planlægningsopgaver i kommunen vedrørende blandt andet kapacitet og budgetlægning på skole-, daginstitutions- og ældreområdet samt skatteindtægterne. Indstilling Center for Økonomi & HR indstiller, at befolkningsprognose 2022 godkendes. Sagsbeskrivelse Administrationen udarbejder årligt en befolkningsprognose, hvor befolkningsudviklingen for de kommende år prognosticeres. Prognosen indeholder desuden de seneste års faktiske udvikling. Dette års befolkningsprognosen indeholder ikke en vurdering af påvirkningen af den aktuelle Ukraine-situation i forhold til flygtninge og indvandrere. Status på Befolkningsprognose 2021 Sidste års befolkningsprognose havde estimeret 27 flere borgere end det faktiske befolkningstal i 2022 svarende til en afvigelse på 0,1 %. Der er født langt flere børn i 2021 end i mere end 10 år. Samme tendens kan skimtes på landsplan. Dvs. fertilitetsniveauet er det højeste i mange år. Overordnede forventninger til Befolkningsprognose 2022 Årets befolkningsprognose dækker historiske år 2013-2022 samt prognose for 2023-2033. 2023 er således første prognoseår. Befolkningsprognosen udgør grundlaget for en række planlægningsopgaver i kommunen bl.a. vedrørende kapacitet og budgetlægning på skole-, daginstitutions- og ældreområdet samt skatteindtægterne. Befolkningsprognosen bygger på en række forudsætninger, hvoraf de vigtigste er: Den forventede udvikling i antal boliger i de kommende år (Boligprognose 2022) De seneste års flyttemønstre til og fra kommunen fordelt på aldersgrupper De seneste års fødselshyppighed Dødeligheden i Greve Kommune Udvikling i de seneste års befolkningstal Ændringer i befolkningssammensætningen kan have betydning for efterspørgslen efter forskellige kommunale ydelser f.eks. i forhold til daginstitutionspladser, skolekapacitet samt ældrepleje. Overordnet set ligner årets befolkningsprognose sidste års prognose. Prognosen forventer, at der ved prognoseperiodens udløb i 2033 er kommet en del flere borgere til i de institutionstunge målgrupper. Der forventes en del flere børn i institutionsalderen på tværs af kommunen. I skolealderen 6-16 år forventes, hvad der svarer til en gennemsnitlig skolestørrelse flere. Og blandt de 80 årige og ældre forventes i lighed med sidste års prognose også en større stigning. Antallet af borgere tilhørende den mest erhvervsaktive aldersgruppe - de 25-64 årige - forventes ligeledes at stige. Men der vil ske en intern forskydning i aldersgruppen. Der vil blive flere af den unge del de 25-44 årige og til gengæld færre af den ældre del i målgruppen de 45-64 årige. Omfordelingen internt i aldersgruppen betyder også, at der bliver færre i aldersintervallet 41-50 år frem mod 2028, hvorefter antallet stige igen frem mod 2033 uden dog at nå helt tilbage i antal i forhold til 2022. Denne del af den erhvervsaktive aldersgruppe er traditionelt det alderssegment, der har det største udskrivningsgrundlag i kommunen. Omfordelingen vil sandsynligvis have betydning for udskrivningsgrundlaget i kommunen. Årsagen til den forventede befolkningsstigning i prognoseperioden skyldes primært det store boligprogram for de kommende år, hvor man forventer, at de nyopførte boliger bliver indflyttet. Administrationen indarbejder boligprogrammet i befolkningsfremskrivningen i justeret form, så der tages højde både for usikkerheden i de enkelte byggeprojekter samt for den mellemkommunale flyttebalance. Administrationen vil fremlægge opdateret kapacitetsanalyse politisk i maj/juni, der vurderer det fremtidige behov for institutionspladser for de 0-5 årige samt kapacitetsbehovet på folkeskoleområdet. Væksten i antal 80 årige og ældre svarer til niveauet i prognose 2021 dog med en lille pil nedad. Således forventer årets befolkningsprognose fortsat en kraftig vækst i målgruppen 80 årige og ældre. Til trods for den store stigning i de 80 årige og ældre opleves i øjeblikket en noget lavere søgning til plejeboliger end forventet. Dvs. modsat hvad plejeboligprognosens behov viser. Administrationen vil udarbejde en analyse, der skal kortlægge om den lave søgning er en tendens, der fortsætter, eller om det er en midlertidig udvikling, der kan tilskrives f.eks. Covid-19 pandemien. Analysen præsenteres politisk forventeligt i maj, eller så snart det er muligt. Økonomiske konsekvenser Sagen har i sig selv ingen økonomiske konsekvenser. Men de afledte økonomiske konsekvenser for både indeværende år og budgetperioden indarbejdes i budgetopfølgninger og budgetprocesser. Sagens forløb 28-03-2022 Økonomiudvalget Økonomiudvalget anbefaler overfor byrådet at administrationens indstilling godkendes. 04-04-2022 Byråd 2022 Beslutning ikke frigivet", "source_path": "data/greve/raw_dagsordener/Økonomiudvalget_2022-03-28T08:00:00+02:00_6272e0db-dc62-4db3-acda-e0b2cf4494f2.json"}
{"document_id": "6272e0db-dc62-4db3-acda-e0b2cf4494f2", "committee": "Økonomiudvalget", "meeting_date": "2022-03-28T08:00:00+02:00", "section_type": "html_fragment", "section_title": "Klub Havana - frigivelse af anlægsmidler", "case_number": "21-015918", "agenda_index": 14, "text": "Beslutning Økonomiudvalget anbefaler overfor byrådet, at ungdomsboligerne på sigt anvendes til at løse kapacitetsudfordringen. Der skal således findes alternative boliger til de unge, der på nuværende tidspunkt bor i ungdomsboligerne. Derudover skal der findes muligheder for at etablere ungdomsboliger til sårbare unge andre steder som erstatning for de fire boliger, der nedlægges. I den mellemliggende periode bemyndiges forvaltningen til at etablere et midlertidigt undervisningsmiljø, eksempelvis i Greve Kulturbase. Etableringen kan ske inden for en ramme 0,5 mio. af de i budgettet afsatte midler til pavillonløsningen. Der foreligges en sag om omkostninger i relation til tilretning af Ungdomsboliger samt etablering af det midlertidige undervisningsmiljø. Yderligere tog økonomiudvalget handicaprådets høringssvar til efterretning. Høringssvaret bliver vedlagt referatet. John T. Olsen (A) og Brigitte Klintskov Jerkel (C) anbefaler overfor byrådet at administrationens indstilling godkendes. Mehmet Zeki Dogru (Ø) stemte imod med bemærkning om, at kommunen skal købe et parcelhus til løsning af pladsudfordringerne. Fremstilling Sagsprocedure Klima-, Teknik- og Miljøudvalget, Skole-, Børne-, og Ungeudvalget, Økonomiudvalget og Byrådet Resume Økonomiudvalget behandlede på deres møde den 24. januar 2022 sag om frigivelse af anlægsmidler til opstilling af pavillon ved Klub Havana. Pavillonen er tiltænkt at løse et akut pladsbehov nu, og i 3-5 år frem. Der er bevilget midler i budget 2022 til etableringen af pavillonen. Økonomiudvalget udbad sig supplerende oplysninger forud for en fornyet behandling af sagen. Udvalget ønskede således alternative muligheder afsøgt inden frigivelse af anlægsbevillingen på 2,44 mio. kr. til etablering og leje af pavilloner ved Klub Havana. Klub Havana er et fritidstilbud for børn og unge med særlige behov. Klubtilbuddet har allerede indskrevet flere børn end de er normeret til, og der opleves et fortsat stigende pres på kapaciteten. Af det til sagen vedlagte bilag er beskrevet de efterspurgte supplerende handlemuligheder, herunder eventuel overtagelse af lokalerne til de særlige ungdomsboliger i Birkelyparken og eventuel oprettelse af SFO i tilknytning til specialtilbuddene S-Klasserne på Arenaskolen og/eller Tunegrupperne på Tune skole. Indstilling Center for Teknik & Miljø, Center for Børn og familier og Center for Dagtilbud og skoler indstiller til Klima-, Teknik- og Miljøudvalget, 1. at der meddeles anlægsbevilling på 2,6 mio. kr. til etablering af pavilloner ved Klub Havana for en ca. 3-årig periode finansieret af de til formålet afsatte beløb i investeringsoversigten budget 2022 - 2025. 2. at de bevillingsmæssige konsekvenser ved den nye tidsplan og det reviderede omfang af tilbuddet i 2022 indarbejdes i Budgetopfølgning 1, mens de i 2023 og frem indarbejdes som teknisk rettelse i Direktionens budgetforslag Center for Teknik & Miljø , Center for Børn og familier og Center for Dagtilbud og skoler indstiller til Skole-, Børne- og Ungeudvalget, 3. at orienteringen om de efterspurgte supplerende handlemuligheder tages til efterretning. Sagsbeskrivelse Administrationen har afsøgt alternative handlemuligheder for tilvejebringelse af yderligere kapacitet for fritidstilbud for børn og unge med særlige behov i skolealderen. På baggrund af mødet i Økonomiudvalget den 24. januar 2022 er det, udover pavillonløsningen, undersøgt: Om Klub Havana kan overtage de særlige ungdomsboliger i Birkelyparken eller Om der etableres og tilbydes SFO i regi af Tune-Grupperne og S-Klasserne for indskolingsbørnene på henholdsvise Tune skole og Arenaskolen. De særlige Ungdomsboliger Det er ikke muligt på kort sigt at overtage de særlige ungdomsboliger, da de nuværende beboere er beskyttet mod opsigelse af deres tidsbegrænsede lejekontrakter efter reglerne i lejeloven. I praksis vil det tidligst være muligt at inddrage boligerne til andet kommunalt formål i 2024. Såfremt dette scenarie vælges, kan der etableres en dialog med beboerne om mulig frivillig fraflytning. Uanset om der er tale om at lade lejekontrakterne udløbe eller dialog om tidligere frivillig fraflytning, vil der skulle findes erstatningsboliger. Denne løsning vil give udfordringer i relation til behovet for etablering af pladser i såvel skole- som fritidsregi. Med skolestart i august 2022 vurderes tidsplanen således ikke realistisk. Vælges dette scenarie, vil der derfor skulle findes midlertidige løsninger i såvel skole- som fritidsregi indtil ungdomsboligerne er fraflyttet. Dette kan løses ved pavilloner eller placering af børnene i et midlertidigt undervisningsmiljø, eksempelvis ved at etablere en udskolingsgruppe i Greve Kulturbase. Der må påregnes udgifter til såvel klargøring af nye ungdomsboliger som til indretning af nyt midlertidigt undervisningsmiljø. I givet fald bør der fremlægges en sag herom. Fritidstilbud i regi af specialtilbuddene Det vil principielt være muligt at etablere fritidstilbud i regi af de to specialtilbud. Lokalerne i begge tilbud er indrettet til undervisning, og der vil skulle etableres nogle ikke nærmere beskrevet fleksible løsninger i udvalgte lokaler for at kunne bruge disse til fritidstilbud efter endt undervisning. Derudover er der ikke ansat personale til at løse opgaven. Dette vil skulle ske, og det vil rumme en risiko for et sårbart tilbud med få voksne. For S-Klasserne vil der blive tale om et tilbud for 10-15 børn. For Tunegrupperne drejer det sig om 5 - 7 børn. Der er tale om børn, der i forvejen benytter SFO i regi af Havana og hertil de skolebegyndere, der ønsker et fritidstilbud. Løsningen vil betyde, at allerede indskrevne børn i Klub Havana skal skifte tilbud. Oprindelig forslag- pavillon ved Klub Havana Ved etablering af pavilloner ved Klub Havana vil der ske en investering i en midlertidig løsning. Pavillonen vil kunne opstilles med et sigte på 3 år, og løsningen vil løse det akutte kapacitetsbehov på fritidsområdet, hvor ledelsen og medarbejderne er i et fagligt fællesskab på én matrikel. Løsningen vil sikre kontinuitet for de børn, der allerede er indskrevet. Lovgrundlag Planloven og Bygningsreglementet. Økonomiske konsekvenser Byggeomkostninger Projektnavn Overslag i 1.000 kr. Byggeri 1.790 Uforudsete udgifter (25%) 400 Rådgiver (10%) 160 Inventar, bygherreleverancer 250 I alt 2.600 Driftsudgifter Tallene i tabellen er revideret i forhold til den oprindelige sagsfremstilling. Dels indstilles der til en midlertidig løsning henover ca. 3 år, og ikke 5 år som tidligere beskrevet (udgifterne i 2022 vil være afhængig af tidsplanen for en evt. etablering af pavillonerne). Derudover er de estimerede personalemæssige omkostninger revideret til 1 mio. kr. årligt. mod oprindeligt 1,5 mio. kr. årligt. Afledte driftsudgifter (1.000 kr.) 2022 2023 2024 2025 Husleje 304 304 304 304 Forbrug 38 38 38 38 Rengøring 82 82 82 82 Forsikringer 6 6 6 6 Driftsudgifter til personale -Havana 1.000 1.000 1.000 1.000 Afledte driftsudgifter i alt 1.430 1.430 1.430 1.430 Alle beløb er i 1.000 kr. (2022-priser) Tidsplan Ved godkendelse af sagen, forventes pavillonerne at kunne være opsat i 3. kvartal 2022. Dette er forudsat, at der gives dispensation til lokalplanen. som forventes behandlet på et kommende møde i Klima-, Teknik- og Miljøudvalget. Der skal også søges om byggetilladelse. Sagens forløb 15-03-2022 Skole-, Børne- og Ungeudvalget 2022 Udvalget undlod at tage stilling 21-03-2022 Klima-, Teknik- og Miljøudvalget Udvalget undlod at tage stilling. 28-03-2022 Økonomiudvalget Økonomiudvalget anbefaler overfor byrådet, at ungdomsboligerne på sigt anvendes til at løse kapacitetsudfordringen. Der skal således findes alternative boliger til de unge, der på nuværende tidspunkt bor i ungdomsboligerne. Derudover skal der findes muligheder for at etablere ungdomsboliger til sårbare unge andre steder som erstatning for de fire boliger, der nedlægges. I den mellemliggende periode bemyndiges forvaltningen til at etablere et midlertidigt undervisningsmiljø, eksempelvis i Greve Kulturbase. Etableringen kan ske inden for en ramme 0,5 mio. af de i budgettet afsatte midler til pavillonløsningen. Der foreligges en sag om omkostninger i relation til tilretning af Ungdomsboliger samt etablering af det midlertidige undervisningsmiljø. Yderligere tog økonomiudvalget handicaprådets høringssvar til efterretning. Høringssvaret bliver vedlagt referatet. John T. Olsen (A) og Brigitte Klintskov Jerkel (C) anbefaler overfor byrådet at administrationens indstilling godkendes. Mehmet Zeki Dogru (Ø) stemte imod med bemærkning om, at kommunen skal købe et parcelhus til løsning af pladsudfordringerne. 04-04-2022 Byråd 2022 Beslutning ikke frigivet", "source_path": "data/greve/raw_dagsordener/Økonomiudvalget_2022-03-28T08:00:00+02:00_6272e0db-dc62-4db3-acda-e0b2cf4494f2.json"}
{"document_id": "6272e0db-dc62-4db3-acda-e0b2cf4494f2", "committee": "Økonomiudvalget", "meeting_date": "2022-03-28T08:00:00+02:00", "section_type": "html_fragment", "section_title": "Motorik for børn i Greve", "case_number": "21-005074", "agenda_index": 15, "text": "Beslutning Økonomiudvalget besluttede at sende sagen tilbage til fornyet behandling i fagudvalg med henblik på en samlet drøftelse af de to fagudvalgs indstillinger. Fremstilling Sagsprocedure Kultur- og Fritidsudvalget, Skole-, Børne- og Ungeudvalget, Økonomiudvalget og Byrådet Resume Børne- og Skoleudvalget og Kultur- og Fritidsudvalget besluttede på deres møder henholdsvis den 27. maj 2021 og den 26. maj 2021, at der skulle udarbejdes et driftsudvidelsesforslag om motorik til børn i Greve kommune. I budgettet blev forslaget vedtaget med 0,5 mio. kr. i 2022. I sagerne til Børne- og Skoleudvalget og Kultur- og Fritidsudvalget i maj 2021 var der opstillet tre mulige modeller for arbejdet med motorik. Begge udvalg ønskede model 3. Prisen for denne model blev estimeret til mellem 1,5 mio. kr. og 1,8 mio. kr. Med budgettet på 0.5 mio.kr. i 2022 er det således ikke muligt at få den ønskede model. I det følgende beskrives mulighederne for at arbejde med motorik i 2022 for 0,5 mio. kr. Indstilling Center for Politik, Organisation & Borgerbetjening indstiller til Kultur- og Fritidsudvalget, 1. at bevillingen på 0,5 mio. kr. til motorik for børn i Greve under budgetområde 4.02 Fritid flyttes til Skole-, Børne- og Ungeudvalget, budgetområde afhængig af valgte model Center for Politik, Organisation & Borgerbetjening indstiller til Skole-, Børne- og Ungeudvalget, 2. at udvalget beslutter om målgruppen for projektet skal være være storbørnegrupper eller spireforløb 3. at udvalget vælger hvilken af de fire muligheder, der skal arbejdes med i 2022 Sagsbeskrivelse I det følgende beskrives fire muligheder for at arbejde med motorik i Greve Kommune i 2022. Der tages udgangspunkt i en afgrænset målgruppe, enten storbørnegrupper der er de ældste børn i daginstitutionen eller de kommunale folkeskolers spireforløb, der er de børn der lige er stoppet i daginstitutionen og starter i førskole samt 0. klasse. I budgettet står der, at der skal arbejdes med motorik for børn mellem fem og syv år. Begge grupper falder indenfor denne aldersgruppe og det er grundet økonomien ikke muligt at arbejde med begge målgrupper i projektet. 2022 bruges som en periode, hvor der afprøves et tiltag omkring motorik, der indsamles viden og erfaringer og måles om der er en effekt for børnene. Tiltaget evalueres og der kan derefter tages stilling til, om der fremover skal afsættes økonomi til at fortsætte arbejdet med motorik i Greve Kommune. Arbejdet med motorik skal perspektiveres i et samarbejde med fysioterapeuterne fra PPR og sundhedsplejen i Greve Kommune. I det følgende beskrives de fire muligheder for at arbejde med motorik i Greve i 2022. 1 - DGI certificering Den første mulighed fokuserer på kompetenceudvikling af pædagoger i 2022, så de i årene frem er klædt på til at lave motorik med børnene. Første mulighed er at få DGI certificeret flere daginstitutioner i Greve Kommune. På nuværende tidspunkt er der fire idræts certificerede daginstitutioner ud af i alt 19 kommunale, syv selvejende og tre private daginstitutioner. En DGI certificering af en daginstitution koster ca. 40.000 kr. ex moms for 15 timers uddannelse af op til 25 deltagere fra daginstitutionen. Det tager et år at blive certificeret som idræts-, leg og bevægelses børnehave i DGI. Det vil derfor være muligt, at få yderligere 12 daginstitutioner DGI certificeret for den halve mio. kr. Hvis denne mulighed vælges, vil det være relevant at kigge på den geografiske placering af de daginstitutioner, der skal igennem DGI forløbet, så der sikres en geografisk spredning fordelt over hele kommunen. En DGI certificering har fokus på kompetenceudvikling af personalet i børnehave/vuggestue med fokus på at kunne skabe forskellige rum og rammer for at få børn i bevægelse. Forløbet introducerer målrettede aktiviteter, men der er også fokus på konkrete værktøjer til at planlægge og afvikle bevægelsesaktiviteter som en naturlig del af hverdagen. En DGI certificering skal holdes ved lige og kræver årligt en re-certificering hvis institutionen fortsat vil være DGI certificeret. Re-certificeringen koster 6.500 kr. 2 - Kompetenceudvikling Den anden mulighed har også fokus på kompetenceudvikling af pædagogerne i daginstitutionerne til mere og bedre motorik med børnene. Her kunne man ansætte en motorik uddannet specialist i en projektstilling i 2022. Denne specialist vil kunne lave forløb med fokus på kompetenceudvikling af pædagogerne, så de i årene frem er klædt på til at en øget motorikindsats med børnene. Specialisten kan tage rundt til daginstitutionerne for at hjælpe dem med at inkorporere motorik i dagligdagen i den enkelte daginstitution. Pædagogerne vil blive inkluderet i den indledende proces, så de får ejerskab over ændringerne. Det kan eksempelvis være at indrette arealer, så de opfordrer mere til udfordrende bevægelse og aktiv leg i daginstitutionerne. 3 - Aktivitetsforløb Den tredje mulighed har fokus på aktiviteter for børn. Det vil dreje sig om storbørnegrupper i daginstitutionerne i 2022. Denne mulighed kommer umiddelbart kun denne gruppe børn til gode. Den tredje mulighed baserer sig på at give børnene et forløb, hvor de helt konkret udvikler bedre motoriske færdigheder. Motorikforløbene for børnene kan enten forestås af en motorikuddannet specialist der ansættes i en projektstilling eller der kan hyres en privat udbyder. Det kan også søges at indgå en aftale med en eller flere foreninger, der vil kunne forestå forløbene. Det har Ringsted og Køge Kommuner erfaring med. Projekterne i disse kommuner er dog fortløbende og derfor ikke aftaler for et år. En bekymring kan være, om foreningernes fokus vil være på denne type samarbejde og aktivitet i denne coronasituation, hvor foreningerne har mange andre forhold at forholde sig til. Det er også et opmærksomhedspunkt, om det er muligt at finde ledige hal-tider til disse aktiviteter, da hallerne i Greve Kommune er meget optagede. 4 - Kombination af kompetenceudvikling og aktivitetsforløb Den fjerde mulighed er at kombinere kompetenceudvikling af pædagogerne med aktivitetsforløb for børnene. Denne mulighed vil på grund af arbejdet med både kompetenceudvikling og aktiviteter kun være mulig for omkring 10-12 daginstitutioner i 2022. Her kunne der ansættes en specialist i motorik i en projektansættelse i 2022 og denne specialist skulle lave aktivitetsforløb for børnene med praksisnær kompetenceudvikling af pædagogerne. Det kunne både foregå i haller og i daginstitutionerne, hvor specialisten også kunne hjælpe pædagogerne med at inkorporere motorik i hverdagen. Med denne mulighed vil man både få aktiviteter for børnene og kompetenceudvikling af pædagoger. Evaluering efter projektet Når arbejdet med en af valgmulighederne er er afsluttet, bliver det evalueret med fokus på, om børnene har opnået bedre motorik og der således er en effekt af arbejdet. Alle fire forløb præsenteret ovenfor, har fokus på motorik for børn i Greve Kommune på forskellige måder. De 0,5 mio. kr. i 2022 giver mulighed for at afprøve et af forløbene på projektbasis for at afprøve effekterne og tage stilling til om der skal afsættes økonomi til arbejdet fremadrettet. Administrationens anbefaling Den faglige anbefaling er, at der bør arbejdes med storbørnegrupper i daginstitutioner i dette projekt, da det er lettere at indgå aftaler med disse frem for spireforløb i skolerne, da skolernes årsplanlægning foregår en gang årligt. Den faglige anbefaling er at vælge model 4, hvor der både er fokus på praksisnær kompetenceudvikling af personalet og motorikaktiviteter for børn. Dette vil have effekt i en længere årrække, da børnene har haft konkrete aktiviteter og pædagogerne samtidig har fået kompetenceudvikling med fokus på, hvordan motorik kan bruges i deres konkrete institution og deres nærområde i dagligdagen. Økonomiske konsekvenser Der er afsat 0,5 mio. kr. i 2022 under Kultur- og Fritidsudvalgets budgetområde 4.02 Fritid. Dette søges med denne indstilling flyttes til Skole-, Børne- og Ungeudvalgets budgetområde afhængig af valgte model. Ovenstående aktiviteter afholdes indenfor det afsatte budget på 0,5 mio. kr. Tidsplan Arbejdet igangsættes i 2022. Sagens forløb 09-03-2022 Kultur- og Fritidsudvalget 1. Kan ikke anbefales. Udvalget anbefaler, at pengene forankres i Kultur- og Fritidsudvalget med et tæt samarbejde med dagtilbuds- og skoleområdet. Udvalget ønsker, at der nedsættes en ekspertgruppe med lokale resursepersoner blandt borgerne, som skal medvirke til at kvalificere, hvordan midlerne kan opnå bedst anvendelse for at styrke motorikken. 15-03-2022 Skole-, Børne- og Ungeudvalget 2022 Udvalget anbefaler at følge indstillingen fra Kultur- og Fritidsudvalget idet det bemærkes, at der er i ekspertgruppen, også skal indgå fagligt personale sammen med borgerne. Herefter fremlægges der en sag om udmøntning i fagudvalgene. Bjarke Abel (A) undlod at tage stilling. 28-03-2022 Økonomiudvalget Økonomiudvalget besluttede at sende sagen tilbage til fornyet behandling i fagudvalg med henblik på en samlet drøftelse af de to fagudvalgs indstillinger.", "source_path": "data/greve/raw_dagsordener/Økonomiudvalget_2022-03-28T08:00:00+02:00_6272e0db-dc62-4db3-acda-e0b2cf4494f2.json"}
{"document_id": "6272e0db-dc62-4db3-acda-e0b2cf4494f2", "committee": "Økonomiudvalget", "meeting_date": "2022-03-28T08:00:00+02:00", "section_type": "html_fragment", "section_title": "Mosede Fort, forundersøgelse og fundraising", "case_number": "22-002011", "agenda_index": 16, "text": "Beslutning Økonomiudvalget anbefaler overfor byrådet at administrationens indstilling godkendes. Fremstilling Sagsprocedure Kultur- og Fritidsudvalget, Klima-, Teknik- og Miljøudvalget, Økonomiudvalget og Byrådet. Resume Greve Museum har i 2021 gennemført en forundersøgelse af mulighederne for at udvide publikumsoplevelsen på Mosede Fort. Forundersøgelsen var støttet økonomisk af Realdania. På baggrund af undersøgelsens resultater belyser sagen ønsket om en dialog med fonde om finansiering af projektet, konsekvenser for den kommunale medfinansiering og den efterfølgende øgede afledte drift for Mosede Fort. Videreudviklingen af Mosede Fort har været drøftet og behandlet på byrådsmøder i 2020 (27. april, 22. juni og 16. november) og 2021 (17. maj). Indstilling Center for Politik, Organisation & Borgerbetjening indstiller, 1. at forundersøgelsen godkendes med henblik på, at Greve Museum kan indlede dialog med fonde om finansiering af det samlede projekt i forundersøgelsen 2. at byrådet udtrykker vilje til at afsætte yderligere anlægsmidler til Mosede Fort, såfremt der rejses fondsfinansering til projektet 3. at byrådet udtrykker vilje til at afsætte yderligere driftsmidler til Mosede Fort, såfremt der rejses fondsfinansering til projektet Sagsbeskrivelse Forundersøgelse og videreudvikling af Mosede Fort Greve Museum har som mål at videreudvikle Mosede Fort til en attraktiv, oplevelsesrig og helhedsorienteret besøgsattraktion, som engagerer og begejstrer lokalsamfundet og sikrer, at endnu flere gæster møder den væsentlige historie om Danmark og verden under 1. Verdenskrig. Målet er at byde 30.000 gæster indenfor på det nye Mosede Fort i 2026. En ny restaurant, som kan benyttes af museets gæster og af lokalsamfundet, er en vigtig del af denne vision. Forundersøgelsen er udarbejdet i løbet af 2021. Den har vist, at målet alene kan opnås, hvis der samtidigt fokuseres på og investeres i flere forskellige elementer: 1) En ny museums- og restaurantbygning på 800 m2 med udstillingsfaciliteter, læringscenter og restaurant samt publikumsfaciliteter som billetsalg, butik, toiletter og garderobe. 2) Et nyt læringscenter beliggende i museums- og restaurantbygningen med arbejdstitlen Luftskibet. 3) Fortets infirmeribygning ombygges til Madværkstedet . Udstillingerne i fortets kasematter med titlen På kanten af krig skal moderniseres. Den nye bygning skal rumme introudstilling og særudstillingen Danskere i Den Store Krig . 4) Det fredede fortidsminde løftes gennem et samlet projekt: fysisk tilgængelighed, wayfinding og udendørs formidlingsløsninger. 5) Fortgården sættes i stand. Ti små skure i de to tilbageværende kasernebygninger renoveres således, at de kan danne ramme omkring aktiviteter, formidlings- og opbevaringsformål. 6) Det fulde resultat af forundersøgelsen kan ses i bilagene. Der henvises særligt til bilag 1, som præsenterer visionen (Nyt Mosede Fort). Bilag 3 går i dybden med museets forretningsplan, og bilag 4 handler om hensynet til de kulturhistoriske og naturmæssige værdier og placering af ny bygning. Forandringer i projektet fra prospekt til forundersøgelse Budgettet vedlagt sagen i juni 2020 lød på 27,4 mio. kr. (eksklusiv fondsmoms på 17,5 %). Forundersøgelsen har dog vist, at budgettet i stedet lyder på 63 mio. kr. (eksklusiv fondsmoms på 17,5 % - svarende til et samlet budget på 72 mio. kr. inkl. fondsmoms). Forskellen i budget skyldes, at den ønskede styrkelse af Mosede Fort forudsætter en større investering i en række elementer, herunder: En større museums- og restaurantbygning (fra 520 m2 (2020) til 800 m2) med mere plads til undervisning og skiftende udstillinger. Nødvendige vedligeholdsarbejder og ombygninger af den eksisterende bygningsmasse, der understøtter ønsket om flere brugere. Tilgængelighed og formidling af det fredede fortidsminde til besøgende på det rekreative område. Desuden indeholder det nye budget en prissætning, som er mere nutidig i forhold til de nylige ændringer i rådgivnings- og byggeudgifter pr. kvm. Finansiering og fondsstrategi Projektet tænkes finansieret gennem bevilling fra Greve Kommune og private fonde. Det er museets strategi, at en række fonde skal kontaktes i april-maj 2022 med henblik på at afsøge mulig finansiering. Greve Kommune har allerede afsat 12,2 mio. kr. ud af de knapt 72 mio. kr., som er forundersøgelsens vurdering af investeringens omfang. Styregruppen vurderer efter en uformel indledende fondsdialog, at fondene har en forventning om en egenfinansiering fra Greve Kommune, der indebærer en højere relativ andel af den samlede udgift. Der skal også tages stilling til udgiften til fondsmoms. Detaljeret budget og finansieringsplan kan ses i bilag 2 (Økonomi, tidsplan og organisation). Fredningsbestemmelser og myndighedsdialog Mosede Fort er beskyttet af en række fredningsbestemmelser, som har gjort og vil gøre arbejdet komplekst. Projektet kan kun gennemføres i samarbejde med og efter godkendelse fra de relevante myndigheder. Styregruppen bag forundersøgelsen vurderer, at det fremlagte projekt er realistiske. Lovgrundlag Kommunestyrelseslovens § 40, stk. 2: Byrådet skal godkende alle indtægter fra eksterne parter, så der sikres politisk bevilling til både at modtage indtægten og til at afholde de relaterede udgifter. Museumsloven § 29e: Mosede Fort er et fredet fortidsminde omfattet af museumsloven. Fredningen omfatter også hele området omkring fortets kerne. Loven er pt. under revision. Naturbeskyttelsesloven § 15 (strandbeskyttelse): Strandbeskyttelseslinjen omfatter strandbredden og arealet op til 300 m bag strandbredden. Det betyder, at hele området mellem stranden og Mosede Strandvej er omfattet af strandbeskyttelsen. Naturbeskyttelsesloven § 18 (fortidsminder) og konkret den fredning, der hedder: ”Overfredningsnævnets afgørelse af 23. oktober 1961 og senere af fredningsnævnets afgørelse af 23. juni 1972 vedrørende Mosede Fort.” Økonomiske konsekvenser Anlægsøkonomi Det samlede anlægsbudget er på 63 mio. kr. ex. moms og 71,6 mio. kr. inkl. fondsmoms. Greve Kommune har allerede afsat 12,2 mio. kr. Heri er der indregnet to mio.kr fra vedligeholdspuljen, som skal anvendes i løbet af de kommende år på kasematterne. Dette skal der træffes endelig beslutning om i frigivelsessagen for det berørte anlægsår. Med et bidrag fra fonde på ca. 50 mio. kr. forventes Greve Kommune at tage hånd om de resterende udgifter (der i budgettet er angivet med XX, se bilag 2), herunder både projektomkostninger og udgifter til fondsmoms. Enkelte fonde er villige til at finansiere fondsmoms. Det forventes som følge heraf, at de resterende udgifter, der ikke finansieres af fonde, beløber sig til et sted mellem fem og ti mio. kr. Derfor skal byrådet tilkendegive, om der er politisk vilje til at afsætte yderligere anlægsmidler og momsudgifter til Mosede Fort, såfremt der rejses fondsfinansering til projektet. Såfremt dette projekt gennemføres vil det presse anlægsrammen i de berørte anlægsår. Anlægsøkonomien er specificeret i bilag 2 (Økonomi, tidsplan og organisation). Driftsøkonomi Der er i de kommunale budgetter afsat 1,3 mio. kr. til et afledt driftsbudget for et udvidet Mosede Fort. Dette beløb var knyttet til et tidligere projekt (2017-18) om at etablere udstillinger i to renoverede og udvidede kasernebygninger i fortgården (”fredskaserner”). Ved en foreløbig genberegning af et driftsbudget knyttet til forundersøgelsens projekt fremkommer et højere samlet driftsbudget. Det samlede driftsbudget for Greve Museum i 2026 vil bestå af større udgifter til bl.a. løn (herunder museumspersonale og rengøring), el, vand, varme, bygningsvedligehold og markedsføring. Samtidigt forventes en øget indtægt fra bl.a. billetsalg. Dette vil dog ikke være nok til at dække de forøgede udgifter. Øgede driftsudgifter modregnet forventet merindtægt medfører et estimat på, at der er behov for yderligere afledt drift på 1,17 mio. kr. fra 2026. Derfor skal Byrådet tilkendegive, om der er politisk vilje til at afsætte yderligere driftsmidler til Mosede Fort, såfremt der rejses fondsfinansering til projektet. Driftsøkonomien er specificeret i bilag 2 (Økonomi, tidsplan og organisation). Kommunikation Greve Museum er ansvarlig for kommunikation om videreudviklingen af Mosede Fort. Kommunikationen koordineres med Greve Kommunes kommunikationschef og med eventuelle bevilgende fonde. En kommunikationsplan vedtages i fællesskab. Tidsplan Styregruppen bag forundersøgelsen har kvalificeret tidsplanen for projektet. I nedenstående tidsplan, som er en overordnet forventet skitse, er der afsat tid til politisk behandling, dialog med fonde om finansiering, forberedelse af byggeri og selve byggeriet. Tidsplanen er søgt optimeret. 2022 Fonde søges 2023 Udbud og arkitektkonkurrence, projektering af byggeri 2024 Myndighedsgodkendelser, igangsættelse af byggeri 2025 Byggeri 2026 Indretning, opbygning af udstillinger, indvielse af ny museums- og restaurantbygning Sagens forløb 09-03-2022 Kultur- og Fritidsudvalget 1.-3. Anbefales. 21-03-2022 Klima-, Teknik- og Miljøudvalget Udvalget undlod at tage stilling. 28-03-2022 Økonomiudvalget Økonomiudvalget anbefaler overfor byrådet at administrationens indstilling godkendes. 04-04-2022 Byråd 2022 Beslutning ikke frigivet", "source_path": "data/greve/raw_dagsordener/Økonomiudvalget_2022-03-28T08:00:00+02:00_6272e0db-dc62-4db3-acda-e0b2cf4494f2.json"}
{"document_id": "6272e0db-dc62-4db3-acda-e0b2cf4494f2", "committee": "Økonomiudvalget", "meeting_date": "2022-03-28T08:00:00+02:00", "section_type": "html_fragment", "section_title": "Godkendelse af aftaler med boligselskaber om anvisning af boliger til flygtninge", "case_number": "21-013827", "agenda_index": 17, "text": "Beslutning Økonomiudvalget anbefaler overfor byrådet at Plan-, Trygheds- og Integrationsudvalgets indstilling anbefales med bemærkning til indstillingspunkt 1, at i aftalen med Greve Boligselskab indarbejdes de ændringer, som Plan-, Trygheds- og Integrationsudvalget har foreslået, og som Greve Boligselskab har godkendt. Liselott Blixt (UP) undlod at tage stilling. Mehmet Zeki Dogru (Ø) undlod at tage stilling. Fremstilling Sagsprocedure Plan-, Trygheds- og Integrationsudvalget, Økonomiudvalget og Byrådet. Resume Kommunens boliger til midlertidig indkvartering af flygtninge er placeret på arealer, der i lokalplanerne for de pågældende områder ikke er udlagt til boligformål, og de lever ikke op til kravene i bygningsreglementet for boliger. De nuværende placeringer er kun lovlige i kraft af en midlertidig to årig dispensationshjemmel i Planloven , der udløber i løbet af 2022 -2023 . Efter et forudgående temamøde om emnet i december 2020 behandlede Byrådet i marts 2021 en sag om f orslag til varige løsninger for flygtningeboliger ne . Byrådet besluttede, at administrationen indleder dialog med boligselskaberne i kommunen med henblik på at belyse mulighederne for et samarbejde, og at sagen herefter genoptages - samt at administrationen skal ridse sagskomplekset op på ny, når sagen genoptages. I denne sag fremlægges resultatet af dialogen med boligselskaberne. Supplerende sagsfremstilling Administrationen har været i dialog med Greve Boligselskab om Plan- og Tryghedsudvalgets ønskede ændringer til aftalen. Greve Boligselskab har den 15. marts 2022 bekræftet, at selskabet kan godkende ændringerne, sådan at: Den nuværende aftale om, at Greve Boligselskab tilbyder Greve Kommune 10% af de ledige boliger fastholdes Udover de 10% stiller Greve Boligselskab hver fjerde ledige bolig til rådighed til flygtninge, indtil de aftalte permanente boliger er fundet På baggrund heraf anbefaler administrationen, at Økonomiudvalget overfor Byrådet anbefaler Plan- og Tryghedsudvalgets indstilling med bemærkning om, at der i aftalen med Greve Boligselskab indarbejdes de ændringer, som Plan- og Tryghedsudvalget har foreslået, og som Greve Boligselskab har godkendt. Indstilling Direktionen indstiller, 1. at administrationen bemyndiges til at indgå aftale r med boligselskaberne KAB/S YDBO , VA/BO-VEST og Greve Boligselskab om boliger til flygtninge, med udgangspunkt i boligselskabernes egne forslag som beskrevet i sagen 2. at aftalerne skal være midlertidige, sådan at aftalen med det enkelte boligselskab ophører, når boligselskabet har anvist det aftalte antal boliger 3. at administrationen fremlægger plan for nedtagning af pavilloner ved Greve Borgerhus og afvikling af de midlertidige flygtningeboliger i de tidligere institutioner på Blågårdsvej, Egedalsvej og Karlslunde Centervej, når aftalerne med boligselskaberne er indgået Sagsbeskrivelse Bemærk at sagen er udarbejdet uden vurdering af eventuelle nye behov for boliger til flygtninge som følge af krigen i Ukraine. I det efterfølgende arbejde med at lave en plan for afvikling af pavilloner og institutioner, der huser de nuværende flygtninge, vil eventuelle nye behov indgå i takt med at administrationen får kendskab til, hvor mange flygtninge Greve Kommune skal modtage. Kommunens boligmæssige forpligtelser over for flygtninge Kommunen har pligt til at tilbyde permanent bolig til flygtninge, som kommunen har modtaget før den 1. marts 2019. Boligen må ikke ligge i et ghettoområde, lejemålet må ikke være tidsbegrænset, og beboeren skal have individuel lejekontrakt. Huslejen skal være på et niveau, det er muligt og realistisk for flygtningen at betale. Kommunen har kun pligt til at tilbyde en passende permanent bolig én gang. Indtil det er muligt at anvise en permanent bolig, skal kommunen anvise et midlertidigt opholdssted/bolig. Til flygtninge modtaget efter den 1. marts 2019 har kommunen pligt til at anvise et midlertidigt opholdssted/bolig, indtil flygtningen selv finder en bolig. Kommunen har ikke pligt til - men må gerne - anvise en permanent bolig. Kommunens nuværende boliger til flygtninge Kommunen råder over i alt 41 boliger (i realiteten er der tale om værelser) til midlertidig indkvartering af flygtninge. Boligerne blev etableret hen over årene 2015-16, og er placeret fire forskellige steder i kommunen . Ingen af stederne er udlagt til boligformål i lokalplanerne for de pågældende områder , og ingen af stederne lever op til bygningsreglementet for boliger. D e nuværende placeringer er derfor kun lovlige i kraft af en midlertidig dispensationshjemmel i Planloven . Den oprindelige dispensations hjemmel gjaldt i fem år frem til 2020/2021 . I kraft af en ændring i Planloven vedtaget af Folketinget i juni 2020 blev det dog muligt at forlænge dispensationen med to år regnet fra udløb af den oprindelige dispensation. De nu gældende dispensationer udløber i løbet af 2022-2023 . Derefter er placeringerne ulovlige , og kan ikke forlænges, medmindre en ny lovændring gør det muligt. Det drejer sig om disse fire steder: Greveager 9 A-D, ved siden af Greve Borgerhus. To lejede pavilloner med i alt 20 værelser. Dispensation til placeringen udløber september 2022 Blågårdsvej 30 i Greve . Nedlagt og ombygget daginstitution Blågården med 7 værelser. Dispensation udløber november 2022 Egedalsvej 29 i Karlslunde . Nedlagt og ombygget daginstitution Egedal med 6 værelser. Dispensation udløber oktober 2022 Karlslunde Centervej 106. Nedlagt og ombygget specialskole Moeskær med 8 værelser. Dispensation udløber september 2023 T idligere politisk sagsforløb September 2020: Byrådet behandler sag om forslag til at igangsætte lokalplanarbejde, der skal lovliggøre at anvende arealerne med flygtningeboliger til boligformål. I sagen foreslås det samtidig at meddele rådighedsbeløb og frigive anlægsbevilling på 0,5 mio. kr. til lokalplansarbejdet , rådgivning mv. som forberedelse til den efterfølgende nedtagning af pavillonerne på Greveager og renovering/ombygning af de tre kommunale institutioner . Til den renovering er der afsat anlægsbudget på 12 mio. kr. Byrådet godkender imidlertid ikke forslaget . Byrådet ønsker at få undersøgt, om der findes spredte boliger rundt omkring i kommunen, der kan bruges til flygtninge, og at penge til lokalplanarbejdet afventer det videre arbejde. December 2020 Temamøde i Byrådet o m flygtningeboliger, hvor der præsentere s forskellige scenarier for det videre arbejde med at etablere varige, lovlige løsninger for flygtningeboliger. Temamødet er en forberedelse til en efterfølgende beslutningssag . Marts 2021 Beslutningssag om varige løsninger for flygtningeboliger. Sc enarierne fra temamødet folde s yderligere ud med fordele/ulemper og økonomi. I alt præsentere s ni mulige scenarier at arbejde videre med, enten enkeltvis eller i en kombination af flere scenarier. Tre af scenarierne handle r om på forskellig vis at få boligselskabernes hjælp til at løse opgaven ( uden nybyggeri ) , mens seks scenarier handlede om andre løsninger. Byrådet besluttede, at administrationen indleder dialog med boligselskaberne med henblik på at belyse mulighederne for et samarbejde . De seks scenarier det blev besluttet ikke at gå videre med, var: Tidsbegrænset ændring af kriterierne for at få anvist en bolig fra kommunens akutliste Nybyggeri af billige, almene boliger Brug af de ledige, kommunale pensionistboliger under udfasning i Hundige Bygade, Kildebrønde og Greve landsby Køb eller leje af parcelhuse eller andre beboelsesejendomme Renovering af alle tre ombyggede institutioner (Blågården, Egedal, Moeskær) Renovering af kun en eller to af de ombyggede institutioner De omfattede flygtninge – antal, bolig og forsørgelsesgrundlag Det drejer sig om i alt 34 husstande . Heraf 27 enlige, 1 par uden børn og 6 husstande med børn. Alle kommer fra et af disse tre lande: Syrien, Iran eller Eritrea. De 34 husstande bor sådan her: 2 0 bor i kommunal flygtningebolig 11 bor i ungdomsbolig, og er under uddannelse 2 bor hos familie 1 bor i privat indkvartering 24 af de 34 husstande er selvforsørgende i kraft af løn, SU eller selvstændig virksomhed. Det svarer til 70 %. Efter et par år som såkaldt 0-kommune (kommuner der ikke skal modtage nye flygtninge) skal Greve Kommune igen modtage nye flygtninge. Greves kvote i 2022 er således tre flygtninge, hvortil kommer fire flygtninge fra evakueringen i Afghanistan, i alt syv. Disse syv flygtninge indgår ikke i de nævnte 34 husstande, eftersom kommunen ikke har pligt til at tilbyde permanent bolig til dem, kun midlertidigt opholdssted. Dialog med b oligselskaberne Efter Byrådets beslutning har administrationen holdt to dialogmøder med boligselskaberne i henholdsvis juni og september om mulighederne for en samarbejdsaftale om boliger til flygtninge . Efter dialogmøde t i september har boligselskaberne drøftet sagen i d eres bestyrelser, og i december måned havde administrationen modtaget et forslag til samarbejdsaftale fra alle tre boligselskaber. Boligselskabernes udgangspunkt har været en aftale omfattende 37 flygtningehusstande, som var antallet ved opstart af dialogmøderne. Siden er tallet altså reduceret til 34 husstande. Boligselskabernes forslag Indholdet i boligselskabernes forslag består dels af noget fælles gods for alle tre selskaber , dels af nogle specifikke forhold for det enkelte boligselskab om den konkrete boliganvisning. Det fælles gods for alle tre boligselskaber er: Hvert boligselskab anviser det antal boliger, der svarer til selskabets matematiske andel af almene boliger i Greve Kommune Boligerne forsøges anvist geografisk spredt i kommunen, så vidt det er muligt Greve Kommune garanterer økonomisk for eventuel tomgangsleje og eventuelle fraflytterregninger efter samme regler , der gælder for den øvrige boligsociale anvisning (aftalen om 10 % kommunal boliganvisning) Der skal være én indgang for boligselskabet til kommunen. Greve Kommune udpeger én fast kontaktperson for boligselskaberne vedrørende personrelaterede spørgsmål om beboerne (flygtningene) omfattet af aftalen. Kontaktpersonen bliver kommunens integrationskoordinator. De specifikke forhold for det enkelte boligselskab om den konkrete boliganvisning er: KAB/SYDBO (matematisk andel 27 % = ni boliger) KAB/SYDBO ønsker at opfylde sin kvote ved at tilbyde permanent bolig til de ni flygtningehusstande, der i forvejen aktuelt bor i en ungdomsbolig i en af selskabets afdelinger. Dermed undgås, at de pågældende flygtninge skal flytte tilbage til en af kommunens midlertidige flygtningeboliger efter endt uddannelse . VA/BO-VEST (matematisk andel 13 % = fem boliger) VA/BO-VEST har kun afdelinger i Hundige . B oligselskabet ønsker at opfylde sin kvote ved at tilbyde fem boliger i afdeling Grønningen ( Nødde -, Aspe- og Løngården). Askerød indgår ikke i aftalen. Hvis VA via intern oprykningsliste anviser en flygtning i en af selskabets ungdomsboliger til en permanent bolig, betragtes boligen som anvist efter aftalen om boliger til flygtninge. Aktuelt bor en flygtning i ungdomsbolig i VA. Greve Boligselskab (matematisk andel 60 % = 20 boliger) Greve Boligselskab ønsker at opfylde sin kvote ved i en midlertidig periode at tilbyde kommunen hver fjerde ledige bolig i alle selskabets boligafdelinger i stedet for som nu hver tiende ledige bolig. Kommunen bestemmer, hvem boligen skal anvises til. Ordningen er midlertidig, indtil de 20 flygtninge er anvist permanent bolig, hvorefter kommunen igen kun vil få tilbudt hver tiende ledige bolig. Boliger i Gersagerparken og Hegnsgården indgår kun undtagelsesvis i aftalen, og i givet fald forpligter kommunen sig til at anvise boligen til en flygtning, der på anvisningstidspunktet er selvforsørgende og med fast tilknytning til arbejdsmarkedet. Økonomiske konsekvenser En aftale med boligselskaberne kan potentielt medføre udgifter til tomgangsleje og fraflytterregninger , som kommunen over for boligselskabet hæfter for. Efter almenboliglovens § 62, stk. 3 er der imidlertid 100 % statsrefusion på disse udgifter, når det drejer sig om flygtninge. Den del er således udgiftsneutral for kommunen. En aftale med boligselskaberne betyder til gengæld, at kommunen sandsynligvis kan spare hovedparten af det anlægsbudget på 12 mio. kr., der er afsat i 2023 til renovering og ombygning af de tre nedlagte institutioner (Blågården, Egedal, Moeskær) samt spare driftsudgifter til forbrug, vedligeholdelse og teknisk service. At det ikke kan forventes at spare hele anlægsbevillingen, hænger sammen med, at kommunen som nævnt skal modtage nye flygtninge i 2022 og muligvis også i efterfølgende år. Dem har kommunen pligt til at tilbyde midlertidigt opholdssted, og det vil sandsynligvis medføre anlægsudgifter. Enten til renovering af en af de tre nævnte bygninger eller en anden lokalitet. Dette vil blive forelagt til politisk beslutning i en efterfølgende sag. Derudover vil aftalen med boligselskaberne betyde, at kommunen inden for en overskuelig tid kan komme i gang med at opsige og nedtage pavillonerne på Greveager og dermed spare huslejen på 0,8 mio. kr. årligt. Byrådet har tidligere givet udtryk for, at der skal arbejdes på at udfase pavillonerne. En plan for nedtagning og afvikling af pavillonerne vil indgå i samme sag. Tidsplan Endelige aftaler med boligselskaberne kan indgås hurtigt efter Byrådets godkendelse, og sandsynligvis træde i kraft fra maj eller juni 2022. Aftalerne skal løbe frem til det tidspunkt, hvor det pågældende boligselskab har anvist det aftalte antal boliger til kommunen. Hvor lang tid det vil tage, er svært at vurdere. Det kommer helt an på fraflytningsmønstret i boligselskaberne, herunder hvilke boligtyper og boligstørrelser, der bliver ledige. For ca. 2/3 af flygtningene er behovet 1- og 2-værelses lejligheder. Et forsigtigt skøn forbundet med betydelig usikkerhed er en tidshorisont på 2-3 år, før alle 34 husstande er blevet tilbudt en permanent bolig. Øvrige forhold Når der er indgået aftaler med boligselskaberne, vil der efterfølgende blive forelagt sag for Byrådet om det videre forløb vedrørende pavillonerne på Greveager og de kommunalt ejede flygtningeboliger. Sagens forløb 08-03-2022 Plan-, Trygheds- og Integrationsudvalget 2022 1. Anbefales i forhold til KAB/SYDBO og VA/BO-VEST, men i forhold til Greve Boligselskab forslås, at tidligere aftale om, at boligselskabet tilbyder Greve Kommune 10 % af de ledige boliger fastholdes. Forslaget indeholder, at udover de 10 % stiller boligselskabet hver fjerde ledige bolig til rådighed til flygtninge, indtil de aftalte permanente boliger er fundet. Administrationen anmodes om at gå i dialog med Greve Boligselskab frem mod behandlingen i Byrådet. 2.-3. Anbefales. Mehmet Zeki Dogru (Ø) undlod at tage stilling. 28-03-2022 Økonomiudvalget Økonomiudvalget anbefaler overfor byrådet at Plan-, Trygheds- og Integrationsudvalgets indstilling anbefales med bemærkning til indstillingspunkt 1, at i aftalen med Greve Boligselskab indarbejdes de ændringer, som Plan-, Trygheds- og Integrationsudvalget har foreslået, og som Greve Boligselskab har godkendt. Liselott Blixt (UP) undlod at tage stilling. Mehmet Zeki Dogru (Ø) undlod at tage stilling. 04-04-2022 Byråd 2022 Beslutning ikke frigivet", "source_path": "data/greve/raw_dagsordener/Økonomiudvalget_2022-03-28T08:00:00+02:00_6272e0db-dc62-4db3-acda-e0b2cf4494f2.json"}
{"document_id": "6272e0db-dc62-4db3-acda-e0b2cf4494f2", "committee": "Økonomiudvalget", "meeting_date": "2022-03-28T08:00:00+02:00", "section_type": "html_fragment", "section_title": "Rekreative tiltag på klimabassin ved Strandby Have", "case_number": "22-002710", "agenda_index": 18, "text": "Beslutning Økonomiudvalget anbefaler overfor byrådet, at basiselementerne 1.1-1.7 og kvalitetsforbedringer 2.1-2.6 godkendes. Yderligere anbefaler økonomiudvalget overfor byrådet at administrationens indstillingspunkt 2.-3. godkendes. Hans-Jørgen Kirstein (D) undlod at tage stilling. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume KLAR Forsyning opretter et klimabassin til håndtering af regnvand ved Strandby Have. Der er i den forbindelse flere muligheder for rekreative elementer, som kommunen i givet fald kan opføre og drifte. Der skal derfor tages stilling til, hvorvidt kommunen ønsker at bidrage med finansiering af særlige rekreative elementer til gavn for naturen, beboerne og som udflugtsmål for besøgende. Indstilling Center for Teknik & Miljø indstiller, 1. at der tages stilling til, om kommunen skal bidrage med rekreative tiltag i forbindelse med klimatilpasningsbassinet ved Strandby Have og specifikt hvilke 2. at de rekreative tiltag finansieres af \"Pulje til klimaprojekter vedr. oversvømmelse\" forventeligt i 2024, men puljen periodiseres nærmere i forbindelse med budgetlægningen for 2023 3. at den afledte drift på anslået maksimalt 20.000 kr. beregnes og indarbejdes i budgetlægningen for 2023-2026 og frem Sagsbeskrivelse Regnvandshåndteringen for særligt Strandby Have men også omkringliggende områder indgår som et rekreativt element i byudviklingsområdet for Hundige Strandby. KLAR Forsyning har opkøbt arealer og projekteret indretningen af klimabassinet som vist i bilag 1. I projektet indgår også forskellige forslag til rekreative elementer, som kommunen eller andre kan vælge at finansiere og vedligeholde. Som basiselementer er foreslået for ca. 0,85 mio. kr. De enkelte elementers pris er anslået i nedenstående og numrene referer til skitsen på bilag 1. 1.1 Grusbelægning på en sti rundt om bassinet (95.000 kr.) 1.2 Træbro over en kanal (115.000 kr.) 1.3 \"Salamanderplatform\" (105.000 kr.) 1.4 Paddetunnel (140.000 kr.) 1.5 Beplantning (75.000 kr.) 1.6 Udlægning af kampesten (20.000 kr.) 1.7 Enggræs med urteflora (265.000 kr.) Af yderligere kvalitetsforbedringer er foreslået for ca. 0,75 mio. kr.: 2.1 To steder med stengabioner og en trappe (overfor børnehaven på Frydenhøj Alle) (185.000 kr.) 2.2 Opholdsplads i grus ved trappe (15.000 kr.) 2.3 Tiny Forest (særlig og tæt beplantning som øger biodiversiteten) (120.000 kr.) 2.4 Fuglekrat (75.000 kr.) 2.5 Trædesten i granit ved overløb (70.000 kr.) 2.6 Pilotskala forsøg med nyt rensesystem til rentvandsbassin for frøer og grønbroget tudse (250.000 kr.) Rensesystemet til rentvandsbassinet (pkt 2.6) vil samtidig hæve vandspejlet i rentvandsbassinet, så det står 1⁄2 meter over resten af bassinet. Det vil betyde, at det er nemmere for børn og andre at komme tæt på vandet i dette bassin. Niveauforskellen vil også betyde, at der vil være en rislen af vand, når det løber fra rentvandsbassinet over dæmningen (og de evt. trædesten) til det øvrige bassin. Det er muligt at vælge mellem de forskellige rekreative elementer i de to lister. Det er vigtigt, at Greve Kommune tilkendegiver allerede nu, om de ønsker at bidrage til de rekreative elementer, så det kan blive forberedt i KLAR's kommende arbejder på bassinerne. I bilag 2 ses en oversigt over de forskellige elementer, dog er priserne i bilaget ikke tillagt projektering og styring af projekterne, som anslås at være omkring 15 % af anlægssummen. Det fremgår ligeledes, om der er afledt drift, som dog ikke er prissat endnu. Udvalgte elementer er illustreret med billeder i bilag 3. Hvis det vælges at finansiere et udvalg af rekreative elementer, vil administrationen bede KLAR Forsyning om at forestå selve udførelsen i sammenhæng med klimabassinets udførelse. Kommunen vil skulle betale KLAR for arbejdets faktiske pris inkl. rådgivning, projektering, indkøb, udførelse, byggestyring og -tilsyn for de elementer der vælges. Lovgrundlag BEK nr. 2275 af 29/12/2020 (Omkostningsbekendtgørelsen) Bekendtgørelse om spildevandsforsyningsselskabers omkostninger til klimatilpasning i forhold til tag- og overfladevand og omkostninger til projekter uden for selskabernes egne spildevandsanlæg og med andre parter i øvrigt. Hvis andre parter, f.eks. en kommune, ønsker en dyrere type løsning end den selskabsøkonomisk omkostningseffektive for f.eks. at opnå mere biodiversitet, kan forsyningsselskabet godt deltage i et sådan projekt, mod at den anden part betaler meromkostningen forbundet med det højere niveau eller den dyrere løsning. Økonomiske konsekvenser Hvis det besluttes, at kommunen ønsker at finansiere et udvalgt antal rekreative tiltag i forbindelse med klimatilpasningsbassinet ved Strandby Have kan det f.eks. finansieres af den i budgettet afsatte \"Pulje til klimaprojekter vedr. oversvømmelse\" hvor der er afsat 1,294 mio. kr. i 2022 samt 1,285 mio. kr. i 2023 og i 2024. Det vurderes, at finansieringen af de valgte projekter skal ske i 2024, og puljen vil blive periodiseret ved budgetlægningen for 2023, så finansieringen af de valgte projekter passer med KLAR Forsyningss udførelse af projektet. Den afledte drift er ikke vurderet konkret på de enkelte elementer men anslås til maksimalt at kunne udgøre 20.000 kr. om året i alt. Det endelige beløb til afledt drift vil blive beregnet for de elementer, det bliver besluttet at udføre og indarbejdes i budgetlægningen for 2023-2026 og frem. Kommunikation Der er oprettet en hjemmeside for byudviklingsprojektet Hundige Strandby (https://hundigestrandby.dk), hvor de rekreative tiltag omkring klimatilpasningsprojektet der måtte blive besluttet kan blive formidlet. Først vil bassinerne blive oprettet og derefter, når jorden har sat sig, kan de rekreative elementer udføres. Bassinerne vil derfor stå ufærdige hen i et stykke tid og der bliver behov for at kommunikere om de kommende arbejder. Tidsplan Afhængigt af de valgte rekreative elementer vil de blive indpasset i KLAR Forsynings opførelse af klimatilpasningsbassinet. Selve landskabet bearbejdes og bassinerne forventes opført i 2023-2024, når Strandby Have er opført. De rekreative elementer forventes derfor først opført medio 2024. Sagens forløb 21-03-2022 Klima-, Teknik- og Miljøudvalget 1. Udvalget anbefalede basispakken 1.1 – 1.7 af de listede tiltag For stemte: Claus Dyremose (C), Claus Jensen (V) og Bjarke Abel (A). Imod stemte: Torben Hoffmann (V) idet han ønsker den fulde pakke. Hans-Jørgen Kirstein (D) undlod at tage stilling. 2.-3. Anbefales. 28-03-2022 Økonomiudvalget Økonomiudvalget anbefaler overfor byrådet, at basiselementerne 1.1-1.7 og kvalitetsforbedringer 2.1-2.6 godkendes. Yderligere anbefaler økonomiudvalget overfor byrådet at administrationens indstillingspunkt 2.-3. godkendes. Hans-Jørgen Kirstein (D) undlod at tage stilling. 04-04-2022 Byråd 2022 Beslutning ikke frigivet", "source_path": "data/greve/raw_dagsordener/Økonomiudvalget_2022-03-28T08:00:00+02:00_6272e0db-dc62-4db3-acda-e0b2cf4494f2.json"}
{"document_id": "6272e0db-dc62-4db3-acda-e0b2cf4494f2", "committee": "Økonomiudvalget", "meeting_date": "2022-03-28T08:00:00+02:00", "section_type": "html_fragment", "section_title": "Tillægsbevilling til lovpligtig opgradering af køkken i Solstrålen", "case_number": "21-002367", "agenda_index": 19, "text": "Beslutning Økonomiudvalget anbefaler overfor byrådet at Klima-, Teknik- og Miljøudvalgets indstilling godkendes. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Byrådet har tidligere godkendt at bevillige midler til lovpligtig opgradering af daginstitutionskøkken i Solstrålen, som er ved at blive udført. Der har imidlertid vist sig, at der på grund af myndighedskrav og stigende priser kommer en merudgift på 0,35 mio. kr. Byrådet skal tage stilling til om merudgiften kan dækkes af andre projekter på puljen til lovpligtig opgradering af daginstitutionskøkkener. Indstilling Center for Teknik & Miljø indstiller, 1. at der afsættes tillæg til rådighedsbeløb i 2022 og meddeles yderligere anlægsbevilling til udgifter på 0,35 mio. kr. til køkkenet i Solstrålen 2. at beløbet finansieres af puljen til lovpligtig opgradering af køkkener på daginstitutioner, der reduceres tilsvarende i rådighedsbeløb i 2022 og anlægsbevilling, som allerede er frigivet. Sagsbeskrivelse Byrådet godkendte den 20. september 2021, at der blev afsat 1,3 mio. kr. til renovering af køkkenet i daginstitutionen Solstrålen finansieret af Genopretningspuljen. Køkkenet er ved at blive renoveret samtidig med, at der sker en tagrenovering af institutionen. Det har imidlertid vist sig, at der er kommet merudgifter på ca. 0,35 mio. kr. til renoveringen af køkkenet. Merudgiften skyldes, at der er kommet myndighedskrav om, at der skal opføres en separat brandcelle i den nye tagkonstruktion på grund af køkkenet, samt at der er kommet stigende priser på materialer. Byrådet godkendte den 20. december 2021, at der blev frigivet 1 mio. kr. til renovering af køkkener på tre daginstitutioner i 2022. De tre daginstitutioner er Vesterbo, Abels Hus og Nova. Det har imidlertid vist sig, at de tre daginstitutioner til sammen kun har behov for et budget på ca. 0,65 mio. kr. Dette skyldes, at køkkenerne på Vesterbo og Abels Hus kun skal være modtagerkøkkener og ikke produktionskøkkener, hvor der laves mad fra bunden, hvilke medfører en udgift på ca. 0,25 mio. kr. Derudover vil udgiften i Nova være på 0,4 mio. kr. som dækker hårde hvidevarer og inventar. Her skal der laves produktionskøkken, men da institutionen ligger i et alment boligselskab, er der talt med boligselskabet om, at de kan udføre den dyre del af ombygningen imod en mindre huslejestigning. Administrationen vender tilbage med en indstilling inden aftalen med boligselskabet indgås, hvis det viser sig, at der er tale om højere huslejestigning, der vil kræve tilførsel af yderligere driftsmidler. Administrationen foreslår derfor, at merudgiften på Solstrålen dækkes af puljen for lovpligtig opgradering af daginstitutionskøkkener. Derved overføres midlerne fra puljen til lovpligtig opgradering af daginstitutionskøkkener til Solstrålen. Lovgrundlag Bygningsreglement og Fødevarestyrelsens regler for produktionskøkkener. Økonomiske konsekvenser Godkendes indstillingen vil den medføre, at der afsættes rådighedsbeløb i 2022 og meddeles anlægsbevilling på 0,35 mio. kr. til køkkenet i Solstrålen. Dette finansieres af de ledige midler på puljen til lovpligtig opgradering af køkkener på daginstitutioner, som dermed reduceres i rådighedsbeløb i 2022 og anlægsbevilling med 0,35 mio. kr. Dette kan ske, fordi der samtidig er et tilsvarende forventet mindreforbrug på de tre projekter, som puljen skulle dække i år. Øvrige konsekvenser Madordningerne vælges af forældrene, og ud fra en forventning om, at maden enten bliver lavet fra bunden i et produktionskøkken, eller er forberedt andet sted, og kun tilberedes færdigt i et modtagerkøkken. Hvis det besluttes ikke at tilføre yderligere midler til køkkenet på Solstrålen, vil køkkenet alene kunne blive et modtagerkøkken, og der vil derfor skulle være et nyt valg om madordningen. Kommunikation Der kommunikeres løbende med de berørte daginstitutioners ledere og medarbejdere. Tidsplan Godkendes indstillingen, vil køkkenet stå klar samtidig med den øvrige renovering af Solstrålen i maj 2022. Administrationen vil vende tilbage i slutningen af 2022 med en plan for brug af de resterende 7,5 mio. kr. i puljen til lovpligtig opgradering af køkkener på daginstitutionerne, som er afsat i 2023-2025. Puljen var oprindeligt afsat til at skulle håndtere køkkener på 15 daginstitutioner. Sagens forløb 21-03-2022 Klima-, Teknik- og Miljøudvalget 1.-2. Anbefales. 28-03-2022 Økonomiudvalget Økonomiudvalget anbefaler overfor byrådet at Klima-, Teknik- og Miljøudvalgets indstilling godkendes. 04-04-2022 Byråd 2022 Beslutning ikke frigivet", "source_path": "data/greve/raw_dagsordener/Økonomiudvalget_2022-03-28T08:00:00+02:00_6272e0db-dc62-4db3-acda-e0b2cf4494f2.json"}
{"document_id": "6272e0db-dc62-4db3-acda-e0b2cf4494f2", "committee": "Økonomiudvalget", "meeting_date": "2022-03-28T08:00:00+02:00", "section_type": "html_fragment", "section_title": "Resultat af trafikanalyse for Karlslunde Stationsområde", "case_number": "21-002636", "agenda_index": 20, "text": "Beslutning Økonomiudvalget anbefaler overfor byrådet at Klima-, Teknik- og Miljøudvalgets indstilling godkendes. Økonomiudvalget ønsker frem mod byrådets møde at få forslag til at gennemføre anlæg af fortov i 2022 på den nordlige side af Karlslunde Parkvej samt forslag til finansiering. Fremstilling Sagsprocedure Klima-, Teknik- og Miljøudvalget. Resume Der foreligger nu en trafikanalyse for Karlslunde Stationsområde. Analysen viser, at adgangsforholdene særligt for borgere vest for Karlslunde Stationscenter og nord for Karlslunde Parkvej til centeret kan forbedres ved at etablere fortov og cykelsti på nordsiden af Karlslunde Parkvej og en cykelsti på sydsiden. Analysen indeholder ligeledes forslag til forbedringer af lyskrydset Karlslunde Parkvej, Mosede Landevej og Enebærvej. Indstilling Center for Teknik & Miljø indstiller, 1. at analysen tages til efterretning 2. at udvalget beslutter, om sagen skal rejses til Økonomiudvalget og Byrådet med henblik på, at der udarbejdes et bruttoanlægsforslag til budgetforhandlingerne 2023-2026 om etablering af stier langs Karlslunde Parkvej og eller en krydsombygning. Sagsbeskrivelse Byrådet besluttede den 5. oktober 2020 at iværksætte en egentlig trafikanalyse af området omkring Karlslunde Stationscenter og nærliggende stikveje. I 2021 blev der afsat 100.000 kr. til udførelse af trafikanalysen. Baggrunden for analysen var de høringssvar, der kom fra naboer i forbindelse med udarbejdelsen af Lokalplan nr. 13.50 - Boliger ved Karlslunde Station , som bl.a. omhandlede manglende stiforbindelser for bløde trafikanter til Karlslunde Stationscenter for nabobebyggelsen nord for Karlslunde Parkvej, vest for Stationscenteret. Det er også besluttet i Teknik- og Miljøudvalget den 22. april 2021, at analysen skal komme med forslag til forbedringer af krydset Karlslunde Parkvej, Mosede Landevej og Enebærvej. Trafikanalysens overordnede mål er at danne grundlag for beslutning om eventuelle tilpasninger i området. Trafikanalysen fremgår af bilag 1, og nedenstående er hovedpointerne fra de forslag, som analysen opstiller for at forbedre de trafikale forhold: Fortov og cykelsti langs Karlslunde Parkvej med opkobling til Stikagerstien Det foreslås, at der etableres fortov og cykelsti i nordsiden af vejen mellem Annasvej og Agergårdshaven (ca. 350 m) og cykelsti i sydsiden af vejen mellem Annasvej og Stationsager (ca. 450 m). Det vurderes, at det kun er nødvendigt med fortov i nordsiden af Karlslunde Parkvej. Dette skyldes primært at området syd for vejen kan opnå adgang til nærmålene via det bagvedliggende stisystem. Ud fra en grov opmåling vurderes det, at der er plads til løsningen, men opleves der problemer med arealforhold i detailprojekteringen, kan nordsiden indsnævres til en delt cykel- og gangsti. Skitse af stierne langs Karlslunde Parkvej fremgår af figur 21 side 14 i analysen. Derudover kan der suppleres med et støttepunkt på Karlslunde Parkvej ud for Agergårdshaven, så cyklister kan krydse vejen mere sikkert. Støttepunktet fremgår af figur 22 i analysen. Det vurderes, at dette tiltag, samt den visuelle opstramning som stierne på Karlslunde Centervej vil medføre, kan have en positiv effekt på hastigheden på Karlslunde Parkvej. Etableres der fortov langs Karlslunde Parkvej foreslås det, at der også skabes en forbindelse mellem Karlslunde Parkvej og Stikagerstien. Stikagerastien går i en tunnel under Karlslunde Parkvej, så gående og cyklister kan komme til stationsområdet uden at skulle krydse Karlslunde Parkvej. Stikagerstien ligger i et noget lavere niveau end Karlslunde Parkvej, da den går under denne. Derfor vil et fortov langs Karlslunde Parkvej kunne forbindes til Stikagerstien med en trappe. Det foreslås også at etablere en nedgang til Stikagerstien fra Karlslunde Centervej uden trapper, som kan benyttes af cyklister, men også trafikanter med f.eks. rollator eller barnevogn, der ikke kan bruge trapperne. De to opkoblinger til Stikagerstien fra Karlslunde Centervej fremgår ligeledes af figur 22 i analysen. Forslag til stiforbindelse nord for Grevens Fejde, der også fremgår stiplet og i fuld streg på figur 22, er et alternativ til etablering af sti langs Karlslunde Parkvej. Men analysen peger på at gå videre med etablering af stier langs Karlslunde Parkvej fremfor denne stiføring, og der er ikke arbejdet videre med at anslå en pris for denne sti. Et samlet skitseforslag af fortov og cykelsti langs Karlslunde Parkvej samt opkobling til Stikagerstien fremgår af bilag 2. Krydset Mosede Landevej/Karlslunde Parkvej Krydset opleves utrygt at færdes i for både bilister og bløde trafikanter, og det kan have betydning for cyklen som et mere attraktivt transportmiddel i området. Der er samtidig betydelige trafikmængder af motorkøretøjer, der skal afvikles i krydset, uden der opstår kapacitetsproblemer. Signalregulering af krydset anbefales som løsningsforslag for at forbedre trafiksikkerheden i krydset, uden at gå på kompromis med kapaciteten. Løsningen vurderes at kunne forebygge de typer uheld der er observeret i krydset de seneste 5 år. Signalregulering af krydset kræver ikke en omfattende ombygning af krydsets geometri, da det som nævnt, allerede er indrettet med svingbaner. Derfor vil anlægsudgifterne til løsningen primært bestå i opsætning og programmering af signalstandere samt ny afmærkning, skitse for afmærkning og kantsten fremgår af bilag 3. Det er førhen foreslået i en mere overordnet vurdering at etablere en rundkørsel i krydset, men med denne grundige analyse fremgår det, at et lyskryds vil være den bedste løsning. At pege på et lyskryds er dels mere veldokumenteret på baggrund af analysen, og der er moderne teknologi i lyskryds, der gør dem mere intelligente og kan højne trafiksikkerheden. Økonomiske konsekvenser I analysen er der udarbejdet anlægsoverslag for stiløsninger samt ombygning af krydset. Anlægsoverslagene er udarbejdet med udgangspunkt i de skitserede løsninger (bilag 2 og 3). Anlægsoverslagene er udarbejdet på baggrund af erfaringspriser fra lignende projekter og er opgjort ekskl. moms. Der er regnet med 20 % tillæg for uforudsete udgifter samt 10 % tillæg for etablering af arbejdsplads og trafikal regulering under anlægsarbejdet. Anlægsoverslaget er også inklusiv rådgiverhonorar. Det er forudsat, at arbejdet ikke medfører matrikulære ændringer. I krydsombygningen er der afsat midler til at sikre den nødvendige belysning i krydset, når dette konverteres til et signalanlæg. For stiprojektet langs Karlslunde Parkvej er der regnet med flytning af belysningsmaster. Hvis der ikke er plads til både gang- og cykelsti og det er nødvendigt med en dele sti, er der mulighed for, at belysningen kan stå i bagkanten af den delte sti, og dette vil give en besparelse. Krydsombygning vurderes at kunne gennemføres for en pris på 3,8 mio. kr. ekskl. moms. Etablering af et stisystem stier langs Karlslunde Parkvej, støttepunkt til cykelkrydsning samt opkobling på Stikagerstien vurderes at kunne etableres for en pris på 4,8 mio. kr. ekskl. moms. Kommunikation Der er ikke planlagt kommunikation i forbindelse med denne sag. Hvis der afsættes der midler til trafikale forbedringer omkring Karlslunde Station i forbindelse med budgetlægningen, vil dette blive beskrevet og informeret om på Greve.dk. Tidsplan Eventuelle bruttoanlægsforslag vil kunne udarbejdes til budgetforhandlingerne i 2022 til budget 2023 - 2024. Sagen vil da skulle videre til behandling i Økonomiudvalget og Byrådet. Sagens forløb 21-03-2022 Klima-, Teknik- og Miljøudvalget 1. Taget til efterretning. 2. Udvalget besluttede at sende sagen til behandling i Økonomiudvalget og Byrådet. Udvalget ønsker, at der udarbejdes et bruttoanlægsforslag til budgetforhandlingerne. 28-03-2022 Økonomiudvalget Økonomiudvalget anbefaler overfor byrådet at Klima-, Teknik- og Miljøudvalgets indstilling godkendes. Økonomiudvalget ønsker frem mod byrådets møde at få forslag til at gennemføre anlæg af fortov i 2022 på den nordlige side af Karlslunde Parkvej samt forslag til finansiering. 04-04-2022 Byråd 2022 Beslutning ikke frigivet", "source_path": "data/greve/raw_dagsordener/Økonomiudvalget_2022-03-28T08:00:00+02:00_6272e0db-dc62-4db3-acda-e0b2cf4494f2.json"}
{"document_id": "6272e0db-dc62-4db3-acda-e0b2cf4494f2", "committee": "Økonomiudvalget", "meeting_date": "2022-03-28T08:00:00+02:00", "section_type": "html_fragment", "section_title": "Kommunal lånegaranti Greve Spildevand A/S", "case_number": "22-002850", "agenda_index": 21, "text": "Beslutning Økonomiudvalget anbefaler overfor byrådet at Klima-, Teknik- og Miljøudvalgets indstilling godkendes. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Greve Spildevand A/S anmoder Greve Kommune om at stille garanti for en byggekredit, der efterfølgende omlægges til et anlægslån. Behovet for lånoptagelse skyldes primært ombygning af Mosede rensningsanlæg. Indstilling Center for Økonomi & HR indstiller, 1. at der tages stilling til, om kommunen skal give en kommunal lånegaranti til Greve Spildevand A/S på 41 mio. kr. til en byggekredit, der efterfølgende kan omlægges til et anlægslån med en løbetid på op til 20 år, 2. at der ved imødegåelse af en kommunal lånegaranti opkræves en engangsprovision på 7.000 kr. og en løbende provision på årligt 0,4 % af restgælden ultimo året, 3. at der ved imødegåelse af kommunal lånegaranti gives en indtægtsbevilling på 89.000 kr. i 2022 svarende til 0,4 % af restgælden og engangsprovision på 7.000 kr., samt ca. 148.000 kr. fra 2023, der årligt reduceres i forhold til restgælden (merindtægt), 4. at der ved imødegåelse af en kommunal lånegaranti stilles krav om, at Greve Spildevand A/S indsender årlige regnskaber og budgetter til orientering for Greve Kommune i garantiperioden. Sagsbeskrivelse Greve Spildevand A/S har på en ekstraordinær generalforsamling den 7. december 2021 godkendt budget 2022, og har samtidig besluttet, at anmode Greve Kommune om at stille garanti til en byggekredit på 41 mio. kr., der efterfølgende omlægges til et anlægslån. Baggrunden for at anmode om en garantistillelse skyldes, at der i budget 2022 og i de to efterfølgende budgetår, er planlagt at udvide anlægsinvesteringerne. De budgetterede og planlagte anlægsinvesteringer er blandt andet ombygningen af Mosede rensningsanlæg, anlægsinvesteringer vedrørende klimatilpasning, samt anlægsudgifter til udvidelse af blandt andet forsyningsområderne Tværhøjgård og Hundige Øst. Efter budgetårene 2022 til 2025, forventes anlægsinvesteringerne at stabilisere sig på et lavere niveau svarende til niveauet i den foregående periode. Det samlede behov for anlægsinvesteringer indebærer, at der i en kortere årrække er behov for at tilføre finansiering til Greve Spildevand A/S. Finansieringen tilføres ved at optage et anlægslån med mulighed for at afdrage lånet over maksimalt 20 år. Lånoptaget tilpasses ift. anlægsudgifterne og vil maksimalt lyde på 41 mio. kr. Såfremt de faktiske anlægsudgifter bliver mindre end forventet, vil lånoptaget tilsvarende blive mindre end 41 mio. kr. Ligeledes tilpasses løbetiden på lånoptaget. Der anmodes om en løbetid på op til 20 år for at give fleksibilitet i forhold til at tilpasse løbetiden til det endelige finansieringsbehov. Ud fra Greve Spildevand A/S nuværende ti års budgetestimater for omsætningen, driftsomkostninger, samt investeringer, er det vurderingen, at anlægslånet vil kunne være afviklet efter ti år. Herefter redegøres der for kommunal lånegaranti, fastsættelse af garantiprovisionssats, samt risiko ved garantistillelse. Kommunal lånegaranti Det fremgår af lånebekendtgørelsen, at der ikke er lovgivningsmæssige begrænsninger, når en kommune stiller garanti for lån, optaget af selskaber på forsyningsområdet. Greve Kommune kan således uhindret stille garanti, når forsyningsområdet anmoder om en garanti i forbindelse med, at de ønsker at lånoptage til deres anlægsinvesteringer. Der er dog en risiko forbundet med, at kommunen stiller en garanti. Såfremt låntager misligholder sine forpligtelser, vil kravet blive rettet mod kommunen. Kommunen er herefter forpligtet til øjeblikkeligt at betale det garanterede beløb til långiveren. Kommunen kan efterfølgende rette kravet videre mod låntageren, men det vil ikke i udgangspunktet være sikret, at kommunen får kravet godtgjort. En lånegaranti kan derfor medføre en risiko for et økonomisk tab for kommunen. Garantiprovision Ved afgivelsen af en lånegaranti til et forsyningsselskab har kommunen pligt til at opkræve garantiprovision. Garantiprovisionen er betaling for at stille en lånegaranti til rådighed. Låntager opnår samtidig en lavere rentesats hos långiveren, da risikoen ved udlånet er væsentligt lavere. Pligten til at opkræve garantiprovision følger af kommunalfuldmagtsreglerne. Når der er tale om forsyningsvirksomheder eksklusiv varmeforsyningsområdet, er der ikke samme krav om at indhente en ekstern kreditvurdering til at fastsætte satsen for den garantiprovision, der skal opkræves. KL anbefaler i stedet, at satsen for garantiprovisionen fastsættes på markedsvilkår ved at spørge kreditinstitutioner i markedet. Hvis dette ikke giver et resultat, kan satsen for garantiprovision fastsættes ved at foretage en konkret vurdering. Det har ikke været muligt at indhente en markedsbestemt garantiprovision, hvorfor satsen fastsættes på baggrund af en konkret vurdering. Risici ved Greve Spildevand A/S Der er en række forhold, der kan inddrages til vurdering af Greve Spildevand A/S, som der redegøres for herefter. Greve Spildevand A/S har jf. regnskabet for 2020 en sund økonomi, som afspejles ved at gældsforpligtelsen i selskabet er lav. Gældsforpligtelserne udgør 5,3 % af den investerede kapital, dvs. at der er egenfinansiering på 94,7 % (egenkapital). Se årsregnskab 2020 bilag 1. Der er naturligt monopol i vandsektorbranchen, hvilket giver en høj sandsynlighed for sikkerhed i langtidsbudgettering af indtjeningen i selskabet. Der budgetteres med en hurtig afdragsprofil. I langtidsbudgettering over ti år forventes det, at det nye lån er fuldt ud afdraget. Selskabet er underlagt hvile-i-sig-selv princippet, hvorfor indtægter og udgifter skal balancere over tid. Endvidere er Greve Spildevand A/S lovreguleret i forhold til takstudvikling, dvs. indtjening i selskabet er underlagt regulering i forhold til hvad selskabet må opkræve i vandafledningstakst og udgiftsniveauet er reguleret i forhold til krav om effektivisering. I langtidsbudgettet opkræver Greve Spildevand A/S under de indtægtsrammer, der er givet, hvorfor selskabet ikke er regulatorisk og økonomisk udfordret. De regulatoriske rammer for taksterne ligger over de taster, der er fastsat af bestyrelsen for Greve Spildevand A/S. Sammenlignet med andre kommuner ligger vandafledningstaksten i Greve i den lave ende. Greve Spildevand A/S er organiseret som et aktieselskab og hermed underlagt skærpede regler i selskabsloven. Det fremgår af regnskab 2020, at revisor ikke har bemærkninger til årsregnskabet. Til at vurdere hvilken garantiprovisionssats der skal opkræves, kan EU kommissionens tabel over garantiprovisionssatser i forhold til betalingsevne benyttes jf. bilag 2, afsnit 3.3. Administrationens anbefaling På baggrund af de nævnte forhold under risici ved Greve Spildevand A/S anbefales det at imødekomme anmodning om garantistillelse fra Greve Spildevand A/S. Det er administrationens vurdering, at Greve Spildevand A/S har en meget stærk betalingsevne jf. den højeste kvalitet i henhold til EU kommissionens tabel. Det anbefales, at der jævnfører EU kommissionens tabel opkræves 0,4 % i garantiprovision (bilag 2, afsnit 3.3). Herudover anbefales det, at der opkræves en engangsprovision på 7.000 kroner. Lovgrundlag Lånebekendtgørelsen. Økonomiske konsekvenser En lånegaranti indeholder en risiko for, at kommunen pålægges et økonomisk tab. Såfremt låntager misligholder sine forpligtelser, kan långiver rette det fulde krav mod kommunen, som vil være forpligtet til at indfri det garanterede beløb. Ved at påtage sig en risiko med en garantistillelse på 41 mio. kr. vil Greve Kommune modtage en indtægt, der opkræves i form af garantiprovision fra Greve Spildevand A/S. Det giver en indtægt i 2022 på cirka 89.000 kr. inklusiv engangsprovision på 7.000 og cirka 148.000 årligt fra for 2023, der hvert år reduceres i forhold til restgælden. Risikoen for Greve Kommune er meget lav, da et forsyningsselskab altid kan opkræve, hvad selskabet har behov for, også selvom selskabet er underlagt effektivisering. Sagens forløb 21-03-2022 Klima-, Teknik- og Miljøudvalget 1.-4. Anbefales. 28-03-2022 Økonomiudvalget Økonomiudvalget anbefaler overfor byrådet at Klima-, Teknik- og Miljøudvalgets indstilling godkendes. 04-04-2022 Byråd 2022 Beslutning ikke frigivet", "source_path": "data/greve/raw_dagsordener/Økonomiudvalget_2022-03-28T08:00:00+02:00_6272e0db-dc62-4db3-acda-e0b2cf4494f2.json"}
{"document_id": "6272e0db-dc62-4db3-acda-e0b2cf4494f2", "committee": "Økonomiudvalget", "meeting_date": "2022-03-28T08:00:00+02:00", "section_type": "html_fragment", "section_title": "Nye regler fra 1. januar 2022 for modtagere af uddannelseshjælp", "case_number": "22-001237", "agenda_index": 22, "text": "Beslutning Økonomiudvalget anbefaler overfor byrådet at Beskæftigelses- og Erhvervsudvalgets indstilling godkendes. Fremstilling Sagsprocedure Beskæftigelses- og Erhvervsudvalget, Økonomiudvalget og Byrådet. Resume Denne sag handler om nye regler og ændrede proceskrav til beskæftigelsesindsatser for modtagere af uddannelseshjælp som følge af ændret finansiering på området. I sagen skal besluttes hvor vidt der skal ske en reduktion i budgettet til den aktive beskæftigelsesindsats i 2022 og hermed en beslutning om serviceniveau for aktivering af modtagere af uddannelseshjælp. Indstilling Center for Job & Socialservice indstiller, 1. at orienteringen om de nye regler fra 1. januar 2022 i den beskæftigelsesrettede indsats overfor modtagere af uddannelseshjælp tages til efterretning, 2. at der træffes beslutning om en af følgende to handlemuligheder i forhold til implementeringen af de nye regler i Greve Kommune i 2022, a. at praksis omkring tilbud af aktiveringsforløb ændres i overensstemmelse med de nye regler, så der fremadrettet vil gå op til fire måneder mellem hvert aktiveringsforløb, eller b. at den nuværende praksis med op til fire uger mellem hvert aktiveringsforløb fastholdes med henblik på at forhindre en forlængelse af det samlede ydelsesforløb for den enkelte borger. 3. at opgørelsen af de samlede økonomiske konsekvenser i 2022 indarbejdes i budgetopfølgning 2, mens den varige håndtering af lovændringen vil indgå som en del af Direktionens budgetforslag for 2023-26. Sagsbeskrivelse Som led i aftalen om ret til tidlig pension, ”Arne pensionen”, som blev aftalt i oktober 2020 mellem Regeringen, Dansk Folkeparti, Socialistisk Folkeparti og Enhedslisten, at aftalepartierne i 2022 skulle finde finansiering til ”Arne pensionen” på 300 mio. kr., 750 mio. kr. i 2023 og 1,1 mia. kr. i 2024 gennem nytænkning af beskæftigelsesindsatsen. Første delaftale om finansieringen af ”Arne pensionen” blev af aftalepartierne indgået i juni 2021 og vedrører indsatsen overfor modtagere af uddannelseshjælp. For Greve Kommune betyder det umiddelbart en reduktion af budgetgarantien (bloktilskuddet) på 2,9 mio. kr. i 2022 og 3,1 mio. kr. ud i overslagsårene. I det følgende redegøres der for elementerne i aftalen, som blev vedtaget af et flertal i Folketinget (forligspartierne) den 21. december 2021 med virkning fra 1. januar 2022. Færre proceskrav til indsatsen til uddannelseshjælp I de regler der gjaldt før 1. januar 2022 i Lov om en Aktiv Beskæftigelsesindsats skulle modtagere af uddannelseshjælp senest efter fire ugers modtagelse af uddannelseshjælp kontinuerligt være i aktivering, og der måtte højest være fire uger mellem hvert tilbud. Med reglerne fra 1. januar 2022 er dette ændret til at der fremover må være fire måneder mellem hvert tilbud. De nye regler til den aktive indsats ændrer ikke ved kontaktforløbet (samtaler) med de unge. Unge uddannelseshjælpsmodtagere er en sårbar gruppe med boglige svagheder, som oftest er kombineret med komplekse problemstillinger som angst, depression, forbier, ADHD, autisme, skizofreni m.v. Disse unge har brug for en kontinuerlig indsats for at få struktur på hverdagen således, at de på sigt vil være i stand til at påbegynde en uddannelse eller opnå og fastholde et ordinært arbejde. Administrationen vurderer, at såfremt der er fire måneder mellem tilbuddene til de unge, vil det for nogle unge forværre deres sociale og helbredsmæssige situation. Dette kan betyde, at disse unge skal have andre og dyre tilbud, samt medvirke til at forlænge de unges ydelsesforløb. I forhold til det nuværende antal unge vil det for hver måned uddannelseshjælpsmodtagernes ydelsesforløb forlænges, betyde en kommunal netto merudgift på knapt 1,0 mio. kr. Styrket understøttelse af overgang til og gennemførelse af uddannelse Uddannelseshjælpsmodtagere, der påbegynder en uddannelse, har fra 1. januar 2022 ret til en mentor der kan understøtte, at den unge fastholdes i uddannelse. Retten til mentor gælder i op til seks måneder efter uddannelsesstart med mulighed for forlængelse. Herudover er det mellem aftalepartierne aftalt, at jobcentrene forpligtiges til at reagere på beskeder om risiko for frafald for uddannelsesinstitutionerne de første seks måneder efter studiestart. De kan herefter tage stilling til, om relevante fastholdelsesinitiativer skal iværksættes. Hvad angår de unges ret til mentor i forbindelse med uddannelsesstart, praktiseres dette i vid udstrækning i dag, enten ved tildeling af mentor eller for de unge der har været i ungesporet i Jobcentrets Aktive Tilbud (JAT) tilbydes efterværn (kontaktperson), eller den unges rådgiver tilbyder fortsat opfølgning af den unge uagtet, at den unge ikke længere modtager uddannelseshjælp fra Ungecentret. Ny ret til selvfunden virksomhedspraktik og løntilskud for uddannelseshjælpsmodtagere Retten til selvfunden virksomhedspraktik og løntilskud, som i dag gælder for modtagere af dagpenge, kontanthjælp samt overgangsydelse udenfor introduktionsprogrammet, udvides til også at omfatte uddannelseshjælpsmodtagere. Åbenlyst uddannelsesparate er ikke omfattet af retten, da de ved ydelsesstart modtager et uddannelsespålæg om at påbegynde uddannelse hurtigst muligt, og indtil påbegyndelse af uddannelse modtager tilbud i form af nytteindsats. Lovgrundlag Lov om Aktiv Beskæftigelsesindsats. Økonomiske konsekvenser Ændringen af at der højst må være fire uger mellem hvert tilbud, til nu fire måneder mellem hvert tilbud, forventer staten vil give et mindreforbrug til aktivering af uddannelseshjælpsmodtagere med 345,6 mio. kr. i 2022 og 373,4 mio. kr. i 2023 og ud i overslagsårene. Denne mindreudgift betyder en reduktion i kommunernes finansiering af det budgetgaranterede områder (bloktilskuddet). For Greve Kommune betyder det en reduktion i bloktilskuddet på 2,9 mio. kr. i 2022 og 3,1 mio. kr. i 2023 og ud i overslagsårene. Det er administrations vurdering, at efterlevelsen af de nye regler om op til fire måneder mellem tilbud risikerer at forlænge de unges ydelsesforløb, og for hver måned ydelsesforløbene forlænges, vil det betyde knap 1,0 mio. kr. netto mere om måneden i udgifter til uddannelseshjælp. Herudover skønner administrationen også, at nogle unge vil have brug for andre og dyrere tilbud, hvis der ikke er en løbende kontinuitet med højest 4 uger mellem tilbud. Administration vurderer, at det kan være vanskeligt at realisere besparelsen ved efterlevelse af de nye regler, og dermed frigøre de 2,9 mio. kr. i 2022 og 3,1 mio. kr. i 2023 og frem, som staten forudsætter, men at det potentielt vil kunne medføre en netto merudgift for kommunen. Administrationen anbefaler at byrådet beslutter den fremadrettet praksis. Der forventes på nuværende tidspunkt et mindreforbrug i forhold til budgettet på den aktive beskæftigelsesindsats også korrigeret for de 2,9 mio. kr., der skal frigøres som følge af regelændringen og det reducerede bloktilskud. Mindreforbruget skyldes dog primært et stort fald i ydelsesmodtagere i 2. halvår af 2021, som sandsynligvis vil medføre en stor negativ midtvejsregulering af bloktilskuddet til hele beskæftigelsesområdet i forbindelse med den kommende økonomiaftale til juni mellem KL og regeringen. Fastholdelsen af den nuværende praksis vil derfor potentielt medføre et pres på økonomien i 2022. De samlede økonomiske konsekvenser i 2022 og frem kendes ikke på nuværende tidspunkt, og derfor indstiller administrationen, at der i nærværende sag alene træffes beslutning om håndteringen af de nye regler i indeværende år, mens den varige håndtering vil indgå som en del af Direktionens budgetforslag for 2023-26, der præsenteres 10. august 2022. De økonomiske konsekvenser i 2022 vil indgå som en del af Budgetopfølgning 2. Sagens forløb 14-03-2022 Beskæftigelses- og Erhvervsudvalget 2022 1: Orienteringen blev taget til efterretning. 2: Anbefaler punkt 2.a med bemærkning om, at udvalget ønsker en orientering om udviklingen hvert 1⁄2 år. 3: Anbefales. 28-03-2022 Økonomiudvalget Økonomiudvalget anbefaler overfor byrådet at Beskæftigelses- og Erhvervsudvalgets indstilling godkendes. 04-04-2022 Byråd 2022 Beslutning ikke frigivet", "source_path": "data/greve/raw_dagsordener/Økonomiudvalget_2022-03-28T08:00:00+02:00_6272e0db-dc62-4db3-acda-e0b2cf4494f2.json"}
{"document_id": "6272e0db-dc62-4db3-acda-e0b2cf4494f2", "committee": "Økonomiudvalget", "meeting_date": "2022-03-28T08:00:00+02:00", "section_type": "html_fragment", "section_title": "Kvalitetsrapport 2020/21 for Greve Kommunes almenskoler og for specialtilbud", "case_number": "20-072352K", "agenda_index": 23, "text": "Beslutning Økonomiudvalget anbefaler overfor byrådet at Skole-, Børne- og Ungeudvalgets indstilling godkendes. Fremstilling Sagsprocedure Skole-, Børne- og Ungeudvalget, Økonomiudvalget og Byrådet. Resume Kvalitetsrapporten for skoleåret 2020/21 har fokus på to hovedpunkter; dels a t undersøge, hvordan det går med elevernes trivsel. Dels at rapportere om det samlede skolevæsens opmærksomhed på, hvordan vi bidrager til, at unge fortsætter i ungdomsuddannelse efter 9. eller 10. klasse. Som konsekvens af COVID-19, er kommunerne ifølge lovgivningen givet en række frihedsgrader, blandt andet i forhold til kvalitetsrapporten, der således er anderledes i forhold til tidligere. Indstilling Center for Dagtilbud & Skoler indstiller, at kvalitetsrapport 2020/21 for almenområdet og for specialklasserækker og -skoler godkendes. Sagsbeskrivelse Denne kvalitetsrapport handler om skoleåret 2020/21, som var et meget anderledes skoleår, hvor COVID-19 betød nedlukning og fjernundervisning på almenområdet og særlige retningslinjer for alle. Som konsekvens af COVID-19, er kommunerne ifølge lovgivningen givet en række frihedsgrader, blandt andet i forhold til kvalitetsrapporten. Der er givet frihed til ikke at udfærdige en kvalitetsrapport, men i Greve Kommune er rapporten fastholdt med et særligt fokus på to hovedpunkter: At undersøge, hvordan det går med elevernes trivsel baseret på elevernes egne svar fra den nationale trivselsmåling. At rapportere om det samlede skolevæsens opmærksomhed på, hvordan vi bidrager til, at unge fortsætter i ungdomsuddannelse efter 9. eller 10. klasse. Kvalitetsrapporten består af to dele; en rapport om almenområdet og en om specialtilbud i Greve Kommune, jf. bilag 1. Elevernes trivsel Almenområdet Eleverne på almenområdet var hjemsendt fra 9. december 2020 med gradvis tilbagevenden fra den 8. februar 2021 for 0.-4. klasse, mens 5.-10. klasse vendte tilbage fra den 22. marts og i en overgang med fysisk fremmøde i 50 % af tiden. Hverdagen med fortsatte restriktioner varede et godt stykke ind i foråret. I Greve Kommune såvel som på landsplan ses der i den nationale trivselsmåling ikke på kort sigt konsekvenser af COVID-19, der giver anledning til særlige opmærksomhedspunkter. Tallene viser den samlede trivsel i Greve Kommune og dækker over individuelle forskelle skoler og elever imellem. Gennem en lang periode med restriktioner og periodevise nedlukninger, har der generelt i samfundet været stort fokus på børn og unges trivsel. Derfor følger den enkelte skole nøje op på om der lokalt ses resultater, der giver anledning til nye indsatser med målsætningen om at arbejde for en høj trivsel for alle elever. På kommunalt niveau har vi for 0.-3. klasse fortsat opmærksomhed på \"elever, der føler sig alene\" og \"elever, der oplever at blive drillet så de bliver kede af det\". Arbejdet med fællesskaber er af stor vigtighed, hvilket der arbejdes på i såvel skole som fritidsregi og i overgange, særligt fra dagtilbud til skole. En god skolestart er grundlæggende for gode sociale og faglige fællesskaber - fællesskaber, der senere i skolelivet er afgørende for elevernes udvikling, deltagelsesmuligheder og mestringskompetencer i deres videre liv. Specialklasserækker og -skoler Eleverne på specialområdet var ikke hjemsendt under COVID-19, men var påvirkede af uvisheden og alvoren omkring pandemien og udbredt smitte, ligesom de, der kunne, indgik i ugentlige anti-gentest på skolerne fra februar 2021. Vurderingen af elevernes trivsel baserer sig i høj grad på kvalitative indikatorer og observationer. Det centrale i trivselsarbejdet er at styrke elevernes deltagelse i fællesskaber og den enkelte elevs egen oplevelse af mestring. Aktiviteterne er tilpasset den enkelte elev med fokus på social træning. Overgang til ungdomsuddannelse Udgangspunktet for skolevæsenet er at bidrage til, at hver enkelt ung kommer godt videre efter folkeskolen. En ungdomsuddannelse eller et individuelt tilrettelagt forløb for øger sandsynligheden for, at et ungt menneske bevarer drømme om, hvad eget liv kan bringe, får fodfæste på arbejdsmarkedet og bliver selvforsørgende. Almenområdet Andelen af de elever, der kommer videre i ungdomsuddannelse efter endt 9. eller efter 10. klasse er faldet for begge grupper. Som kommune ligger vi tæt på, men lidt under landsgennemsnittet (under 1 %-point). Vi er optaget af at få vendt udviklingen, sådan at en større andel kommer videre i ungdomsuddannelse direkte efter, at de har afsluttet grundskolen. Specialklasserækker og -skoler Elever fra specialtilbud fortsætter typisk i individuelt tilrettelagte forløb eller i forberedende aktiviteter, der har til formål at lede frem til en ungdomsuddannelse. De store forskelle, der er på elevgruppens forudsætninger, kommer blandt andet til udtryk ved, at enkelte elever går op til alle prøver, mens andre elever afslutter grundskolen uden at aflægge prøver. Udvikling gennem dialog og opfølgning Center for Dagtilbud & Skoler drøfter resultaterne fra kvalitetsrapporten med ledelsen på hver skole og specialklasserække. Center for Børn & Familier har tilsvarende drøftelser med specialskolerne. Her etableres et fælles fokus på specialklasserækkens og skolens styrker og udfordringer med afsæt i den enkelte kvalitetsrapport og ud fra emner udvalgt af ledelsen. Lovgrundlag Folkeskolelovens §40a, LBK nr. 1887 af 01/10/2021. Bekendtgørelse nr. 1350 af 22/06/202 om håndtering af faglige udfordringer hos elever i folkeskolen i forbindelse med foranstaltninger mod covid-19 i skoleåret. Økonomiske konsekvenser Sagen har ingen økonomiske konsekvenser Kommunikation Kvalitetsrapporten for Greve Kommune offentliggøres på kommunens hjemmeside. Sagens forløb 15-03-2022 Skole-, Børne- og Ungeudvalget 2022 Anbefales 28-03-2022 Økonomiudvalget Økonomiudvalget anbefaler overfor byrådet at Skole-, Børne- og Ungeudvalgets indstilling godkendes. 04-04-2022 Byråd 2022 Beslutning ikke frigivet", "source_path": "data/greve/raw_dagsordener/Økonomiudvalget_2022-03-28T08:00:00+02:00_6272e0db-dc62-4db3-acda-e0b2cf4494f2.json"}
{"document_id": "6272e0db-dc62-4db3-acda-e0b2cf4494f2", "committee": "Økonomiudvalget", "meeting_date": "2022-03-28T08:00:00+02:00", "section_type": "html_fragment", "section_title": "Huskeliste og orientering fra administrationen", "case_number": "21-013713", "agenda_index": 24, "text": "Beslutning Orienteringerne blev taget til efterretning. Yderligere orienterede administrationen om at der vil blive booket ekstraordinære møder inden byrådsmødet i april. Orienteringen blev taget til efterretning. Fremstilling Sagsprocedure Økonomiudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil den blive vedlagt som bilag. Indstilling Center for Politik, Organisation & Borgerbetjening indstiller, at eventuelle orienteringer tages til efterretning. Sagsbeskrivelse Administrationen orienterer om følgende: - Folkemøde 2022. - Flagdag. Sagens forløb 28-03-2022 Økonomiudvalget Orienteringerne blev taget til efterretning. Yderligere orienterede administrationen om at der vil blive booket ekstraordinære møder inden byrådsmødet i april. Orienteringen blev taget til efterretning.", "source_path": "data/greve/raw_dagsordener/Økonomiudvalget_2022-03-28T08:00:00+02:00_6272e0db-dc62-4db3-acda-e0b2cf4494f2.json"}
{"document_id": "6272e0db-dc62-4db3-acda-e0b2cf4494f2", "committee": "Økonomiudvalget", "meeting_date": "2022-03-28T08:00:00+02:00", "section_type": "html_fragment", "section_title": "Orientering fra borgmesteren/gensidig orientering", "case_number": "21-014440", "agenda_index": 25, "text": "Beslutning Borgmesteren orienterede om møde om fjernvarme med Klima-, Energi- og Forsyningsministeren. Orienteringen blev taget til efterretning. Fremstilling Sagsprocedure Økonomiudvalget. Resume Borgmesteren og udvalgets medlemmer orienterer om eventuelle aktuelle emner. Indstilling Center for Politik, Organisation & Borgerbetjening indstiller at eventuelle orienteringer tages til efterretning. Sagsbeskrivelse Borgmesteren orienterer om: Sagens forløb 28-03-2022 Økonomiudvalget Borgmesteren orienterede om møde om fjernvarme med Klima-, Energi- og Forsyningsministeren. Orienteringen blev taget til efterretning.", "source_path": "data/greve/raw_dagsordener/Økonomiudvalget_2022-03-28T08:00:00+02:00_6272e0db-dc62-4db3-acda-e0b2cf4494f2.json"}
{"document_id": "6272e0db-dc62-4db3-acda-e0b2cf4494f2", "committee": "Økonomiudvalget", "meeting_date": "2022-03-28T08:00:00+02:00", "section_type": "html_fragment", "section_title": "Underskriftsark", "case_number": "21-014501", "agenda_index": 26, "text": "Fremstilling Sagsprocedure Økonomiudvalget. Resume Underskriftsark. Sagens forløb 28-03-2022 Økonomiudvalget", "source_path": "data/greve/raw_dagsordener/Økonomiudvalget_2022-03-28T08:00:00+02:00_6272e0db-dc62-4db3-acda-e0b2cf4494f2.json"}
