{"document_id": "fc7334f9-aceb-42b3-aa35-639e28efc66f", "committee": "Skole-, Børne- og Ungeudvalget", "meeting_date": "2025-01-07T08:15:00+01:00", "section_type": "html_fragment", "section_title": "Godkendelse af dagsorden", "case_number": "", "agenda_index": 0, "text": "Beslutning Godkendt. Afbud: Marc Genning Fremstilling Sagsprocedure Skole-, Børne- og Ungeudvalget. Resume Godkendelse af dagsorden. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Skole-, Børne- og Ungeudvalget_2025-01-07T08:15:00+01:00_fc7334f9-aceb-42b3-aa35-639e28efc66f.json"}
{"document_id": "fc7334f9-aceb-42b3-aa35-639e28efc66f", "committee": "Skole-, Børne- og Ungeudvalget", "meeting_date": "2025-01-07T08:15:00+01:00", "section_type": "html_fragment", "section_title": "Drøftelse af topmødeerklæring i forbindelse med Børne- og Ungetopmøde", "case_number": "24-012714", "agenda_index": 1, "text": "Beslutning Formanden satte følgende tilbagemelding til KL til afstemning; Udvalget drøftede sagen og ønsker følgende tilbagemelding fremsendt til Kommunernes Landsforening (KL); Udvalget bakker op om topmødeerklæringens ordlyd med følgende bemærkninger; Udviklingen i eksklusionsprocenten i Folkeskolen har igennem mange år været stigende på landsplan. I 2018 lå eksklusionsprocenten nationalt på ca. 5,3% til nu at være over 6,5%. Såfremt denne udvikling skal vendes, er det nødvendigt, at KL arbejder for at tilvejebringe de nødvendige midler til forebyggelse på det samlede børne- og ungeområde således, at dagtilbud og folkeskolen kan komme til at kunne mere for flere. Udviklingen betyder, at hver 4. krone i Folkeskolen i dag går til specialundervisning. I Greve Kommune anerkender vi Folkeskolens kvalitetsprogram som medvirkende til at skabe bedre forudsætninger for at lykkes. Samtidig konstateres det, at økonomien til at lave en folkeskole der kan mere for flere i vidt omfang ligger i at omfordele midler. Skal vi lykkedes med at dagtilbud og folkeskole kan mere for flere kræver det, at Regeringen for alvor prioriterer forebyggelse med nye penge. Udvalget forventer, at KL arbejder for at tilvejebringe midler, der kan understøtte topmødeerklæringen. Linda Heegaard (F), Anne-Marie Lyduch (V), Claus Jensen (V) stemte for. Tina Rotbøll (A) stemte imod med en mindretalsbemærkning: ”Der er mange fine ord i Topmødeerklæringen, men den meget lidt konkret, såvel som man ikke anviser finansiering. Derudover er der bekymring for, at børn med særlige behov kommer yderligere i klemme, da præmissen, som er dikteret, i forhold til denne målgruppe ikke nødvendigvis stemmer overens med forskning og konkret praksis samt tager sit afsæt i at nedbringe økonomien på specialiserede tilbud. Af ovenstående årsager opleves erklæringen ikke som værende gensidigt forpligtende, hvilket ville have være ønskværdigt\". Afbud: Marc Genning Fremstilling Sagsprocedure Skole-, Børne- og Ungeudvalget. Resume I denne sag skal der træffes beslutning om en tilbagemelding til KL i relation til et udsendt udkast til topmødeerklæring i forbindelse med Børne- og Ungetopmødet, som finder sted den 30. og 31. januar 2025. Indstilling Administrationen indstiller, at udvalget drøfter udkastet til topmødeerklæringen og træffer beslutning om, hvilken tilbagemelding administrationen skal give til KL. Sagsbeskrivelse Alle udvalgsformænd i Danmark har den 27. november modtaget en mail fra KL ́s Børne- og Undervisningsudvalg (vedlagt sagen som bilag 1), hvor der til mailen er vedlagt et udkast til topmødeerklæring (vedlagt sagen som bilag 2). Af mailen fremgår det blandt andet at der i mange kommuner er et øget fokus på at ændre måden, skolerne arbejder på, så skolen kan mere for flere. Endvidere fremgår det, at skolen skal være parat til de mangfoldige børn, der kommer, herunder også børn med særlige behov. Udvalget skriver, at det er en dagsorden som har været programsat på de seneste Børne- og Ungetopmøder og at der for at fastholde budskaberne er lagt op til en fælles kommunal topmødeerklæring i forbindelse med Børne- og Ungetopmødet den 30. og 31. januar 2025. Af henvendelsen fremgår det at KL ́s Børne- og Undervisningsudvalg inviterer de kommunale børne- og ungeudvalg til at drøfte udkastet på et udvalgsmøde og tage ejerskab over indholdet. Endvidere skrives der, at drøftelserne kan tage udgangspunkt i følgende spørgsmål; Har udkastet til topmødeerklæring det rette fokus og indhold i forhold til at rammesætte, hvordan man lokalt kan arbejde med sigtelinjerne både politisk og praktisk? Hvordan kan topmødeerklæringen være afsæt for det lokale arbejde med at skabe stærkere almene tilbud, der kan mere for flere? Der lægges i henvendelsen op til, at udvalgenes drøftelser meldes tilbage til KL senest den 24. januar 2025. Lovgrundlag Folkeskoleloven og Bekendtgørelse om folkeskolens specialundervisning og anden specialpædagogisk bistand. Økonomiske konsekvenser Sagen har ingen økonomiske konsekvenser for Greve Kommune. Høring Sagen er sendt i høring, eventuelt høringssvar fra Handicaprådet vil foreligge på mødet. Kommunikation Administrationen fremsender udvalgets kommentarer til KL indenfor tidsfristen.", "source_path": "data/greve/raw_dagsordener/Skole-, Børne- og Ungeudvalget_2025-01-07T08:15:00+01:00_fc7334f9-aceb-42b3-aa35-639e28efc66f.json"}
{"document_id": "fc7334f9-aceb-42b3-aa35-639e28efc66f", "committee": "Skole-, Børne- og Ungeudvalget", "meeting_date": "2025-01-07T08:15:00+01:00", "section_type": "html_fragment", "section_title": "Reformspor - Læring og trivsel for alle børn og unge", "case_number": "24-013141", "agenda_index": 2, "text": "Beslutning Godkendt med bemærkning om, at udvalget ønsker at følgegruppen under projektet ”sammen om skolen” suppleres med en medarbejderrepræsentant fra hver skole. Derudover ønsker udvalget en sag om ansøgning til deltagelse i forsøg med onlineundervisning. Sagen ønskes på udvalgets møde i marts måned 2025. Tina Rotbøll (A) undlod at tage stilling. Afbud: Marc Genning Fremstilling Sagsprocedure Skole-, Børne- og Ungeudvalget. Resume Byrådet blev temamødet den 11. december 2024 orienteret om den lange række af reformspor, der er under implementering. I denne sag udfoldes reformsporet på børne- og ungeområdet. I sagen orienteres udvalget om den overordnede styring af reformimplementeringen. Jf. budgetforliget for 2025-28 skal der på skoleområdet ske en sammenkobling af Folkeskolens Kvalitetsprogram og budgetforligsparternes ønske om at skabe involvering og lokalt råderum i form af projektet ”Sammen om skolen i Greve”. I sagen orienteres udvalget således om organiseringen af Sammen om skolen i Greve og udvalget skal godkende den samlede organisering af reformsporet og den konkrete organisering af Sammen om Skolen i Greve. Indstilling Administrationen indstiller, at organiseringen af programmet for organisering af reformsporet og Sammen om skolen i Greve godkendes som beskrevet i sagen. Sagsbeskrivelse Både lokalt og nationalt er der en række forskellige tiltag på børne- og ungeområdet, som har betydning for styringen af det samlede område over de kommende år. Alle dele af de forskellige udviklingstiltag foreslås håndteret under programmet ”Læring og trivsel for alle børn og unge” Lokale beslutninger I Greve Kommune er der politisk vedtaget tre indsatser, som har stor betydning for styring og ledelse af børne- og ungeområdet de kommende år. Greve Kommunes Børne- og Ungepolitik Specialpædagogisk analyse med i alt 17 anbefalinger Fælleskommunalt Børne- og Ungesyn Derudover er det, som en del af vedtagelsen af budget 2025-2028, besluttet, at der skal arbejdes med en række elementer på folkeskoleområdet. Det skal ske under overskriften ”Sammen om skolen i Greve”. Nationale beslutninger På nationalt plan er det særligt Barnets Lov, som har haft delvis virkning pr. 1. januar 2024, og Aftale om Folkeskolens Kvalitetsprogram – frihed og fordybelse, der kræver særlig opmærksomhed. Barnets Lov er en gennemgribende lovændring, som betyder en række nye rettigheder til borgerne, og som samtidig stiller en række nye og/eller ændrede krav til kommunerne. Arbejdet med ændringerne er godt i gang og det kan med fordel tænkes ind i sammenhæng med de øvrige initiativer på Børne- og Ungeområdet. Aftale om Folkeskolens Kvalitetsprogram er en bred aftale, som under tre overskrifter indeholder i alt 33 forskellige indsatser, der skal udfoldes over de kommende fire år. Børne- og Undervisningsministeriet skriver følgende om aftalen: ”Aftalen sætter folkeskolen mere fri, så den kan tilpasses lokale behov og vilkår og tilbyde et stærkt fagligt og socialt fællesskab med plads til alle og med høj kvalitet i undervisningen. Aftalen sikrer dertil bedre sammenhæng mellem teoretisk og praktisk undervisning med bedre muligheder for fordybelse og variation. Der er tale om en omfattende aftale med 33 initiativer, som har stor betydning for kommunernes og skolernes arbejde og planlægning”. Det er administrationens vurdering, at Folkeskolens Kvalitetsprogram og Barnets Lov ligger godt i tråd med de lokalpolitiske beslutninger der er truffet i Greve Kommune. Organisering i Greve Kommune Samlet set er det et omfangsrigt forandringsprogram, som med det mange forskellige elementer kræver en formaliseret styring. Det foreslås med denne sag at ske i egentlig programorganisering. Programmet er skitseret i bilag 1 til sagen. Programorganiseringen skal sikre, at flere formål opfyldes på samme tid. Dels skal organiseringen sikre, at der er hold om hver indsats for sig, og dels skal organiseringen sikre, at der sker en relevant koordinering og skabes sammen på tværs af de enkelte indsatser og projekter i organisationen. Organiseringen kæder indsatserne Sammen om skolen i Greve, den specialpædagogiske analyse, Barnets Lov og Børne- og Ungepolitikken sammen i én samlet organisering og med tydeligt selvstændige implementeringsspor hver for sig. Organiseringen af den specialpædagogiske analyse har været iværksat igennem længere tid med en administrative styregruppe og en følgegruppe bestående af de faglige organisationer. Det er besluttet politisk, at indsatser alene kan iværksættes af Skole, Børne- og Ungeudvalget. Organiseringen af implementeringen af Barnets Lov er forankret i Center for Børn og Familier, koordineres ledelsesmæssigt i tæt samspil med Center for Dagtilbud og Skoler og Center for Job og Socialservice. Skole-, Børne- og Udvalget orienteres løbende om fremdriften og der fremlægges løbende sager med implementering af de enkelte spor i Barnets Lov. Endelig er Børne- og Ungepolitikken under implementering med bredt ansvar og bred involvering. Der fremlægges løbende sager om status til Skole-, Børne- og Ungeudvalget. Det er således administrationens vurdering, at det alene er Sammen om skolen i Greve der fordrer en beslutning om organisering og indhold, herunder Folkeskolens Kvalitetsprogram – de øvrige spor i reformprogrammet er under implementering. Sammen om Skolen i Greve Kommune I bilag 2 til sagen vedlagt et forslag til organisering af Sammen om skolen i Greve. Projektsporet foreslås organiseret i en politisk styregruppe ved Skole-, Børne- og Ungeudvalget. Herudover foreslås det at der nedsættes en administrativ styregruppe og en følgegruppe bestående af skolebestyrelsesformændene og de faglige organisationer. Indholdssporet foreslås delt op i projektspor med følgende elementer; Kompetenceudvikling For skolebestyrelser Roller og ansvar i en politisk styret organisation Folkeskoleloven og specialundervisningsbekendtgørelsen Kommunaløkonomi Budgetrammer- og muligheder Skoleledelse Roller og ansvar i en politisk styret organisation Krydspres i dagligdagen God økonomistyring Forandringsledelse Faglige organisationer Roller og ansvar i en politisk styret organisation Med og modspil i dagligdagen Indflydelse og ansvar Kommunaløkonomi Folkeskolens Kvalitetsprogram Juniormesterlærerordning Faglokaler Flere bøger Skolens timebank Lempede bindinger i fælles mål Forsøg med online undervisning Den pædagogiske indsatsplan Øget lokalt råderum Optimal ressourceudnyttelse Uhensigtsmæssige bindinger Samspil med teknisk service Velfærdsborgersamlingens anbefalinger Vi skal give større frihed og medansvar til velfærd Digitale løsninger men ikke for enhver pris Større samarbejde på tværs af kommuner Bedre indsats for tidlig udredning Brug af frivillighedsbank Mere frit valg Velfungerende IT Tidshorisont Det er administrationens vurdering, at der er tale om en programorganisering, som skal strække sig over flere år. Derfor foreslås det, at alle elementer i programmet som minimum løber i 2025 og 2026. I efteråret 2026 fremlægges der en evalueringssag, hvor det skal besluttes, hvordan programmet videre skal fortsætte Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag .", "source_path": "data/greve/raw_dagsordener/Skole-, Børne- og Ungeudvalget_2025-01-07T08:15:00+01:00_fc7334f9-aceb-42b3-aa35-639e28efc66f.json"}
{"document_id": "fc7334f9-aceb-42b3-aa35-639e28efc66f", "committee": "Skole-, Børne- og Ungeudvalget", "meeting_date": "2025-01-07T08:15:00+01:00", "section_type": "html_fragment", "section_title": "Specialpædagogisk analyse - Prioriterede indsatser 2025", "case_number": "24-012547", "agenda_index": 3, "text": "Beslutning Godkendt med bemærkning om at udvalget ønsker, at der i genoptagelsen af sagen efter endt høring, prioriteres midler til at videreføre KaMiBe. Udvalget ønsker desuden, at Handicaprådet også høres i sagen. Afbud: Marc Genning Fremstilling Sagsprocedure Skole-, Børne- og Ungeudvalget. Resume I sagen fremlægges forslag til videreførelse af igangværende indsatser og igangsættelse af tre nye indsatser for 2025, som understøtter implementering af anbefalingerne fra den specialpædagogiske analyse. Der har været nedsat tre arbejdsgrupper med medarbejderrepræsentation valgt af de faglige organisationer med henblik på at komme med forslag til en ramme for implementering af et mere praksisnært PPR, kompetenceudviklingsstrategi på børne- og ungeområdet samt tidlig opsporing og kvalitet på dagtilbudsområdet. I sagen afrapporterer arbejdsgrupperne og det foreslås at sende sagen i høring blandt dagtilbudsbestyrelser, skolebestyrelser og MED-systemet inden udvalget træffer endelig beslutning i sagen. Af sagen fremgår endvidere forslag til prioritering af den budgetafsatte økonomiske ramme på 5 mio. i 2025 til implementering af anbefalingerne. Indstilling Administrationen indstiller, at sagen sendes i høring i dagtilbudsbestyrelser, skolebestyrelser og i MED-systemet. Sagsbeskrivelse Baggrund Byrådet besluttede i 2023 at igangsætte arbejdet med i alt 17 anbefalinger på det specialpædagogiske område. Indsatserne er en udløber af den specialpædagogiske analyse, som blev foretaget i Greve i 2022-2023. Analysen går på tværs af alle fagområder på børne- og ungeområdet, og anviser med de 17 anbefalinger en samlet udviklingsretning. Implementeringen af indsatser under hver af de 17 anbefalinger igangsættes efter politisk godkendelse. På udvalgets møde den 21. november 2023 besluttede udvalget at igangsætte en række anbefalinger i 2024. De besluttede anbefalinger til implementering i 2024 var; Et fælles børne- og ungesyn Model for før-visitation Ny mødestruktur for det centrale visitationsudvalg Inkluderende dagbehandling Mellemformer, herunder etablering af co-teaching spor Tidlig opsporingsmodel En ny økonomisk styringsmodel Investering i fysiske rammer med etablering af en læringsmiljøpulje Administrationen har arbejdet med implementeringen og der har løbende været afrapporteret til udvalget om fremdriften. Udvalget har endvidere peget på følgende tre anbefalinger til implementering i 2025: Et mere praksisnært PPR Kompetencestrategi for børne- og ungeområdet Tidlig opsporing og kvalitet på dagtilbudsområdet De foreløbige erfaringer fra implementeringen peger på, at det er væsentligt at inddrage medarbejderne i implementeringsopgaven - både på strategisk og operationelt niveau. Derfor har der været nedsat tre arbejdsgrupper, hvor de faglige organisationer har udpeget medarbejderrepræsentanter. På udvalgets møde den 19. november 2024 behandlede udvalget en sag om status på arbejdsgruppernes arbejde, hvor medarbejderrepræsentanter og ledere deltog i behandlingen af sagen. Med denne sag fremlægges arbejdsgruppernes endelige anbefalinger inden for hver af de tre områder. Arbejdsgruppernes anbefalinger i relation til de nye indsatser i 2025 Der har været nedsat arbejdsgrupper som har haft til formål, at rammesætte indsatserne i relation til; Et mere praksisnært PPR Kompetencestrategi for børne- og ungeområdet Tidlig opsporing og kvalitet på dagtilbudsområdet Arbejdsgrupperne har været ledet af administrative chefer og besat med medlemmer udpeget af de faglige organisationer. Til sagen er vedlagt tre bilag med forslag til beskrivelser af hver af de tre områder. Nedenfor følger en kort udfoldelse heraf. For yderligere uddybning henvises til sagens bilag. Kompetencestrategi for børne- og ungeområdet Formålet med kompetencestrategien er at holde fokus på den løbende uddannelse af ledere og medarbejdere og understøtte fokus på og arbejde med kerneopgaven. Strategien sætter ligeledes rammen for, hvordan prioritering og udmøntning af kompetenceudvikling skal ske i praksis. Det strategiske afsæt er Greve Kommunes børne- og ungepolitik samt børne- og ungesyn, der samlet set sætter retningen for, hvad vi ønsker for børn og unge og hvordan vi tilgår arbejdet med børn, unge og deres familier. Til at understøtte dette arbejde foreslås en række principper: Kompetenceudvikling skal understøtte kerneopgaven Kompetenceudvikling skal prioriteres både i tid og rum Kompetenceudvikling skal være tværgående Kompetenceudvikling skal ske på såvel ledelsesniveau som medarbejderniveau Der foreslås ligeledes pejlemærker, som er de kompetencer, der vurderes at være grundlæggende for at understøtte udviklingsretningen på børne- og ungeområdet. Relationskompetence Mentalisering Ressourceorienteret tilgang Supervision I kompetencestrategien er der desuden fokus på, at alle institutioner på børne- og ungeområdet tager stilling til, hvordan de bedst udvikler og opretholder et tilstrækkeligt kompetenceniveau. Derfor igangsættes en proces, hvor hver arbejdsplads udarbejder en lokal kompetenceplan. I bilag 1 beskrives principper og pejlemærker for indsatsen. Tidlig opsporing og kvalitet i dagtilbud Formålet med tidlig opsporing og forebyggende indsats er, at sætte ind overfor børn i udfordringer så tidligt som muligt, og dette sker bedst gennem en struktureret og systematisk tilgang. Understøttes barnets udvikling tidligt i livet, er der større sandsynlighed for at dets livsbane ændrer sig. Når man taler tidlig opsporing, gælder det alle børn i alle aldre. Så snart der opleves en ændring i adfærd og opførsel, skal fagprofessionelle sætte ind for at hjælpe og understøtte barnet med pædagogiske indsatser og vi dermed forebygge mere indgribende indsatser. I dagtilbud vil denne tidlige opsporing foregå gennem observationer af børnene og udarbejdelse af Sprogtrappen/Udviklingstrappen, som er et redskab i Rambølls Hjernen/hjertet. I bilag 2 beskrives principper og pejlemærker for indsatsen – herunder hvordan der arbejdes med Sprogtrappen/Udviklingstrappen, som opsporingsmodel. Der er lavet en 2-årig implementeringsplan, hvor alle kommunale og selvejende dagtilbud vil være deltagende. Et mere praksisnært PPR Formålet med det praksisnære PPR er i endnu højere grad at kvalificere den pædagogiske praksis omkring børn og i dagtilbud og skoler. Det praksisnære PPR tager udgangspunkt i det nyligt politisk vedtagne børne- og ungesyn, som blandt andet tager udgangspunkt i at: Børn skal forstås relationelt og i kontekst De professionelle om barnet skal møde barnet med en mentaliserende tilgang og altid øve sig på at se bagom adfærd Der skal altid være et blik for barnets ressourcer og udviklingsmuligheder I bilag 3 beskrives principper og pejlemærker for, hvad medarbejdere i dagtilbud og skoler kan forvente af PPR i forhold til at være tættere på praksis. Der er nedsat tværfaglige teams på alle almenskoler og alle specialskoletilbud og iværksat fast mødekadence på skolernes egne ressourcecentre og skolens ledelse. Det er allerede aftalt mellem PPR og almenskolerne, at skolens ledelse og PPRs ledelse holder jævnlige møder for at understøtte den ny bevægelse bedst muligt. Efter at PPR er blevet kompetenceudviklet i denne tilgang, vil der blevet afholdt temamøder på samtlige skoler med henblik på et fælles sprog i det kommende samarbejde. PPR vil gerne gå i retning af en løsningsfokuseret tilgang til dette, der understøtter den ressourceorienterede tilgang i Greve Kommunes fælles børne- og ungesyn. Efter at PPR er blevet kompetenceudviklet i denne tilgang, vil der blevet afholdt temamøder på samtlige skoler med henblik på et fælles sprog i det kommende samarbejde. Økonomisk prioritering i 2025 Der er afsat 5 mio. til implementering af indsatser i 2025. Nedenfor følger administrationens anbefalinger til, hvordan midlerne kan disponeres. Disponeringen skal ses i lyset af allerede iværksatte initiativer i 2024, som bør videreføres i 2025 samt økonomi til iværksættelse af de nye indsatser i 2025. Allerede iværksatte initiativer, som også skal finansieres i 2025; Inkluderende dagbehandling 1,2 mio. Co-teaching på Krogårdskolen 0,3 mio. Finansiering af de tre nye initiativer i 2025; Tidlig opsporing og kvalitet på dagtilbudsområdet 1,1 mio. Et mere praksisnært PPR 0,4 mio. Kompetencestrategi på børne- og ungeområdet 2,0 mio. Lige som der med denne sag anvises finansiering af videreførte indsatser fra 2024 til 2025 er det administrationens forventning, at der også er behov for at investere yderligere i kompetencestrategi på børne- og ungeområdet og tidlig opsporing og kvalitet på dagtilbudsområdet i 2026. Den i sagen foreslåede finansiering er således alene for 2025. Der er budgetlagt med yderligere 5 mio. til understøttelse af implementering af anbefalingerne i 2026 og det administrationens forventning at der forelægges evalueringssager af allerede besluttede indsatser ultimo 2025 og at prioritering af videreførelser af indsatserne sker primo 2026. Lovgrundlag Folkeskoleloven, dagtilbudsloven og specialundervisningsbekendtgørelsen. Økonomiske konsekvenser Sagen forventes ikke at have økonomiske konsekvenser, da midlerne er afsat i vedtagne budget for 2025. Høring Handicaprådet er høringsberettiget i sagen. Herudover anbefales det, at sagen sendes i efterfølgende høring i dagtilbudsbestyrelser, skolebestyrelser og i MED-systemet. Tidsplan Såfremt udvalget følger administrationens anbefalinger om at sende sagen i høring blandt dagtilbudsbestyrelser, skolebestyrelser og i MED-systemet, vil sagen blive genoptaget til behandling og beslutning på udvalgets møde den 4. februar 2025.", "source_path": "data/greve/raw_dagsordener/Skole-, Børne- og Ungeudvalget_2025-01-07T08:15:00+01:00_fc7334f9-aceb-42b3-aa35-639e28efc66f.json"}
{"document_id": "fc7334f9-aceb-42b3-aa35-639e28efc66f", "committee": "Skole-, Børne- og Ungeudvalget", "meeting_date": "2025-01-07T08:15:00+01:00", "section_type": "html_fragment", "section_title": "Reformspor - Ramme for at indføre juniormesterlære for 8.-9. årgang fra skoleåret 2025/26", "case_number": "24-012408", "agenda_index": 4, "text": "Beslutning 1. Godkendt. Afbud: Marc Genning Fremstilling Sagsprocedure Skole-, Børne- og Ungeudvalget og Beskæftigelses- og Erhvervsudvalget. Resume Alle kommuner skal tilbyde Juniormesterlære til elever i 8. - 9. klasse fra 1. august 2025. Med sagen godkender udvalget en ramme for Juniormesterlæreordning i Greve Kommune. Sagen beskriver ordningen, som indgår i Kvalitetsprogram for Folkeskolen, der vedtages af Folketinget i december 2024. Indstilling Administrationen indstiller, at Skole-, Børne- og Ungeudvalget godkender rammen for at udvikle juniormesterlære i Greve Kommune og at Beskæftigelses- og Erhvervsudvalget tager sagen til efterretning. Sagsbeskrivelse Fra skoleåret 2025/26 skal kommunerne udbyde ny ordning med juniormesterlære på 8.-9. årgang. Juniormesterlære er et af mange forslag i Folkeskolens kvalitetsprogram, som forventes vedtaget i Folketinget i december 2024. Formål Formålet med Juniormesterlære er at tilbyde mere varierede undervisningsforløb, hvor elever har mulighed for at vælge en alternativ afslutning på folkeskolen med et mere praktisk sigte. Der er i udformningen af ordningen lagt vægt på, at der skal være en vis fleksibilitet i forhold til kommunernes adgang til at planlægge tilbuddet efter lokale hensyn. Målgruppe Juniormesterlæreordningen skal være et tilbud til alle elever i 8. og 9. klasse og dermed ikke en visitationsordning. Det indebærer, at den kommunale ungeindsats vil få en særlig vejledningsforpligtelse over for elever i 7. klasse, som overvejer at påbegynde juniormesterlæreordningen fra 8. klasse. Eleven træffer sammen med forældrene beslutning om at deltage i juniormesterlæreordningen. Eleven har krav på at kunne vælge ordningen i samråd med forældre (som skal give samtykke). I de tilfælde, hvor eleven er startet, men ikke ønsker at fortsætte i en juniormesterlæreordning, skal eleven tilbydes undervisning efter de almindelige regler efter Folkeskoleloven. Reduceret fagrække – undervisning 3 dage om ugen Undervisning i juniormesterlæreordningen skal som minimum omfatte fagene dansk og matematik. Skolens leder kan beslutte at give eleverne i juniormesterlæreordningen undervisning i andre fag. Af lovbemærkningerne fremgår det, at kommunerne i videst muligt omfang anbefales at undervise i engelsk og fysik/kemi, der er vigtige fag, når eleven fortsætter i erhvervsuddannelse og anden ungdomsuddannelse. Praktik eller praktiske undervisningsforløb 2 dage om ugen Eleven er i praktik i en virksomhed eller følger praktiske undervisningsforløb i indtil to femtedele af undervisningstiden, svarende til to hele dage i alt i to skoleår. Elever, der ikke opnår en praktikplads skal af kommunen tilbydes praktisk undervisning, som kan foregå på en erhvervsskole, en FGU eller en ungdomsskole. Aftaler om praktik Eleven og elevens forældre indgår en praktikaftale med den virksomhed, som skal være elevens praktiksted. Praktikken vurderes og godkendes af en leder på skolen. Kommunen indgår en aftale med uddannelsesinstitutioner uden for den kommunale forvaltning, som tilbyder praktiske undervisningsforløb. Afslutning på juniormesterlære Ved afslutningen efter 9. klassetrin skal eleven: a) Gennemføre prøve i henholdsvis dansk og matematik med mindst 2,0 i karakter i begge fag for at bestå b) Gennemføre en afsluttende evalueringssamtale med praktikstedet / det praksisfaglige undervisningssted. Folkeskolens afgangseksamen med juniormesterlære giver adgang til erhvervsuddannelsernes (eud) grundforløb. Adgang til andre ungdomsuddannelser vil kræve optagelsesprøve/samtale. Omfang og ordning i Greve Kommune Der er nedsat en arbejdsgruppe bestående af udskolingsledere, Ungecenter, ErhvervsCenter og med tovhold i Center for Dagtilbud & Skoler. Arbejdsgruppen anslår, at der det første år kan forventes 15-20 elever i Juniormesterlæreordningen. Antagelsen beror på nogen usikkerhed, idet forældre - i modsætning til skolens anbefaling - kan ønske at deres barn forbliver i afslutter den ordinære folkeskole. Omvendt kan opstå øget interesse for ordningen hen over sommeren 2025, som kendskab til ordningen breder sig og derved tiltrække flere elever, end antaget. Undervisning tre dage om ugen i folkeskolens fag, får en god sammenhæng når fagrækken består af dansk, matematik, engelsk og fysik/kemi, som anbefalet i lovforslaget. Det ved vi fra forsøg i udvalgte kommuner de seneste år. Beslutning om organisering i Greve Kommune Beslutning om juniormesterlæreordningen i Greve Kommune til opstart 1. august 2025 er en ramme som grundlag for administrationen, der i samarbejde med involverede samarbejdspartnere arbejder ud fra. Det omfatter: Virksomheder, der vil tilbyde praktikforløb to dage om ugen i to skoleår (september – juli) Aftale om praksisfaglig undervisning (for elever, der ikke finder en praktikplads), Organisering af undervisning i folkeskolefag tre dage om ugen med afsluttende prøve i dansk og matematik Ungecenterets vejledningsopgave Grundskoler i kommunen, der har elever til ordningen Administrationen udvikler det konkrete tilbud om juniormesterlære på baggrund af udvalgets godkendelse. ErhvervsCentret vil i marts og april 2025 bidrage som brobygger mellem skolerne og virksomheder i Greve Kommune i forhold til at tage elever i juniormesterlære. Det vil ske på baggrund af ErhvervsCentrets kendskab til virksomheder, der kunne være interesseret i tage elever i juniornesterlære samt informationsaktiviteter på ErhvervsCentrets kommunikationsplatforme til virksomhederne i kommunen. Der vil være et ressourcetræk i Ungecenteret, ErhvervsCentret og Center for Dagtilbud & Skoler for at udvikle, indgår aftaler med virksomheder og uddannelsesinstitutioner, samt vejlede elever om ordningen. Lovgrundlag Loven forventes vedtaget i december 2024. Juniormesterlære indgår i lovforslag om Folkeskolens kvalitetsprogram, \"Forslag til lov om ændring af lov om folkeskolen, lov om erhvervsuddannelser og forskellige andre love. (Folkeskolens kvalitetsprogram m.v.)\". Bekendtgørelse om juniormesterlære forventes ifølge Børne- og Undervisningsministeriet til april 2025. Økonomiske konsekvenser I lovforslaget om folkeskolens kvalitetsprogram, som forventes vedtaget i december 2024, kompenseres kommunerne med 63,0 mio. kr. i 2025, med en stigning til 529,0 mio. kr. fra 2030 og frem. Greve Kommunes andel af dette beløb forventes at udgøre cirka 4,6 mio. kr. ved fuld implementering. For initiativet juniormesterlære vil kommunerne under et få en kompensation på 80,0 mio. kr. i 2025, stigende til 190,0 mio. kr. fra 2030 og frem. Greve Kommunes andel af denne kompensation forventes at udgøre omkring 1,6 mio. kr. ved fuld implementering. Der tages forbehold for, at den økonomiske kompensation forhandles mellem regeringen og KL i 2025. Greve Kommunes andel skal finansiere udgifter til praksisfaglig undervisning ved eud-Køge eller FGU. Udgifterne til ordningen er ikke klarlagt endnu, og følger i første kvartal af 2025. Der følger derudover udgifter til tre dages undervisning i folkeskolens fag, med ramme af timer til fuld tid for at opsøge og støtte elever de dage, de er i praktik, samt udgifter til øget vejledning. Den endelige økonomi til undervisning og vejledning estimeres også i første kvartal af 2025. Høring Sagen sendes i høring i Handicaprådet. Tidsplan Juniormesterlære skal starte for kommende 8. klasses elever fra august 2025. Skoleåret efter, i 2026/27 fortsætter de elever i juniormesterlære i 9. klasse og et nyt hold starter i 8. klasse. Elever på 7. årgang får introduktion til forløbet fra midt i maj 2025 og efterhånden som aftaler med virksomheder er på plads frem mod elevens skift til Juniormesterlærer. Når den politiske godkendelse foreligger, præsenterer ErhvervsCentret virksomheder for ordningen. Det foregår fra marts 2025 i et samarbejde med Center for Dagtilbud og Skoler. Administrationen aftaler fra april 2025, hvor mange elever, der skal tilbydes praksisfaglig undervisning på en erhvervsskole eller tilsvarende. Sagens forløb 06/01/2025 Beskæftigelses- og Erhvervsudvalget 2. Sagen blev taget til efterretning med bemærkning om, at udvalget ønsker at følge antallet af unge i ordningen.", "source_path": "data/greve/raw_dagsordener/Skole-, Børne- og Ungeudvalget_2025-01-07T08:15:00+01:00_fc7334f9-aceb-42b3-aa35-639e28efc66f.json"}
{"document_id": "fc7334f9-aceb-42b3-aa35-639e28efc66f", "committee": "Skole-, Børne- og Ungeudvalget", "meeting_date": "2025-01-07T08:15:00+01:00", "section_type": "html_fragment", "section_title": "Ny fordelingsmodel - ressourcer til specialundervisning", "case_number": "24-013102", "agenda_index": 5, "text": "Beslutning Udvalget godkendte, at sagen sendes i høring med bemærkning om, at udvalget ønsker en særlig opmærksomhed på grundbeløbets størrelse og fordelingen af grundforløbet. Afbud: Marc Genning Fremstilling Sagsprocedure Skole-, Børne- og Ungeudvalget. Resume I Greve Kommune er der behov for at indføre en ny budgetfordelingsmodel for midler til specialundervisning. Den nye model skal sikre, at midlerne fordeles efter en nøgle, der giver ens og rimelige vilkår på tværs af skolerne i kommunen og er båret af objektive kriterier. Den nye model skal fordele et samlet budget på ca. 64 mio. kr. fra 2025. Der har i løbet af 2024 været afholdt en række møder mellem udvalget, skolebestyrelsesformændene og de faglige organisationer – lige som der også har været afholdt en række møder hvor administration, skolebestyrelsesformænd og de faglige organisationer har drøftet mulige modeller. Administrationen foreslår at sagen sendes i høring hos skolebestyrelserne og de faglige organisationer. Indstilling Administrationen indstiller, at det godkendes, at sagen sendes i høring hos relevante parter. Sagsbeskrivelse Ny budgetfordelingsmodel Etablering af en ny budgetfordelingsmodel er et af de anbefalede punkter i den specialpædagogiske analyse. Målet er, at fordelingsmodellen skal spille sammen med de øvrige anbefalede indsatser, der har som formål at give flest mulige elever mulighed for deltagelse i, eller tættest muligt på, almenundervisningen. Modellen skal fordele budgettet til specialundervisning på 47,978 mio. kr., som med få undtagelser er en pris- og lønreguleret fremskrivning af budgettet, som det blev fastlagt i 2012. Hertil kommer den politisk vedtagne forøgelse af budgettet på 14,4 mio. kr., som er blevet tilført området ved vedtagelsen af budget 2025-28. Det samlede budget for 2025 og frem udgør knap 64 mio. kr. Der har undervejs i processen været arbejdet med tre typer af ny budgetfordelingsmodel: En central model, hvor alle ressourcer og beslutninger ligger hos et centralt udvalg En decentral model, hvor alle ressourcer efter en forudbestemt fordelingsnøgle er fordelt til skolerne og hvor der i vid udstrækning træffes lokal beslutning om anvendelsen En hybrid model, hvor de vigtigste elementer fra begge modeller er indeholdt 1. En central model Her træffer et centralt udvalg afgørelse om, hvilke elever, der skal henvises til specialundervisning (indsatser på minimum 12 ugentlige lektioner) i enten et segregeret tilbud (i en af kommunens specialrækker eller specialskole) eller på egen skole. Den centrale pulje omfatter hele budgettet til finansiering af pladser i specialtilbud, og omkostninger til de besluttede indsatser betales fra denne pulje. Pr. januar 2025 er udgiften til køb af pladser i alt på ca. 50 mio. kr. ud at det samlede budget på 64 mio. kr. De resterende ressourcer på ca. 14 mio. kr. tilføres skolerne til brug for støtteindsatser på skolen til lokal beslutning efter en fastsat fordelingsnøgle. 2. En decentral pulje Her fordeles den samlede pulje blandt skolerne efter en fastsat fordelingsnøgle. Skolerne afholder herefter selv alle omkostninger til henvisninger til specialundervisning samt lokalt besluttede indsatser. 3. En hybridmodel Her finansieres en andel af de til en hver tid givne henvisninger til segregerede tilbud af en central pulje, og resten af det samlede budget fordeles efter en fastsatte fordelingsnøgle. For alle tre modeller gælder, at jo mindre en del af det samlede budget, der fordeles til betaling for segregering af elever, jo flere midler vil der være til fordeling mellem skolerne til lokale beslutninger og forebyggelse. Fordelingsnøglen I alle tre modeller er der en fordelingsnøgle, der fordeler ressourcer, der ikke er fordelt fra centralt hold. Fordelingsnøglen skal håndtere de objektive forskelle mellem skolerne, når det handler om at forudsige omfanget af henvisninger til specialundervisning. I denne sammenhæng vil henholdsvis Skolernes rammevilkår (socioøkonomiske vilkår) Antal elever i skoledistriktet have afgørende indflydelse på sandsynligheden for, at en elev på en skole bliver henvist til specialundervisning. Rammevilkåret En skoles rammevilkår er i denne sammenhæng et udtryk for de socioøkonomiske vilkår, der gælder for skolens elever. Først og fremmest forhold vedr. enten mor eller fars baggrund i relation til f.eks. uddannelsesniveau, beskæftigelse og indkomst, samt forhold vedr. eleven i forhold til f.eks. alder ved skolestart, placering i søskendeflokken og fødselsvægt. Forskningen viser, at jo stærkere den socioøkonomiske baggrund er, jo færre børn bliver segregeret til specialundervisning. Skoledistriktets størrelse Inden for et socioøkonomisk set relativt ensartet område som f.eks. Greve Kommune vil det gælde, at jo større et skoledistrikt er, jo flere børn fra skoledistriktet vil blive segregeret i løbet af skoletiden. Derfor er både antal elever i skoledistriktet og skolernes rammevilkår en del af en fordelingsnøgle. Bestemmelse af de to parametre, rammevilkår og antal elever. Antal elever i skoledistriktet er nemt at sætte et tal på, i og med at man blot tæller eleverne. Det er imidlertid ikke så let at sætte et entydigt tal på skolernes rammevilkår. Til denne opgave bruger administrationen data fra Danmarks Statistik, der viser en fordeling af i alt seks socioøkonomiske parametre på alle elever. Disse tabeller er summeret på en måde, som gør det umuligt at føre resultater tilbage til konkrete elever. På baggrund af disse tabeller kan man knytte et tal for rammevilkåret til hver skole, der gør det muligt at bruge det til en objektiv fordeling af ressourcer. Fordelingsfunktionen Der er nu to tal – to parametre – der hver især statistisk set kan være med til at beskrive, hvor stor en andel af eleverne i et skoledistrikt, der bliver henvist til specialundervisning. Begge parametre har indflydelse. Ved at fastsætte hvor stor en del af ressourcerne, der skal fordeles efter elevtallet, og hvor stor en del, der skal fordeles efter rammevilkåret, er der fastlagt en fordelingsfunktion, der kan bruges til at fordele beløb på en sådan måde, at man kan formode, at ressourcer flyttes hen, hvor der objektivt set vil være størst behov. Fordelingsfunktionen i praksis I den centrale model vil fordelingsfunktionen blive brugt til at fordele de ressourcer, der er tilbage i puljen efter, at der er udtaget penge svarende til afregningsprisen for de besluttede segregeringer. I den decentrale model vil fordelingsfunktionen blive brugt til at fordele alle ressourcer i budgettet mellem skolerne. Herefter afholder hver skole de nødvendige omkostninger til de besluttede segregeringer og beslutter lokale indsatser for det resterende beløb. I hybridmodellen bestemmes først hvor stor en del af skolens omkostninger til segregering, der skal betales centralt, hvor efter resten fordeles med fordelingsfunktionen til skolerne til lokale indsatser efter egen beslutning. Yderlige parameter til fordeling: grundtildeling pr. skole Som et sidste element i fordelingsnøglen er der lagt en grundtildeling ind, dvs. et beløb der er lige stort for alle skoler. Denne fordeling afspejler, at der på alle skoler er omkostninger, der ikke er - eller kun er svagt afhængig - af skolens/skoledistriktets størrelse. Det er omkostninger forebyggende indsatser, som alle skoler har. Det kan eksempelvis være udgifter til skolens ressourcecenter, til inklusionsvejledere eller andre lignende indsatser. Jf. intentionerne i budgetforliget for 2025-28 om øget decentralt råderum foreslår administrationen, at det er op til den enkelte skole at beslutte anvendelsen af grundtildelingen. Administrationens forslag til model På baggrund af den løbende dialog med skolebestyrelsesformændene og de faglige organisationer foreslår administrationen, at der besluttes en hybridmodel med en fast grundtildeling til hver skole. I hybridmodellen foreslås det, at 75 % af skolernes årlige udgifter til køb af pladser i specialklasserækker eller specialskoler dækkes af en central pulje. De resterende 25 % lægges ud på skolerne, og den enkelte skole skal så dække udgifterne til yderligere segregering og specialundervisning på egene skole af midlerne. I modellen har administrationen foreslået en fordeling af antal elever og rammevilkår på henholdsvis 80 % og 20 %. Derudover foreslås det, at alle skoler gives en grundtildeling på 1 mio. kr. årligt til at dække basisudgifter til forebyggende indsatser. Lovgrundlag Folkeskolelovens § 3, stk. 2 og § 3 a pålægger kommunalbestyrelsen at sørge for specialundervisning og anden specialpædagogisk bistand til elever, hvis udvikling kræver særlig hensyntagen eller støtte. Folkeskoleloven fastsætter ikke konkrete rammer for tildeling af ressourcer til området. Økonomiske konsekvenser Der er i budget 2025-28 afsat ca. 64 mio. kr. til specialundervisning. Den nye budgetmodel indeholder en ændret fordeling af det eksisterende budget inkl. fordeling af 14,4 mio. kr., der er tilført med vedtagelsen af budget 2025-28. Vedtagelsen af en ny budgetfordelingsmodel giver således ikke anledning til yderligere omkostninger, end hvad der allerede er besluttet ved vedtagelsen af budget 2025-28. Høring Sagen vil blive givet i høring hos skolebestyrelser, faglige organisationer og CenterMED i perioden 8. - 22. januar 2025. Tidsplan Efter høringsperioden vil sagen blive behandlet i Skole-, Børne- og Ungeudvalget på møde den 4. februar 2025. Beregning og fordeling af budgetter til skolerne vil ske medio/ultimo februar 2025.", "source_path": "data/greve/raw_dagsordener/Skole-, Børne- og Ungeudvalget_2025-01-07T08:15:00+01:00_fc7334f9-aceb-42b3-aa35-639e28efc66f.json"}
{"document_id": "fc7334f9-aceb-42b3-aa35-639e28efc66f", "committee": "Skole-, Børne- og Ungeudvalget", "meeting_date": "2025-01-07T08:15:00+01:00", "section_type": "html_fragment", "section_title": "Budgetopfølgning 3 (2024) - Skole-, Børne- og Ungeudvalget", "case_number": "23-013406", "agenda_index": 6, "text": "Beslutning Orienteringen blev taget til efterretning. Afbud: Marc Genning Fremstilling Sagsprocedure Skole-, Børne- og Ungeudvalget. Resume I denne sag orienteres fagudvalget om indholdet i budgetopfølgning 3 2024 inden for eget udvalgsområde. Budgetopfølgning 3 2024 blev behandlet i Byrådet den 11. december 2024 (pkt. 14). Indstilling Administrationen indstiller, at sagen tages til efterretning. Sagsbeskrivelse Denne sag skal ses i sammenhæng med den samlede budgetopfølgning 3 2024, som er udarbejdet pr. 30. september 2024 og er behandlet i Byrådet den 11. december 2024. Det korrigerede budget for Skole-, Børne- og Ungeudvalget var pr. 30. oktober 2024 på 1.012,4 mio. kr., hvoraf 1.012,4 mio. kr. ligger inden for servicerammen. Afvigelser på udvalgets område gennemgås nedenfor. Områder under Skole-, Børne- og Ungeudvalget Inden for udvalgets område forventes et samlet merforbrug på 45,0 mio. kr. (indenfor og udenfor servicerammen). Drift inden for servicerammen Indenfor servicerammen på drift forventes merudgifter på 54,0 mio. kr. De væsentligste afvigelser er følgende: Forebyggende foranstaltninger og anbringelser af børn og unge: 38,7 mio. kr. forventet samlet merforbrug på det specialiserede børneområde indenfor servicerammen. Herudover forventes merindtægter på særligt dyre enkeltsager på -8,7 mio. kr., som ligger udenfor servicerammen. Der forventes samlet merforbrug på området på 30,0 mio. kr. Daginstitutionsområdet: 3,9 mio. kr. forventet samlet merforbrug, der primært skyldes øgede udgifter på tilskud til privat pasning af børn, samt mindreudgifter på dagplejen, og ændring i forventningerne til børnetal i dagtilbud. Skoleområdet: 1 0,0 mio. kr. forventet samlet merforbrug. Stigningen skyldes primært en merudgift på 6,9 mio. kr. på mellemkommunale betalinger for skoler og SFO'er. Herudover er der en yderligere stigning i almenskolernes udgifter til finansiering af køb af specialundervisningstilbud eksternt på 2,2 mio. kr. PPR: 4,2 mio. kr. forventet merforbrug vedr. behandlingsmæssige fripladstilskud samt stigning i antal af børn, der modtager specialundervisning. Drift udenfor servicerammen Udenfor servicerammen er en merindtægt på refusioner for særligt dyre enkeltsager på -8,7 mio. kr. og mindreforbrug på forsørgelsesudgifter til elever på FGU på -0,3 mio. kr. Fordrevne fra Ukraine Budgetopfølgning 3 viser, at der forventes en samlet merudgift vedrørende fordrevne fra Ukraine på 5,3 mio. kr. Heraf er 8,6 mio. kr. indenfor servicerammen og -3,3 mio. kr. er udenfor servicerammen. Greve Kommune er kompenseret med -7,7 mio. kr. (DUT ifm. ØA25), som i budgetopfølgning 2 blev placeret på en central konto til udmøntning til områderne i budgetopfølgning 3. På Skole-, Børne- og Ungeudvalgets område udmøntes kompensation på det samlede merforbrug på 3,3 mio. kr. Merforbruget vedrører primært modtageklasser og øgede personaleomkostninger. Alle enkeltafvigelser inden for udvalgets område kan ses i bilag 1. Desuden vedlægges bilag 3a-3d med opfølgning på de udarbejdede handleplaner på udvalgets område, der blev forelagt udvalget d. 14. marts 2024 punkt 3. Aktivitetstal på det børnesociale område Af bilag 2 fremgår aktivitetstal på det børnesociale område. Disse aktivitetstal fremlægges sammen med budgetopfølgningerne og gennemgås på mødet. Økonomiske konsekvenser Sagen har ingen selvstændige økonomiske konsekvenser. Bevillinger blev givet ifm. bevillingssagen til budgetopfølgning 3, som blev behandlet af Byrådet den 11. december 2024. Høring Der er ikke høringspligt i denne sag .", "source_path": "data/greve/raw_dagsordener/Skole-, Børne- og Ungeudvalget_2025-01-07T08:15:00+01:00_fc7334f9-aceb-42b3-aa35-639e28efc66f.json"}
{"document_id": "fc7334f9-aceb-42b3-aa35-639e28efc66f", "committee": "Skole-, Børne- og Ungeudvalget", "meeting_date": "2025-01-07T08:15:00+01:00", "section_type": "html_fragment", "section_title": "Lukket: Henvendelser til formanden", "case_number": "", "agenda_index": 7, "text": "Orienteringen blev taget til efterretning. Afbud: Marc Genning", "source_path": "data/greve/raw_dagsordener/Skole-, Børne- og Ungeudvalget_2025-01-07T08:15:00+01:00_fc7334f9-aceb-42b3-aa35-639e28efc66f.json"}
{"document_id": "fc7334f9-aceb-42b3-aa35-639e28efc66f", "committee": "Skole-, Børne- og Ungeudvalget", "meeting_date": "2025-01-07T08:15:00+01:00", "section_type": "html_fragment", "section_title": "Orientering fra formanden og gensidig orientering", "case_number": "", "agenda_index": 8, "text": "Beslutning Orienteringen blev taget til efterretning idet udvalget ønsker et udkast til orientering til forældre i dagtilbud og skoler om kommunens Børne- og Ungesyn. Afbud: Marc Genning Fremstilling Sagsprocedure Skole- og Børne- og Ungeudvalget. Resume Udvalgsformanden og udvalgets medlemmer orienterer om aktuelle emner. Indstilling Administrationen indstiller, at orienteringer tages til efterretning. Sagsbeskrivelse Formanden orienterer om: - Opfølgning på drøftelse af formidling af Greve Kommunes Børne- og Ungesyn.", "source_path": "data/greve/raw_dagsordener/Skole-, Børne- og Ungeudvalget_2025-01-07T08:15:00+01:00_fc7334f9-aceb-42b3-aa35-639e28efc66f.json"}
{"document_id": "fc7334f9-aceb-42b3-aa35-639e28efc66f", "committee": "Skole-, Børne- og Ungeudvalget", "meeting_date": "2025-01-07T08:15:00+01:00", "section_type": "html_fragment", "section_title": "Huskeliste og orientering fra administrationen", "case_number": "", "agenda_index": 9, "text": "Beslutning Udvalget ønsker, at der ved fremlæggelse af ansøgninger til læringsmiljøpuljemidlerne for 2025 fremgår anbefalinger fra administrationen. Afbud: Marc Genning Fremstilling Sagsprocedure Skole-, Børne- og Ungeudvalget. Resume Administrationen giver et kort overblik over orienteringspunkter, og hvis der er emner på udvalgets huskeliste, vil de blive vedlagt som bilag. Indstilling Administrationen indstiller, at orienteringen tages til efterretning. Sagsbeskrivelse Administrationen har følgende til orientering: - Læringsmiljøpulje og proces for politisk sag Administrationen har gennemført processen i relation til ansøgninger til læringsmiljøpuljen 2025. Der er budgetlagt med 2 mio. og der er indkommet ansøgninger for 3.463.610 kr. Administrationen fremlægger en sag på februar-mødet med udmøntning af midlerne og ønsker i den forbindelse udvalgets holdning til hvorvidt sagen skal fremlægges med indstillinger eller ej. En kort opsummering af de modtagne ansøgninger er vedlagt punktet som bilag (bilag 1). -Opfølgning på spørgsmål stillet under Byrådets spørgetid den 11. december 2024 Administrationen følger op på spørgsmål om eventuelle ventelister og sagsbehandlingstider. - Orientering om tilsagnsbrev fra Slots- og Kulturstyrelsen vedr. projektet Læsning, inddragelse og fællesskaber for specialspor og elever med læseudfordringer jf. det til sagen vedlagte bilag (bilag 2). - Status på co-teaching på Krogårdskolen. - Dialog med UC Syd vedr. KaMiBe på et fællesmøde med Skole-, Børne- og Ungeudvalget i februar 2025.", "source_path": "data/greve/raw_dagsordener/Skole-, Børne- og Ungeudvalget_2025-01-07T08:15:00+01:00_fc7334f9-aceb-42b3-aa35-639e28efc66f.json"}
{"document_id": "fc7334f9-aceb-42b3-aa35-639e28efc66f", "committee": "Skole-, Børne- og Ungeudvalget", "meeting_date": "2025-01-07T08:15:00+01:00", "section_type": "html_fragment", "section_title": "Skole-, Børne- og Ungeudvalgets møde- og aktivitetskalender 2025", "case_number": "", "agenda_index": 10, "text": "Beslutning Orienteringerne blev taget til efterretning. Afbud: Marc Genning Fremstilling Sagsprocedure Skole-, Børne- og Ungeudvalget. Resume I sagen gives et overblik over Skole-, Børne- og Ungeudvalgets møder og aktiviteter i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Møde- og aktivitetskalenderen til Skole-, Børne- og Ungeudvalget er vedhæftet som bilag.", "source_path": "data/greve/raw_dagsordener/Skole-, Børne- og Ungeudvalget_2025-01-07T08:15:00+01:00_fc7334f9-aceb-42b3-aa35-639e28efc66f.json"}
{"document_id": "fc7334f9-aceb-42b3-aa35-639e28efc66f", "committee": "Skole-, Børne- og Ungeudvalget", "meeting_date": "2025-01-07T08:15:00+01:00", "section_type": "html_fragment", "section_title": "Underskriftsark", "case_number": "", "agenda_index": 11, "text": "Beslutning Afbud: Marc Genning Fremstilling Sagsprocedure Skole-, Børne- og Ungeudvalget. Resume Elektronisk underskriftsark.", "source_path": "data/greve/raw_dagsordener/Skole-, Børne- og Ungeudvalget_2025-01-07T08:15:00+01:00_fc7334f9-aceb-42b3-aa35-639e28efc66f.json"}
