{"document_id": "1cb24351-4367-47de-9d32-1341ee538f35", "committee": "Skole-, Børne- og Ungeudvalget", "meeting_date": "2023-04-25T08:15:00+02:00", "section_type": "html_fragment", "section_title": "Godkendelse af dagsorden", "case_number": "21-014470", "agenda_index": 0, "text": "Beslutning Godkendt. Fremstilling Sagsprocedure Skole,- Børne- og Ungeudvalget. Resume Godkendelse af dagsorden for mødet den 25. april 2023. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Skole-, Børne- og Ungeudvalget_2023-04-25T08:15:00+02:00_1cb24351-4367-47de-9d32-1341ee538f35.json"}
{"document_id": "1cb24351-4367-47de-9d32-1341ee538f35", "committee": "Skole-, Børne- og Ungeudvalget", "meeting_date": "2023-04-25T08:15:00+02:00", "section_type": "html_fragment", "section_title": "Budgetanalyse 9 - Fremlæggelse af katalog over kan- og skal-opgaver", "case_number": "23-004448", "agenda_index": 1, "text": "Beslutning 1. Taget til efterretning 2. Udvalget ønsker en yderligere beskrivelse af følgende områder: - Dagpleje - Tilskud til pasning af egne børn - Den kommunale sundhedstjeneste - Kulturbasen - Kommunale klubtilbud - Forebyggende foranstaltninger Fremstilling Sagsprocedure Skole-, Børne- og Ungeudvalget Resume Administrationen har udarbejdet første version af et katalog over kan- og skal-opgaver på udvalgets område. Kan-skal-kataloget indgår i budgetmaterialet til Budget 2024-27 som budgetanalyse nr. 9, og giver udvalget et overordnet indblik i de lovgivningsmæssige rammer for løsningen af de konkrete opgaver og dermed overblik over, hvor der er et reelt politisk handlerum. Kataloget er tænkt som udgangspunktet for en politisk bestilling af yderligere beskrivelser af specifikke områder til brug i den igangværende budgetproces. Indstilling Administrationen indstiller, at udvalget tager kataloget over kan- og skal-opgaver til efterretning. at udvalget drøfter, hvilke områder der eventuelt ønskes yderligere beskrevet frem mod budgettemamødet den 19. juni 2023. Sagsbeskrivelse Byrådet besluttede på møde den 30. januar 2023, at der som en del af budgetprocessen 2024-27 udarbejdes en budgetanalyse med beskrivelse af kommunale kan- og skal-opgaver, herunder regler for fastsættelse af tilskud og nuancer i forhold til skal-opgaver. Kommissoriet for budgetanalysen er godkendt den 6. marts 2023 og i tråd med dette, har administrationen foreløbigt for hvert fagudvalg udarbejdet et overordnet katalog over de enkelte budgetposter inddelt i tre overordnede kategorier, jf. beskrivelse nedenfor. Kataloget er udarbejdet med henblik på at give overblik, og nogle budgetposter vil derfor omfatte flere forskellige opgaver. Det enkelte fagudvalg har mulighed for at pege på områder, som ønskes yderligere beskrevet med henblik på at identificere politiske handlemuligheder ind i budgetprocessen. Administrationen indstiller, at kataloget tages til efterretning, og at udvalget drøfter, hvilke områder der ønskes yderligere beskrevet. Administrationen vil udarbejde disse beskrivelser med henblik på præsentation til budgettemamødet den 19. juni 2023. Hvis udvalget ønsker uddybende beskrivelser af mange forskellige områder, vil der være behov for at prioritere disse ønsker af hensyn til ressourcetrækket i administrationen. Kategorisering 1. Lovbestemt - Objektive kriterier, ekstern vurdering eller afledt effekt Kategorien indeholder budgetposter, hvor Byrådet reelt ikke har nogen eller alene marginal indflydelse på udgiftsniveauet. Det er f.eks. udgifter til boligsikring, hvor borgerne har et retskrav, hvis de opfylder nogle objektive kriterier. På andre områder beror udgiften på en konkret vurdering fra en ekstern part eksempelvis en privatpraktiserende læge eller det regionale sundhedsvæsen. Endelig kan udgifter og indtægter være en afledt konsekvens af noget andet som f.eks. refusionsindtægter. 2. Lovbestemt - Konkret intern vurdering af behov eller fastlæggelse af serviceniveau Kategorien indeholder lovbestemte ydelser, hvor Byrådet inden for lovgivningens rammer har en reel mulighed for at påvirke udgiftsniveauet. Det drejer sig bl.a. om områder, hvor der foretages en konkret individuel vurdering af den enkelte borgers behov som f.eks. i hjemmeplejen eller på det specialiserede socialområde, men hvor denne vurdering sker med udgangspunkt i nogle politisk fastsatte kvalitetsstandarder. Det kan også dreje sig om områder, hvor serviceniveauet fastsættes mere generelt som f.eks. normeringen og andelen af uddannede pædagoger i dagtilbud og forældrebetalings-andelen af de samlede udgifter. Endelig vil en stor del af kommunens administrative funktioner ligge i denne kategori, idet der er lovkrav om at kommunen f.eks. skal udarbejde et budget, behandle en borgerhenvendelse, sikre korrekt udbetaling af løn til sine medarbejdere mv. 3. Ikke lovbestemt - Fri intern fastlæggelse af serviceniveau Kategorien indeholder ikke lovbestemte ydelser, hvor Byrådet derfor har vide muligheder for selv af fastsætte service- og udgiftsniveau. Dette omfatter bl.a. udgifter til drift af svømmehal, kantinedrift på skoler og rådhuset, strandrensning mv. Lovgrundlag Lov om kommunernes styrelse. Økonomiske konsekvenser Sagen har ingen økonomiske konsekvenser.", "source_path": "data/greve/raw_dagsordener/Skole-, Børne- og Ungeudvalget_2023-04-25T08:15:00+02:00_1cb24351-4367-47de-9d32-1341ee538f35.json"}
{"document_id": "1cb24351-4367-47de-9d32-1341ee538f35", "committee": "Skole-, Børne- og Ungeudvalget", "meeting_date": "2023-04-25T08:15:00+02:00", "section_type": "html_fragment", "section_title": "Beredskabsplan vedr. overgreb på børn og unge i Greve Kommune", "case_number": "23-003976", "agenda_index": 2, "text": "Beslutning 1. – 2. Godkendt Fremstilling Sagsprocedure Skole-, Børne- og Ungeudvalget, Økonomiudvalget og Byrådet Resume Sagen fremlægger beredskabsplan vedr. overgreb på børn og unge i Greve Kommune. Det er lovpligtigt for kommuner at udarbejde en plan til forebyggelse, opsporing og håndtering af sager om overgreb mod børn og unge. Administrationen omorganiserer på baggrund af udvalgenes og Byrådet vedtagelse, koordinationsgruppen til et ambassadør- og videnskorps på daginstitutioner og skoler. Indstilling Administrationen indstiller: at beredskabsplan for overgreb på børn og unge i Greve Kommune godkendes med henblik på udsendelse i høring til alle forældrebestyrelser og MED-organisationen at beredskabsplanen og høringssvar forelægges til endelig godkendelse i august/september 2023 Sagsbeskrivelse Lovpligtigt Kommunalbestyrelser skal udarbejde et beredskab til forebyggelse, tidlig opsporing og behandling af sager om overgreb mod børn og unge. Beredskabet skal udformes skriftligt, vedtages af kommunalbestyrelsen og offentliggøres. Kommunalbestyrelsen skal revidere beredskabet løbende efter behov, dog med maksimalt 4 års interval. Byrådet i Greve Kommune godkendte et revideret beredskab for 4 år siden - den 27. maj 2019, og forelægges derfor et revideret beredskab til godkendelse nu. Socialstyrelsen har vejledt Greve Kommune i udarbejdelsen af det reviderede beredskab, så beredskabet opfylder standarden for beredskaber vedr. overgreb på børn og unge. Hvilke ændringer er der foretaget Der er foretaget følgende ændringer i det nye reviderede beredskab: styrket fokus på forebyggelse og opsporing omorganisering af de understøttende ressourcer med henblik på at styrke beredskabet i forhold til forebyggelse og opsporing tydelighed om lederes og medarbejderes rolle og ansvar i forebyggelses-, opsporings- og håndterings-/handlingsarbejdet tydelighed om Familierådgivningens rolle tydelige retningslinjer for det skriftlige indhold i underretninger Ambassadør- og videnskorps I dag understøttes beredskabet af en koordinationsgruppe, der består af medarbejdere fra PPR, Sundhedsplejerskerne, Familierådgivningen samt Dagtilbud og Skole. Til at understøtte det reviderede beredskab omorganiseres koordinationsgruppen til et ambassadør- og videnskorps. Ambassadør- og videnskorpset skal bestå af en ambassadør i hvert dagtilbud, skole, SFO, klub, specialtilbud, PPR, Sundhedsplejen, Tandplejen og Familierådgivningen. Ambassadørerne er medarbejdere, der har en særlig viden om overgreb, hvordan man forebygger, hvordan man opsporer og hvad der er tegn på overgreb, hvis man har mistanke om at et barn bliver udsat for et overgreb. Ambassadørerne er i kraft af deres særlige indsigt, personer som kollegaer kan opsøge råd og vejledning hos, hvis man er i tvivl om, hvordan man skal håndtere en eventuel mistanke. Høring Det indstilles, at der foretages høring af beredskabet hos forældrebestyrelser i daginstitutioner og skoler, i HovedMED samt berørte område-MED. En høringsproces vil give et godt fundament for implementeringen af beredskabet. Lovgrundlag Lov om social service §19, stk. 4. Økonomiske konsekvenser De nuværende ressourcer der understøtter beredskabet omorganiseres, med det formål at øge den forebyggende og opsporende indsats. Sagen medfører, at der vil være et mindre øget ressourceforbrug i dagtilbud og skoler. Det er målet, at den forebyggende indsats medfører færre ressourcekrævende underretningssager. Tidsplan Høring gennemføres i maj 2023. Sagen forelægges til endelig godkendelse på udvalgsmøder og Økonomiudvalget i august og Byrådet i september 2023. Ambassadørkorpset etableres med opstart umiddelbart herefter. Øvrige forhold Websiden \"Handleguide.dk\" opdateres med den reviderede beredskabsplan, værktøjer og underretningsskemaer.", "source_path": "data/greve/raw_dagsordener/Skole-, Børne- og Ungeudvalget_2023-04-25T08:15:00+02:00_1cb24351-4367-47de-9d32-1341ee538f35.json"}
{"document_id": "1cb24351-4367-47de-9d32-1341ee538f35", "committee": "Skole-, Børne- og Ungeudvalget", "meeting_date": "2023-04-25T08:15:00+02:00", "section_type": "html_fragment", "section_title": "Samarbejdsaftale mellem Karlslunde Idrætsforening og Strandskolen", "case_number": "20-072985K", "agenda_index": 3, "text": "Beslutning Godkendt. Fremstilling Sagsprocedure Skole-, Børne- og Ungeudvalget, Kultur- og Fritidsudvalget, Økonomiudvalget og Byrådet. Resume Sagen beskriver en samarbejdsaftale mellem Greve Kommune og Karlslunde Idrætsforening. Aftalen er vigtig, fordi den skaber rammer og vilkår for det daglige samarbejde mellem Strandskolen og Karlslunde Idrætsforening, som skal bruge begge hallerne. Der bliver nedsat et samarbejdsforum, hvis Byrådet godkender indstillingen. Indstilling Administrationen indstiller at samarbejdsaftalen godkendes og vedlægges som allonge til driftstilskudsaftale mellem Strandskolen og Karlslunde Idrætsforening. Sagsbeskrivelse I forbindelse med forberedelserne til udbygningen af Karlslunde Idrætsforening, som i budgetforhandlingerne 2023-2026 blev udskudt til 2027, er der opstået et behov for at få fastlagt rammer og vilkår for det daglige samarbejde mellem Strandskolen og Karlslunde Idrætsforening. Samarbejdsaftalen får betydning for det nuværende samarbejde om benyttelsen af de eksisterende haller, og for samarbejdet om benyttelsen af den kommende udbygning. Samarbejdsaftalen er skrevet og udarbejdet i enighed mellem Strandskolen og Karlslunde Idrætsforening herunder også Karlslunde Idrætsforenings forretningsudvalg. Samarbejdsaftalen indeholder vilkår for planlægning og fordeling af timer. Der nedsættes et samarbejdsforum bestående af repræsentanter fra Strandskolen og Karlslunde Idrætsforening, der mødes fire gange årligt og varetager planlægning og fordeling af timer, samt drøfter ønskede indsatser. Samarbejdsaftalen indebærer, at idrætsudstyr indkøbes og benyttes af hver part i aftalen, her Strandskolen og Karlslunde Idrætsforening. Parternes idrætsredskaber fjernes efter brug, dog ikke gymnastikafdelingens idrætsredskaber, der forbliver i hallen. Fastmonteret idrætsudstyr kan frit benyttes af begge parter. Ved konflikter i samarbejdet forelægges konfliktens indhold og løsningsforslag for administrationen i Greve Kommune og Forretningsudvalget i Karlslunde Idrætsforening. Disse parter træffer på baggrund af parternes løsningsforslag beslutning om endelig løsning. Har beslutningen indvirkning på forhold som Byrådet har beslutningsansvar for jævnfør Byrådets delegationsplan, forelægges indstilling til løsning for fagudvalg og Byråd, der træffer beslutning. Samarbejdsaftalen fornyes samtidig med fornyelse af Driftstilskudsaftalen for Karlslunde Idrætsforening, der fornyes næste gang i 2025. Lovgrundlag Aftalen om driftstilskud mellem Karlslunde Idrætsforening og Greve Kommune. Økonomiske konsekvenser Samarbejdsaftalen har ingen økonomiske konsekvenser og medfører ikke ændringer i driftstilskuddet til Karlslunde Idrætsforening.", "source_path": "data/greve/raw_dagsordener/Skole-, Børne- og Ungeudvalget_2023-04-25T08:15:00+02:00_1cb24351-4367-47de-9d32-1341ee538f35.json"}
{"document_id": "1cb24351-4367-47de-9d32-1341ee538f35", "committee": "Skole-, Børne- og Ungeudvalget", "meeting_date": "2023-04-25T08:15:00+02:00", "section_type": "html_fragment", "section_title": "Muligheder for fremrykning af udbygning af idrætsfaciliteter ved Karlslunde Idrætscenter", "case_number": "20-072985K", "agenda_index": 4, "text": "Beslutning 2. Sagen blev taget til efterretning. Fremstilling Sagsprocedure Skole-, Børne- og Ungeudvalget, Kultur- og Fritidsudvalget, Klima-, Teknik- og Miljøudvalget, Økonomiudvalget og Byrådet. Resume Med budgetforliget for 2023-2026 besluttede Byrådet at udskyde udbygningen af Karlslunde Idrætsforening. Byrådet besluttede samtidig at der skal fremlægges en sag om mulig fremrykningen af byggeriet frem mod budget 2024-2027. Byrådet skal beslutte om der skal udarbejdes et bruttoanlægsforslag, der kan indgå i forhandlingerne om budget 2024-2027. Indstilling Administrationen indstiller, at Klima-, Teknik- og Miljøudvalget, Økonomiudvalget og Byrådet 1. beslutter, om der skal udarbejdes et bruttoanlægsforslag til budgetforhandlingerne 2024-2027 vedr. fremrykning af udbygning af Karlslunde Idrætsforening Administrationen indstiller til Skole-, Børne- og Ungeudvalget samt Kultur- og Fritidsudvalget, 2. at muligheder for fremrykning af udbygning af Karlslunde Idrætsforening tages til efterretning. Sagsbeskrivelse Det blev i budgetforliget for 2023-2026 besluttet, at udskyde udbygningen af Karlslunde Idrætsforening til 2027. Det blev desuden besluttet, at alternative muligheder for at fremrykke projektet skulle analyseres og fremlægges i forbindelse med budgetforhandlingerne for 2024-2027. Såfremt Byrådet ønsker, at der udarbejdes et bruttoanlægsforslag vedr. udbygningen af Karlslunde Idrætsforening, vurderes der at være to muligheder, der kan indgå i bruttoanlægsforslaget: Karlslunde Idrætsforening opfører idrætsfaciliteterne, som foreningen lånefinansierer med garanti fra Greve Kommune, der modregner beløbet i kommunens låneramme, og/eller deponerer et beløb svarende til lånets hovedstol. Karlslunde Idrætsforening finansierer tilbagebetalingen af lånet via et øget driftstilskud fra Greve Kommune. Det øgede driftstilskud vil belaste kommunens serviceramme. Greve Kommune finansierer anlægget og Byrådet prioriterer det ind i den samlede anlægsportefølje i forbindelse med budgetforhandlingerne 2024-27 Mulighed 1– Karlslunde Idrætsforening lånoptager og opfører idrætsfaciliteter Karlslunde Idrætsforening optager lån til udgiften og opfører idrætsfaciliteterne. Karlslunde Idrætsforening kan ikke opnå momsrefusion, hvorfor den fulde anlægsudgift for Karlslunde Idrætsforening udgør 37,8 mio. kr. På grund af regler om momsrefusion er den samlede anlægsudgift for Karlslunde Idrætsforening 6,4 mio. kr. højere, end hvis Greve Kommunes opfører anlægget. Hvis Karlslunde Idrætsforening skal opføre anlægget, har de stillet krav om, at det årlige driftstilskud fra Greve Kommune øges med et beløb svarende til den årlige ydelse på lånet. Et lån på 37,8 mio. kr., optaget som et 30-årigt lån, giver en årlig ydelse på ca. 2,0 mio. kr., og en samlet ydelse over 30 år på 60,1 mio. kr. Den konkrete ydelse afhænger af det konkrete kurs- og renteniveau på optagelsestidspunktet. Da Greve Kommune kan få refunderet moms både på drift og anlæg, vil nettoudgiften for Greve Kommune til et øget driftstilskud til Karlslunde Idrætsforening årligt være ca. 1,8 mio. kr., og samlet 53,5 mio. kr. over 30 år. Dette skal ses i forhold til lånets hovedstol på 37,8 mio. kr. Den samlede udgift betragtes som en driftsudgift, og påvirker dermed Greve Kommunes serviceramme. Greve Kommune vil skulle stille garanti for lånet og/eller deponere et tilsvarende beløb. Deponerede midler kan ikke disponeres til andre formål, og påvirker kommunens disponible likviditet. De deponerede midler frigives til kommunens kassebeholdning med 1/25 over 25 år. Mulighed 2 –Greve Kommune opfører idrætsfaciliteter I forbindelse med budgetlægningen for Budget 2024-2027 kan Byrådet beslutte at prioritere etableringen af dette anlægsprojekt til fordel for andre anlægsprojekter. Hvis Greve Kommune opfører idrætsfaciliteterne vil det koste 31,4 mio. kr. Såfremt Byrådet beslutter, at der skal arbejdes videre med denne mulighed, udarbejder administrationen et bruttoanlægsforslag, som indgår i budgetforhandlingerne af budget 2024-2027. Såfremt Byrådet beslutter at der skal udarbejdes et bruttoanlægsforslag vil forslaget indeholde begge ovenstående scenarier for byggeriet og valget af scenarie kan således foretages i forbindelse med budgetforhandlingerne. Konsekvenser af de to muligheder for de eksisterende gymnastiksale ved Strandskolen Der er i 2026 afsat 5,1 mio. kr. til renovering eller nedrivning af gymnastiksalene på Strandskolen. Byrådet har i forbindelse med budgetforliget 2023-2026 besluttet, at der ikke skal anvendes midler på forbedring af gymnastiksalene medmindre der foreligger en politisk godkendelse heraf. Såfremt byggeriet af idrætsfaciliteter ikke prioriteres i forbindelse med budgetforhandlingerne, vil administrationen fremlægge en sag om de nødvendige renoveringer af de eksisterende gymnastiksale på Strandskolen. Lovgrundlag Lånebekendtgørelsen Økonomiske konsekvenser Denne sag har ikke direkte økonomiske konsekvenser for Greve Kommune. Hvis Byrådet i forbindelse med budgetforhandlingerne for 2024-2027 træffer beslutning vedr. fremrykning af udbygning af Karlslunde Idrætsforening vil sagen få økonomiske konsekvenser. De økonomiske konsekvenser er: Mulighed 1 – Karlslunde Idrætsforening lånoptager og opfører idrætsfaciliteter Greve Kommune stille garanti for, at Karlslunde Idrætsforening optager et lån på 37,8 mio. kr. En garantistillelse udgør en økonomisk risiko, da långiver kan rette det fulde krav mod Greve Kommune, hvis Karlslunde Idrætsforening misligholder sin låneforpligtelse. Greve Kommunes låneramme nedskrives, og/eller kommunen deponerer et beløb svarende til lånets hovedstol. Derved nedbringes kommunens disponible likviditet. Ved deponering frigives denne med 1/25 årligt over 25 år. Det deponerede beløb kan, så længe det er deponeret, ikke disponeres til andre formål. Den samlede ydelse for et lån på 37,8 mio. kr. vil med det nuværende renteniveau koste 60,1 mio. kr. Ydelserne finansieres af Greve Kommune via et øget driftstilskud på ca. 1,8 mio. kr. til Karlslunde Idrætsforening, indtil lånet er indfriet. Det øgede driftstilskud påvirker servicerammen. Mulighed 2 –Greve Kommune opfører idrætsfaciliteter Greve Kommune afholder anlægsudgiften på 31,4 mio. kr., der indarbejdes i Budget 2024-2027. For at kunne prioritere anlægget indenfor anlægsrammen udskydes eller fjernes andre anlæg i perioden 2024-26. Gymnastiksalene Der er i 2026 afsat 5,1 mio. kr. til renovering eller nedrivning af gymnastiksalene. Disse midler prioriteres i selvstændig sag når der er taget beslutning om videre scenarie for byggeriet af nye idrætsfaciliteter. Kommunikation Karlslunde Idrætsforening orienteres om sagens udfald på førstkommende styregruppemøde.", "source_path": "data/greve/raw_dagsordener/Skole-, Børne- og Ungeudvalget_2023-04-25T08:15:00+02:00_1cb24351-4367-47de-9d32-1341ee538f35.json"}
{"document_id": "1cb24351-4367-47de-9d32-1341ee538f35", "committee": "Skole-, Børne- og Ungeudvalget", "meeting_date": "2023-04-25T08:15:00+02:00", "section_type": "html_fragment", "section_title": "Børne- og Ungepolitik 2023-2026, endelig godkendelse", "case_number": "23-004133", "agenda_index": 5, "text": "Beslutning Godkendt med nedenstående ændring: Side 9: Sætningen: ”Det gør børnene og de unge mindre tilbøjelige til at gennemføre en ungdomsuddannelse...” ønskes ændret til: ”Det mindsker sandsynligheden for, at børnene og de unge med deres skolegang i specialiserede tilbud gennemfører en ungdomsuddannelse Endvidere ønskes afsnittet tilføjet: ” Vi vil arbejde målrettet på at børn/unge i specialiserede tilbud får bedre uddannelses- og jobmuligheder ud fra den enkeltes ressourcer, så overgangen til og mestringen af voksen- og arbejdslivet bliver med bedst mulige forudsætninger. Fremstilling Sagsprocedure Skole-, Børne- og Ungeudvalget, Økonomiudvalget og Byrådet Resume Sagen handler om en endelig godkendelse af Børne- og Ungepolitikken 2023-2026 samt de indkomne høringssvar til politikken. Den nye politik afløser den tidligere Børne- og Ungepolitik og indeholder temaer, som understøtter Greve Kommunes vision: Naturligvis Greve – gennem helhedssyn og fællesskaber. Politikken lægges op til endelig godkendelse i byrådet sammen med de syv andre borgerettede politikker den 15. maj 2023 og vil efter vedtagelsen sætte retning for de næste fire års arbejde på børne- og ungeområdet. Indstilling Administrationen indstiller, at udvalget godkender Børne- og Ungepolitik 2023-2026 med de indarbejdede ændringsforslag. Sagsbeskrivelse Sagen indeholder Børne- og Ungepolitik 2023-2026 til godkendelse. Fagudvalget godkendte 2. udkast af politikken til høring ved udvalgets møde den 7. februar 2023. Høringsproces Politikken blev sendt i høring i: Bestyrelser for alle folkeskoler, privatskoler og specialskoler Forældrebestyrelser i dagtilbud og dagpleje Bestyrelsen for Greve Kulturbase Område/Lokal MED i Center for Dagtilbud og Skoler, Center for Børn og Familier og Center for Job og Social Danske Handicaporganisationer Skolerådet og Børnerådet Der er 18 indkomne høringssvar, som kan læses i deres fulde længde i bilag 3. Nogle høringssvar kommenterer på flere politikker. Hvis det har ført til ændringer, vil dette være nævnt i sagen for den pågældende politik. Høringssvarene kredser overvejende om nedenstående emner: Fokus på ressourcer Der er i størstedelen af høringssvarene et fokus på sammenhæng mellem de gode intentioner og de ressourcer, der skal til for at indfri de ønskede effekter. Der nævnes udfordringer med at give den nødvendige hjælp og støtte til børn og unge i udfordringer, når der samtidig spares på en lang række poster - både direkte på kerneopgaven og indirekte gennem øvrige tilbud til børn og unge. Fokus på at Børne- og Ungepolitikken er for alle I flere høringssvar udtrykkes bekymring for, om børn og unge med special behov glemmes og/eller nedprioriteres. Der nævnes, at indsatsen skal følge barnet, så børn med særlige behov får den indsats, som de har brug for i de rette rammer. Der er ligeledes et fokus på om den udvikling, der beskrives i politikken gælder for alle børn og unge eller udelukkende almenområdet. Flere har udtrykt bekymring for, om retningen vil presse børn over i et almenmiljø, som ikke har ressourcer til at løfte opgaven. Der er fokus på, at ”udvikling for alle” handler om deltagelsesmuligheder, så almenområdet netop har rammerne og vilkårene til at alle børn og unge har mulighed for at indgå i positive fællesskaber. Fællesskaber Der er i flere høringssvar opmærksomhed på, at alle fællesskaber ikke er lige gode. Der forslås præcisering af fællesskaber som værende positive og relevante for alle børn og unge. Ønskede effekter Nogle af høringssvarene indeholder specifikke ændringer til de ønskede effekter og tilføjelsen af flere ønskede effekter. Forslagene omhandler blandt andet deltagelsesmuligheder for alle, positive fællesskaber samt kvalificeret hjælp og støtte til børn og unge med særlige behov. Anerkendelse af politik Der er overvejende anerkendelse til politikkens fokus og intentioner om et godt børne- og ungeliv. Forslag til ændringer til Børne- og Ungepolitik 2023-2026 På baggrund af høringssvar har administrationen følgende ændringsforslag til Børne- og Ungepolitik 2023-2026. Ændringerne er nævnt i overskrifter og de konkrete ændringsforslag er markeret med gult i bilag 1 Børne- og Ungepolitik 2023-2026. Forord Der er tilføjet alle til første sætning, for at præcisere, at Børne- og Ungepolitikken er for alle børn og unge. Det er tydeliggjort, at der efter politikkens godkendelse forestår et arbejde med at omsætte intentionerne til praksis. Der er tilføjet uanset forudsætninger i forhold til målet om at øge læring og trivsel for alle børn og unge. Der er lagt vægt på, at der arbejdes tæt sammen omkring børn og unge med samstemte og tværfaglige løsninger. Indledning For at præcisere at alle fællesskaber ikke er lige gode, er der i indledningen tilføjet positive, relevante fællesskaber. Ligeledes er det i indledningen præciseret at børn og unge skal trives uanset forudsætninger, så det ikke fremstår som at kun børn i almenmiljøet skal trives. Det er fremhævet, at Greve kommune arbejder for at børn og unges opnår deltagelsesmuligheder i det almene fællesskab. Trivsel og tryghed Der er tilføjet udvikling i afsnittet trivsel og tryghed. Passage om kriminalitetsforebyggelse og helhedsorienteret indsats er fjernet, da det ikke længere er et lovkrav. Fokus er på tryghed når børn unge færdes i kommunen. Fællesskab og dannelse For at præcisere at alle fællesskaber ikke er lige gode og at relationer er vigtige for børn og unge, er tilføjet positive, relevante relationer fællesskaber. Læring og uddannelse Det er præciseret, at børn og unges styrket tilknytning til Greve Kommune handler om deltagelse i lokalsamfundet. Der er tilføjet deltagelsesmuligheder til hjælp og støtte for flere børn i almenområdet. Leg, bevægelse og motorik Overskriften er ændret til leg, sprog og motorik for at præcisere, at sprogudvikling hænger sammen med leg og motorik. Ligeledes udgør sprog en stor del af afsnittet. Ønskede effekter Effektmålet “Flere børn og unge med særlige behov modtager relevant støtte enten i almenmiljøet eller tættere koblet til almenmiljøet” er ændret til “Flere børn og unge med særlige behov modtager relevant støtte og opnår deltagelsesmuligheder enten i almenmiljøet eller tættere koblet til almenmiljøet”. Ændringerne er med til at styrke politikkens ambition om at understøtte børn og unges udvikling og deltagelsesmuligheder i positive og relevante fællesskaber. Fra Greve Kommunes vision til politik Greve byråd vedtog i foråret 2022 visionen Naturligvis Greve gennem helhedssyn og fællesskaber , som afsæt for det politiske arbejde. Visionen markerer, at byråd, borgere og erhvervsliv samarbejder om at skabe rammer for det meningsfulde, aktive og indholdsrige liv i Greve Kommune. Visionens temaer, aktivt foreningsliv, bæredygtig kommune, hverdag med indhold, velfærd i fællesskab og aktiv borgerinddragelse beskriver byrådets ønsker til, hvordan det skal være at bo, leve, gå i skole, arbejde og deltage i fritids-, idræts- og kulturlivet i Greve Kommune. Børne- og ungepolitikken tager afsæt i visionen og sætter rammen og retningen for arbejdet og indsatserne på børne- og ungeområdet i Greve. Fra politik til indsatser Børne - og Ungepolitik 2023-2026 er overordnet og beskriver ikke konkrete indsatser. Administrationen vil overfor Skole-, Børne- og Ungeudvalget løbende præsentere handleplaner for, hvordan Greve Kommune i samspil med relevante aktører vil arbejde med at udmønte politikken og opnå de ønskede effekter for borgerne. Der vil i den politiske opfølgning særligt være fokus på indsatser, som er koblet til de ønskede effekter af politikken. Det kan for eksempel være indsatser, der kobler sig til den ønskede effekt: Flere børn og unge med særlige behov modtager relevant støtte og opnår deltagelsesmuligheder enten i almenmiljøet eller tættere koblet til almenmiljøet. Lovgrundlag Serviceloven §19 stk. 2 Økonomiske konsekvenser Der er ingen økonomiske konsekvenser.", "source_path": "data/greve/raw_dagsordener/Skole-, Børne- og Ungeudvalget_2023-04-25T08:15:00+02:00_1cb24351-4367-47de-9d32-1341ee538f35.json"}
{"document_id": "1cb24351-4367-47de-9d32-1341ee538f35", "committee": "Skole-, Børne- og Ungeudvalget", "meeting_date": "2023-04-25T08:15:00+02:00", "section_type": "html_fragment", "section_title": "Udbud af daginstitution ved Greve Borgerhus", "case_number": "23-003630", "agenda_index": 6, "text": "Beslutning 1. Godkendt. Fremstilling Sagsprocedure Skole-, Børne-, og Ungeudvalget, Plan-, og Tryghedsudvalget, Kultur- og Fritidsudvalget, Klima-, Teknik- og Miljøudvalget, Økonomiudvalget og Byrådet. Resume Sagen indeholder udbudsmateriale for opførelse af en ny daginstitution ved Greve Borgerhus i Greve Midt. Byrådet skal tage stilling til byggeprogram, udbudskriterier, planprincipper og frigivelse af anlægsbevilling. Beslutningen sikrer, at byggeprogrammet kan sendes i udbud, så der kan findes en totalentreprenør til opførelse af daginstitutionen. Indstilling Administrationen indstiller overfor Skole-, Børne- og Ungeudvalget 1. at det pædagogiske byggeprogram jf. bilag 1, med enkelte præciseringer godkendes Administrationen indstiller overfor Plan- og Tryghedsudvalget 2. at planprincipperne i bilag 3 godkendes som udgangspunkt for en ny lokalplan Administrationen indstiller overfor Klima-, Teknik- og Miljøudvalget: 3. at udbudskriterierne godkendes og at administrationen bemyndiges til at godkende valg af totalentreprenør i henhold til de udbudskriterier, der er fremlagt i sagen, 4. at den reviderede tidsplan tages til efterretning, 5. at rådighedsbeløbet på projektet forøges med 3,970 mio. kr. finansieret af puljen til prisstigninger, hvor midlerne allerede er reserveret, jf. Byrådsbeslutning den 12. december 2022 (punkt 29). 6. at der meddeles anlægsbevilling på i alt 56,116 mio. kr. til totalentreprisen, og at dette finansieres af det til formålet afsatte rådighedsbeløb. 7. at der til juni 2023 fremlægges en særskilt sag med en indstilling om vejadgang til daginstitutionen, hvor der også tages stilling til eventuelt behov for tillægsbevilling. Administrationen indstiller overfor Kultur- og Fritidsudvalget: 8. at sagen tages til efterretning. Sagsbeskrivelse Byrådet besluttede den 12. december 2022 (pkt. 29), at der skal opføres en ny daginstitution i to plan ved siden af Greve Borgerhus i Greve Midt. Administrationen har i samarbejde med rådgiverfirmaet NIRAS og NOVA5 arkitekter udarbejdet et byggeprogram for en ny integreret daginstitution til 150 børn beliggende ved Greve Borgerhus, med plads til fire børnehavegrupper á 22 børn og fire vuggestuegrupper á 15 børn. I byggeprogrammet stilles der bl.a. krav til, at bygningen skal være robust og kunne holde til at mange bruger den, og byggeriet skal være enkelt at vedligeholde. Det skal desuden være funktionelt fleksibelt, så det kan tilgodese eventuelle ændringer i de pædagogiske tendenser, samt mulighed for sambrug af lokaler mellem Borgerhuset og den nye daginstitution. Byggeprogrammet er udviklet i samarbejde med pædagogisk personale og faglige konsulenter i Greve Kommune, og tager afsæt i det fælles pædagogiske byggeprogram, som Skole- og Børneudvalget godkendte den 26. august 2021 (pkt. 11), og et tekniske byggeprogram, som Teknik- og Miljøudvalget godkendte den 23. august 2021 (pkt. 11), og beskriver Greve Kommunes ønsker, ambitioner og krav i forbindelse med fremtidige daginstitutioner. I byggeprogrammet er der foretaget få ændringer, hvor enkelte afsnit er blevet foldet yderligere ud samt tilpasset dette projekt (Jf. bilag 1). Administrationen har været i dialog med Fritidsrådet og Brugerrådet af Greve Borgerhus med fokus på områdets udearealer, trafikale forhold, samt mulighed for fælles brug af lokaler i den nye bygning og i Borgerhuset. I udbudsmaterialet er der vedlagt en beskrivelse af Greve Borgerhus og anvendelsen af huset, samt brugernes forslag til fælles brug af den nye daginstitution og Borgerhusets arealer. (Jf. bilag 2). I det videre arbejde med byggeprojektet vil der fortsat være inddragelse af interessenter, samt involvering af fagligt pædagogisk personale. Udbudskriterier Byggeprogrammet udbydes i totalentreprise, hvilket betyder, at bygningsopgaven tildeles én entreprenør, der forestår projektering af det endelige byggeri på baggrund af byggeprogrammet og opførelse frem mod et nøglefærdigt byggeri. Projektet udbydes efter proceduren ”udbud med forhandling\". Der prækvalificeres fire totalentreprenører efter EU-udbudsreglerne på baggrund af relevante referencer og erfaringer med byggeprojekter af tilsvarende karakter i indhold og størrelse – dvs. daginstitutioner eller tilsvarende byggerier, og tilsvarende arbejdsformer og økonomiske nøgletal. I udvælgelse af totalentreprenørerne indgår tilsvarende krav til referencer og erfaring fra de tilknyttede rådgivere. Udbudsmaterialet udsendes i forbindelse med prækvalifikationen. Ved evalueringen af tilbuddene vil der blive anvendt en pointmodel, hvor tilbuddene bedømmes på følgende underkriterier: Pris, organisation og kompetencer, procesbeskrivelse og projekt. Administrationen indstiller, at administrationen bemyndiges til at godkende valg af totalentreprenør i henhold til nedenstående udbudskriterier: Point fra omregningen af priser ganget med 30 % Point fra bedømmelsen af organisation og kompetencer ganget med 10 % Point fra bedømmelsen af procesbeskrivelse ganget med 10 % Point fra bedømmelsen af projektet ganget med 50 % Kontrakten tildeles til den tilbudsiver , som har den højeste samlede pointscore. Kriteriet ”pris” evalueres efter bilag 5. Der accepteres ikke tilbud med en samlet tilbudssum, der er lavere end 39 mio. kr. For tilbud højere end 42 mio. kr. fratrækkes 4,0 point pr. 1,0 mio. kr. ned til 0 point, som gives for tilbud på 43 mio. kr. Der accepteres ikke tilbud med en samlet tilbudssum, der er højere end 43 mio. kr. Samtlige tilbudsgivere, som afleverer et konditionsmæssigt tilbud, vil modtage et engangsvederlag på 200.000 kr. Vederlaget modregnes ikke i den vindende entreprenørs honorar for den videre projektering. I forbindelsen med tilbudsevalueringen er der nedsat en bedømmelseskomité bestående af repræsentanter fra Greve Kommune bistået af eksterne rådgivere og specialister i nødvendigt omfang. Planprincipper Udbudsområdet omfatter en grund på ca. 7.800 m 2 beliggende ved Greve Borgerhus, som ligger mellem Håndværkerbyen og Lillevangsvej i Greve. Byggefeltet grænser op til Greve borgerhus mod øst, parcelhusbebyggelse ”ved Rådhuset” mod syd, erhvervsbebyggelse i Håndværkerbyen mod vest og mod nord den nuværende materielgård tilhørende Greve Kommune. Der er endnu ikke udarbejdet en lokalplan for området. Lokalplanen udarbejdes på baggrund af det vindende konkurrenceprojekt og forventes vedtaget inden byggetilladelsen gives i henhold til terminerne i hovedtidsplanen. Der er udarbejdet retningsgivende planprincipper for den nye daginstitution som bilag til byggeprogrammet. Planprincipper udstikker rammerne for den kommende daginstitution på grunden og vil blive indarbejdet i den kommende lokalplan. Det nye byggeri skal således opføres indenfor rammerne beskrevet i planprincipperne . Nedenfor er de væsentligste planprincipper. Samtlige planprincipper fremgår af bilag 3. Det samlet etageareal bliver maks. 2.000 m 2 svarende til en bebyggelsesprocent på 26. Daginstitutionen opføres i henholdsvis en og to etager med en max højde på 10,5 meter. Der vil være mulighed for tagterrasser. Der stilles krav til en byggelinje på 10 meter mod nord og vest. Bevaring af beplantningsbælte mod nord og vest (dog med mulighed for udtydning). Nye parkeringspladser sammentænkes med de eksisterende. Der stilles krav om anlæggelse af min. 40 parkeringspladser. Facader og gavle kan opføres i mur, træ og andre plane facadematerialer. Mod nord og vest skal der indarbejdes større glaspartier. Desuden er der indsat materialekrav i forhold til døre samt vindues- og dørrammer. Der må inkorporeres metal og beton i byggeriet på max 20 pct. af den samlede facade. Tage skal fremstå ensfarvede, og der må anvendes skifer, vingetegl, sedum (græsbevokset) eller tagpap. Lokalplanen fremsættes til politisk godkendelse i 2024. Det er således planprincipperne, som de fremgår af vedlagte bilag, der i denne sag indstilles til godkendelse, og det indstilles samtidigt at arbejdet med lokalplanen kan igangsættes. Vejbetjening til den nye daginstitution Administrationen er i gang med at undersøge nedenstående mulige vejadgange til den nye daginstitution: Den eksisterende vejadgang via Greveager-Håndværkerbyen. Greveager betjener i dag Borgerhuset og en mindre række erhverv (bl.a. dyrehospital og revision). Ny adgangsvej via Lillevangsvej , så det nuværende signalregulerede tre-benede kryds Lillevangsvej /Jerismosevej ombygges til et fire-benet signalreguleret kryds. Administrationen har bedt rådgiverfirmaet NIRAS om at udarbejde en analyse af trafikafviklingen i forhold til de to mulige vejadgange, med henblik på at afklare den mest hensigtsmæssige og økonomisk forsvarlige løsning Analysen vil blive forelagt til politisk behandling i medio juni 2023, herunder eventuelt behov for yderligere budget. Lovgrundlag Dagtilbudsloven, Bygningsreglementet og Udbudsloven. Økonomiske konsekvenser Med det vedtagne budget 2023-26 er der samlet set afsat rådighedsbeløb på 54,296 mio. kr. på projektet, hvilket inkluderer 1,8 mio. kr. oprindeligt afsat i Budget 2022-25 til adgangsforhold til den nye daginstitution. Herudover har Byrådet den 12. december 2022 reserveret 3,970 mio. kr. i 2023 fra puljen til prisstigninger, og det indstilles nu, at disse midler flyttes til projektet, således at det samlede rådighedsbeløb bliver 58,266 mio. kr. Der er allerede givet anlægsbevillinger bl.a. til indledende rådgivning og foranalyser for 2,150 mio. kr. og det indstilles nu at der meddeles anlægsbevilling på yderligere 56,116 til totalentreprisen finansieret af det afsatte rådighedsbeløb. Anlægsbevilling og rådighedsbeløb dækker også rydning af petanque-bane, som genetableres udenfor projektområdet, samt nedrivning og bortskaffelse af en eksisterende garagebygning ved Borgerhuset. Kommunikation Der er udarbejdet en kommunikationsplan for projektet, og der vil blive lavet en projekthjemmeside på www.Greve.dk, hvor der løbende bliver orienteret om projektet. Derudover oprettes en informationstavle i Borgerhuset, så brugerne løbende kan holde sig orienteret om byggeriet med blandt andet varsling af støj og andre gener, der kan forventes i perioder. Tidsplan Udbudsbekendtgørelsen offentliggøres den 29. maj 2023. Udvælgelse af de prækvalificerede vil ske den 10. august 2023, og herefter vil forhandlings- og tilbudsfasen forløbe i efteråret 2023. Offentliggørelse af vinderen er planlagt til den 4. december 2023. Det forventes, at daginstitutionen er klar til ibrugtagning marts 2026. Tidplan for hele byggeprocessen er vedlagt i bilag 4.", "source_path": "data/greve/raw_dagsordener/Skole-, Børne- og Ungeudvalget_2023-04-25T08:15:00+02:00_1cb24351-4367-47de-9d32-1341ee538f35.json"}
{"document_id": "1cb24351-4367-47de-9d32-1341ee538f35", "committee": "Skole-, Børne- og Ungeudvalget", "meeting_date": "2023-04-25T08:15:00+02:00", "section_type": "html_fragment", "section_title": "Opdatering af ti-årsplan for bygningsoptimering af dagtilbud og skoler", "case_number": "22-006033", "agenda_index": 7, "text": "Beslutning 1.-3. Godkendt Fremstilling Sagsprocedure Skole-, Børne- og Ungeudvalget, Klima-, Teknik- og Miljøudvalget, Økonomiudvalget og Byrådet. Resume Byrådet godkendte den 20. juni 2022 en tiårig rækkefølgeplan for bygningsoptimering af dagtilbud og skoler, samt afsatte midler til rækkefølgeplanen i budget 2023-26. Administrationen fremlægger hermed en opdatering af rækkefølgeplan med baggrund i en risikoanalyse af de mest kritiske bygninger. Byrådet skal godkende at den opdaterede rækkefølgeplan indgår i forhandlingerne af budget 2024-27. Indstilling Administrationen indstiller overfor Klima-, Teknik- og Miljøudvalget, Skole-, Børne- og Ungeudvalget, Økonomiudvalget og Byrådet at: 1. at den opdaterede rækkefølgeplan indgår i budgetforhandlingerne for budget 2024-27, således at der søges om midler til renovering af de kritiske bygningsdele, samt en pulje til pilotprojekter til indretning af læringsmiljøer på skolerne omfattet af rækkefølgeplanen. 2. at administrationen indarbejder nye midler i rækkefølgeplanen i 2025-26, svarende til de beløb som nu er anvendt til akutte renoveringer af skoler i 2023-24, og som udgør 59,7 mio. kr. 3. at der ikke udarbejdes bruttoanlægsforslag til budget 2024 om foranalyse af Damagerskolen, Holmeagerskolen og Brogården, som ellers planlagt. Sagsbeskrivelse Den ti årige rækkefølgeplan for dagtilbud og skoler indgik i forhandlingerne for budget 2023-26 med baggrund i bruttoanlægsforslaget (jf. bilag 1). Af bruttoanlægsforslaget fremgik det, at der var behov for at afsætte op imod 100 mio. kr. om året i ti år fra 2025 og frem, til at renovere de resterende skoler i rækkefølgeplan, som er Arenaskolen, Krogårdsskolen, Tune Skole, Damagerskolen og Holmeagerskolen, samt daginstitutionerne Strandhuset og Prinsesseparken og klub Brogården. Byrådet afsatte i budget 2023-26 i alt 88 mio. kr. til rækkefølgeplanen, heraf 8 mio. kr. til Tune skole i 2023, og 80 mio. kr. i alt i 2025-26 primært til Arenaskolen og Krogårdsskolen. Arenaskolen og Krogårdsskolen er der udarbejdet foranalyser på. Tune Skole, der er ved at blive udarbejdet revideret foranalyse på, som forventes fremlagt i Byrådet den 19. juni 2023. Byrådet behandlede den 17. april 2023 (pkt. 7 og pkt. 18) projekter om akutte renoveringer af skoler. Der resterer derfor nu kun 20,3 mio. kr. af de afsatte 80 mio. kr. i 2025-2026. Administrationen vurderer derfor, at der er behov for at genbesøge rækkefølgeplanen med baggrund i en række kritiske forhold på skolerne og dagtilbuddene, som kort beskrives nedenfor. Risikoanalyse af skoler i rækkefølgeplanen Administrationen vurderer, at der er en del kritiske forhold på skolerne, som skal adresseres i budgettet. Ikke alle beløb er estimeret og er derfor på nuværende tidspunkt alene overslag. De kritiske forhold er oplistet efter, hvor stor risiko der er for at skaden opstår, hvis den ikke allerede er opstået. Samt hvor store konsekvenser det har, ikke at reparere skaden. Uddybet beskrivelse af risikoanalyse er vedlagt (jf. bilag 2). På skolerne er der følgende kritiske forhold: 1. Meget kritiske: Krogårdsskolen - tagrenovering etape 2 . Som beskrevet i sag om tagrenovering af Krogårdsskolen etape 1 er der også behov for en tagrenovering af udskolingen. Sagen forventes at udgøre ca. 40 mio. kr. som den første etape. Holmeagerskolen - tagrenovering af hal . Der er igangsat foranalyse af projektet. Ca. 7 mio. kr. Tune Skole - Lunden . Der er i gangsat revision af foranalyse, som forventes fremlagt for Byrådet den. 19. juni 2023. 2. Mellem kritiske: Arenaskolen – vandindtrængning primært i SFO og indskolingsfløj . Damagerskolen – manglende ventilation. Det anbefales at der afsættes midler til screening af bygningen for at finde mulige løsninger. Pilotprojekter til indretning der understøtter læringsmiljøer . Det anbefales, at der udarbejdes et forslag til en pulje til pilotprojekter, hvor nye indretninger, der kan understøtte nye læringsmiljøer afprøves, herunder hensyn til børn med specialbehov. Kirkemosegård - pavilloner. Pavillonernes indeklima er endnu ikke berørt af det, men der er skimmelsvamp under pavillonerne, som løbende tjekkes. Det foreslås der afsættes midler til at analysere på løsninger for pavillonerne i sammenhæng med behov for resten af specialundervisningsområdet ihht. specialanalysen. 3. Ikke på nuværende tidspunkt kritiske: Manglende foranalyser af Holmeagerskolen og Damagerskolen . Administrationen foreslår at foranalyser udskydes og der i stedet ses på ovenstående kritiske punkter på skolerne. Faglokaler på skoler. Der er gennemført de mest kritiske tiltag på skolerne. Dog mangler der faglokaler på Tune Skole Lunden, som beskrives nærmere i den opdaterede foranalyse, som fremlægges for Byrådet den 19. juni 2023. Risikoanalyse af dagtilbud og klub i rækkefølgeplanen På dagtilbud- og klubområdet er der følgende kritiske forhold: 1. Meget kritiske: Renovering af daginstitutionerne Strandhuset, Eriksminde og Prinsesseparken . Alle tre daginstitutioner har meget slidte klimaskærme især facader. Det foreslås at der afsættes midler til foranalyse af daginstitutionerne, herunder muligheder for kapacitetsudvidelse, hvis der er behov i befolkningsprognosen. 2. Mellem kritiske: Brogården - stalde . Det vurderes, at staldene ikke kan renoveres så de kan leve op til gældende standarder for dyrehold i bygningsreglement. Derfor foreslås det, at der indtil videre ikke sker yderligere på Brogården end at situationen overvåges. Lovgrundlag Bygningsreglement og arbejdsmiljølovgivning. Økonomiske konsekvenser Indstillingen har ingen økonomiske konsekvenser. Dog udarbejdes der et revideret bruttoanlægsforslag for rækkefølgeplanen med ovenstående elementer indarbejdet, som prioriteringer til budgetårene 2024-27. Øvrige konsekvenser De kritiske vedligeholdelsesopgaver medfører at der opstår mange akutte skader på bygningerne, som søges løst så godt som muligt indenfor de afsatte driftsmidler. Især vandindtrængning medfører dog risiko for at der opstår skimmelsvamp, som hvis ikke håndteret kan medføre dårligt indeklima. Det vil ofte være svært at vurdere omfanget af skimmelsvamp før der åbnes op for bygningerne. Viser indeklimaprøver at lokalers indeklima ikke er sundhedsmæssig forsvarlig kan det medføre at lokaler må lukkes, hvis der ikke er finansiering til renovering. Kommunikation De løbende problemer der opstår på bygningerne kræver at der tales med bygningernes brugere. Nogen brugere kan blive bekymret for deres sundhed, og ønske at der kommer undersøgelser af indeklimaforholdene, som kan skabe pres på driftsbudgettet. Tidsplan Budgetforslagene udarbejdes til budgetforhandlingerne for 2024-27 og vil derfor udsendes i august.", "source_path": "data/greve/raw_dagsordener/Skole-, Børne- og Ungeudvalget_2023-04-25T08:15:00+02:00_1cb24351-4367-47de-9d32-1341ee538f35.json"}
{"document_id": "1cb24351-4367-47de-9d32-1341ee538f35", "committee": "Skole-, Børne- og Ungeudvalget", "meeting_date": "2023-04-25T08:15:00+02:00", "section_type": "html_fragment", "section_title": "Ændring i placering af daginstitutionen Lunas Ark", "case_number": "22-013129", "agenda_index": 8, "text": "Beslutning Orienteringen blev taget til efterretning. Fremstilling Sagsprocedure Skole-, Børne-, og Ungeudvalget, Plan- og Tryghedsudvalget samt Klima-, Teknik- og Miljøudvalget. Resume Sagen indeholder en orientering om støjforholdene for området ved Klub Godset, hvor det er besluttet at arbejde videre med at opføre en ny daginstitution til 210 børn, som erstatning for Lunas Ark. Tiltag for at dæmpe trafikstøjen var forventet, men ikke undersøgt. Administrationen har nu undersøgt trafikstøjen på grunden og må konkludere, at det ikke er muligt at planlægge for en ny daginstitution i området. Indstilling Administrationen indstiller til Skole-, Børne- og Ungeudvalget, Plan- og Tryghedsudvalget samt Klima-, Teknik- og Miljøudvalget at orienteringen om støjforholdene for en ny daginstitution ved Klub Godset tages til efterretning og at administrationen undersøger muligheden for renovering/nybyg af den eksisterende Lunas Ark. Sagsbeskrivelse Byrådet besluttede den 12. december 2022 (pkt. 28), at der arbejdes videre med placering af en ny daginstitution ved Klub Godset som erstatning for Lunas Ark på Hundigegårdsvej 16. Det var på daværende tidspunkt forventet, at der skulle arbejdes med tiltag for at dæmpe trafikstøjen, men forholdet var ikke nærmere undersøgt. Greve Kommune har i samarbejde med rådgiverfirmaet NIRAS arbejdet med at forberede udbuddet af den nye daginstitution, ved siden af Klub Godset. I den forbindelse er der udarbejdet simuleringer for, hvordan støjen fra motorvejen kan håndteres. Støjen for grunden er på 61-72 dB, hvor det tilladte er maksimalt 58 dB for at det jf. planloven er tilladt, at udarbejde en lokalplan for området. I simuleringerne er der taget udgangspunkt i at etablere en støjafskærmning på 10 meter svarende til hele bygningens højde. Som det vises i bilag 1, er det ikke muligt at reducere støjen på grunden, så det er indenfor de tilladte grænseværdier jf. planloven. Dette ville heller ikke være muligt, hvis der blev etableret støjafskærmninger på 15 meter eller derover, eller hvis daginstitutionen blev placeret på anden vis på grunden ved Klub Godset eller på den anden side af Godsvej ved siden af daginstitutionen Toftegården. Generelt er boliger og øvrige bygninger langs motorvejen udfordret af støjen, så dette er ikke særegent for denne placering. Der er jf. planloven et planlægningsforbud, hvis der ikke kan redegøres for, at støjen kan reduceres til under 58 dB. Det er da kun eksisterende anvendelser og allerede planlagte forhold, der vil være mulige i området. Administrationen må derfor konkludere, at det ikke er muligt at etablere daginstitutionen som forudsat ved Klub Godset. Administrationen er i stedet i gang med at undersøge muligheden for renovering/nybyg af Lunas Ark. Alternativer for placering af Lunas Ark De øvrige skitserede muligheder for placering af Lunas Ark fremgår nedenstående: Lunas Ark på eksisterende grund. I dette scenarie bygges der nyt på grunden for Lunas Ark som optimeres i forhold til at skabe flest mulige pladser. Det kan foregå ved, at de nuværende bygninger rives ned, og der etableres en ny bygning på grunden. I byggeperioden genhuses børnene. Løsningen medfører, at den eksisterende sti imellem de to nuværende bygninger, skal flyttes til et andet sted på grunden. Støjen på grunden er som ved Klub Godset på 61-72 dB, så det skal i givet fald afklares, om byggeriet kan opføres indenfor den gældende lokalplan, da udarbejdelse af en ny lokalplan på dette sted jf. planloven også kan være vanskelig. På baggrund af ovenstående problematik i forhold til støj, er administrationen i gang med at undersøge, om det er muligt at bevarer noget af de eksisterende bygninger på grunden, og om byggeriet da kan udføres indenfor gældende lokalplan. Matriklen ved Abels Hus. Området ved Abels Hus er i dag udlagt som græsareal til fysisk aktivitet for skoleeleverne på Krogårdskolen. Arealet ligger syd for Krogårdskolen, og øst for det nuværende Abels Hus, hvor adgang til arealet vurderes at medføre en række trafikale og økonomiske udfordringer. Adgang til arealet vil skulle foregå via Skoleagervej og matrikel 7000ba. Dette er en udfordring, da vejen ikke er særlig bred pga. indsnævringer og vejen er meget befærdet i spidsbelastningstidspunkterne. Det vil derfor skulle undersøges om der skal gennemføres en ombygning af krydset ved Krogårdsvej, hvor bløde og hårde trafikanter krydser hinanden. Derudover indebærer dette scenarie inddragelse af et område, som i dag benyttes af FDF Hundige, hvis brugsaftale kun kan opsiges, såfremt kommunen bistår FDF Hundige med at finde andre egnede lokaler, samt at lokalerne indrettes, så de svarer til den investering som FDF Hundige har foretaget i de nuværende lokaler. Dette dog ud fra en afskrivningsprocent fra dengang investeringen blev foretaget. I budgetanalysen for bygningsoptimering som blev behandlet på Byrådet den 17. maj 2021 (pkt. 31) havde administrationen foreslået, at der blev arbejdet med at etablere en ny daginstitution på grunden for Lunas Ark (Hundigegårdsvej 16), som også kunne rumme pladserne for daginstitutionen Eriksminde (Eriksmindevej 22), som er en selvejende institution. Anbefalingen skete med baggrund i, at Eriksminde også har et højt vedligeholdelsesefterslæb (dengang på 8-18 mio. kr. afhængig af renoveringsniveau), som derved kunne løses ved at udvide Lunas Ark. Byrådet besluttede, at man ikke ønskede, at administrationen arbejdede videre med en sammenlægning af de to institutioner. Administrationen kan tilføje, at arealet for Eriksminde er mindre end arealet ved Lunas Ark og at det derfor heller ikke vil være muligt at samle de to institutioner på arealet ved Eriksminde. Administrationen har igangsat et arbejde med at afklare, om der skal udarbejdes en ny lokalplan for renovering/nybyg af en ny daginstitution på den eksisterende adresse på Hundigegårdsvej 16 og vender på den baggrund tilbage i maj 2023 med en uddybning af muligheden for at bibeholde den eksisterende placering af den nye Lunas Ark. Lovgrundlag Bygningsreglement og Planloven Økonomiske konsekvenser I budgetlægningen 2022-2025 er der afsat rådighedsbeløb på i alt 79,4 mio. kr. fra 2023 til 2026 til bygningsoptimering og kapacitetsbehov på dagtilbud. Kommunikation Der kommunikeres med medarbejdere og forældre til børnene på Lunas Ark omkring den ændrede plan. Der kan være et generelt behov for at kommunikere til borgerne i Greve Kommune om betydningen af støjudfordringerne for de boliger, institutioner og skoler, der ligger i nærheden af motorvejen. Tidsplan Oprindeligt skulle byggeprojektet være sendt i udbud i sommeren 2023 og institutionen være etableret i marts 2026. Med den nuværende udfordring vil det tidlist være muligt at udbyde institutionen i efteråret 2023, efter byrådet har truffet beslutning om udbuddet af institutionen. En ny indstilling, vil indeholde mulighed for at optimere i tidsplanen, hvis der ikke skal udarbejdes lokalplan for området. Det er fortsat planen, at daginstitutionen kan stå klar i 2026.", "source_path": "data/greve/raw_dagsordener/Skole-, Børne- og Ungeudvalget_2023-04-25T08:15:00+02:00_1cb24351-4367-47de-9d32-1341ee538f35.json"}
{"document_id": "1cb24351-4367-47de-9d32-1341ee538f35", "committee": "Skole-, Børne- og Ungeudvalget", "meeting_date": "2023-04-25T08:15:00+02:00", "section_type": "html_fragment", "section_title": "Ændring i formål med pulje til opretning af daginstitutionskøkkener", "case_number": "21-013684", "agenda_index": 9, "text": "Beslutning 2. Udvalget tog sagen til efterretning. Fremstilling Sagsprocedure Skole-, Børne- og Ungeudvalget og Klima-, Teknik- og Miljøudvalget Resume Byrådet finansierede i budget 2021 en pulje til lovligpligtig opgradering af daginstitutionskøkkener. Formålet med puljen var at opgradere køkkener, så de kunne godkendes som produktionskøkkener. Udvalget skal tage stilling til om formålet med puljen skal ændres, så den i stedet anvendes til at opgradere køkkenerne som anretterkøkkener af hensyn til udfordringer med udgift og areal. Indstilling Administrationen indstiller til Klima-, Teknik- og Miljøudvalget at: 1. Udvalget godkender, at de resterende køkkener renoveres efter en standard som anretterkøkkener. Administrationen indstiller til Skole-, Børne- og Ungeudvalget at: 2. Udvalget tager sagen til efterretning. Sagsbeskrivelse Byrådet godkendte i budget 2022 en samlet pulje til lovpligtig opgradering af daginstitutionskøkkener. Formålet med puljen var at opgradere køkkener på 15 daginstitutioner, så de kunne godkendes af Arbejdstilsynet og Fødevarestyrelsen, som produktionskøkkener. Der blev afsat 1 mio. kr. pr. daginstitution svarende til i alt 15 mio. kr., som skulle afvikles i 2022-25. Administrationen har indtil videre i 2022 fået frigivet midler til projekter på seks daginstitutioner (Solstrålen, Vesterbo, Abels Hus, Nova, Kernehuset og Troldehøj). Erfaringen fra disse projekter viser, at der er to udfordringer med at få gennemført projekterne: 1. Anlægsøkonomien pr. projekt overstiger de 1 mio. kr., der er afsat, når produktionskøkkenerne når op på at skulle producere mad til 40-100 børn. Indtil videre har en renovering af de to produktionskøkkener på Solstrålen og Holmebo medført en udgift på 1,7-1,8 mio. kr. pr. køkken. Køkkenet på Holmebo var finansieret af Genopretningspuljen. 2. Køkkenerne i daginstitutionerne er mange steder for små til at kunne udvides, da de er planlagt som mindre husholdningskøkkener. Samtidig ligger de mange steder midt i fælles lokaler, som ikke er foreneligt med kravene til et produktionskøkken, hvor der skal være selvstændig udsugning. Derved vil en opgradering af køkkenerne ikke kun medføre større udgifter, men også at der inddrages børneareal, som vil mindske kapaciteten i daginstitutionerne, og i nogen tilfælde at der skal ske større ombygninger af daginstitutionerne, fordi køkkenerne skal placeres anderledes. Derfor blev det også fravalgt at have produktionskøkken på Nova. Samlet set medfører de to udfordringer, at administrationen anbefaler, at der ikke arbejdes videre med at opgradere køkkenerne til produktionskøkken på de resterende daginstitutioner. Der er dog stadig i høj grad behov for at opgradere de resterende køkkener, så de kan anvendes som anretterkøkkener, forudsat at der skal laves mad til 40-100 børn eller derover. Det vil i nogen omfang være muligt at bevare produktionskøkkener, hvis der kun skal laves mad til op til 40 børn, for eksempel hvis det kun er vuggestuebørnene der har madordning. Renovering af anretterkøkkener kan gennemføres for en mindre anlægsinvestering, da det primært er hårde hvidevarer samt inventar, der skal skiftes ud. De dyre udgifter til produktionskøkkener er etablering af udsugning, sikring af flugtvej direkte til det fri, samt investering i produktionsmaskiner. Administrationen gør dog opmærksom på, at omlægning til anretterkøkkener vil have følgende konsekvenser for madordningen: 1. Det skal udmeldes i forældrenes valg af madordninger, at der ikke kan forventes at få lavet mad fra bunden i et produktionskøkken i de berørte daginstitutioner. Valget foregår i juni 2023. 2. Der skal kigges på, hvilke konsekvenser det kan have for udbuddet og driftsomkostningerne af madordningen for daginstitutionerne, hvis flere dagtilbud skal på madordning med fortilberedt mad. Administrationen vil vende tilbage med en indstilling om udbud, hvis dette bliver relevant efter valget om madordninger er gennemført i sommer 2023. Lovgrundlag Bygningsreglement og Fødevarestyrelsens regler for produktionskøkkener. Økonomiske konsekvenser Puljen til opgradering af køkkener udgør i alt 15 mio. kr. Heraf er der bevilget 1,65 mio. kr. til produktionskøkken på Solstrålen, som er gennemført, og 1 mio. kr. til mindre renoveringer af anretterkøkkener på Abels Hus, Vesterbo, Nova, Kernehuset og Troldehøj, som gennemføres i 2023. Der er derved fortsat 12,35 mio. kr. tilbage i puljen. Øvrige konsekvenser Indstillingen medfører, at den mad som børnene kan få i de berørte dagtilbud til en vis grad vil være forarbejdet. Typisk vil det være sådan, at al frugt og grønt bliver leveret til institutionen og skal skæres, snittes, blancheres, rives eller i det hele taget bearbejdes. Pasta, ris, kartofler osv. koges også i institutionen. Andet mad kommer færdigt og skal varmes i ovnen. Kommunikation Hvis udvalgene godkender indstillingen vil det blive meldt ud i valget af køkkenordning, hvilken type madordning der fremadrettet kan være, hvis der fortsat ønskes en madordning. For de dagtilbud der adskiller valg af madordning for vuggestuebørn og børnehavebørn, kan det være muligt at ikke alle køkkener fremadrettet skal være anretterkøkkener for de berørte dagtilbud, da dette afhænger af antallet af børn, der skal laves mad til. Tidsplan Frokostordningen sendes til valg i sommer 2023. Administrationen vender derfor tilbage med en indstilling om videre proces efter sommer.", "source_path": "data/greve/raw_dagsordener/Skole-, Børne- og Ungeudvalget_2023-04-25T08:15:00+02:00_1cb24351-4367-47de-9d32-1341ee538f35.json"}
{"document_id": "1cb24351-4367-47de-9d32-1341ee538f35", "committee": "Skole-, Børne- og Ungeudvalget", "meeting_date": "2023-04-25T08:15:00+02:00", "section_type": "html_fragment", "section_title": "STIME - ’Styrket Tværsektoriel Indsats for børn og unges Mentale Sundhed", "case_number": "23-004342", "agenda_index": 10, "text": "Beslutning 1. Indstillingen blev godkendt. Fremstilling Sagsprocedure Sundheds- og Omsorgsudvalget, Social- og Handicapudvalget og Skole-, Børne- og Ungeudvalget Resume Både på landsplan og i Greve Kommune opleves der en stigning i antallet af børn og unge, der er i psykisk mistrivsel. Med sagen skal der træffes beslutning om, hvorvidt Greve Kommune skal ansøge om deltagelse i udviklingsprogrammet STIME initieret af Region Sjælland og på baggrund af gode erfaringer fra Region Hovedstaden. Deltagelse i udviklingsprogrammet forventes at bidrage til, at børn, unge og forældre får tidligere og mere relevant hjælp. Indstilling Administrationen indstiller overfor Skole-, Børne- og Ungeudvalget; 1. at Greve Kommune ansøger om deltagelse i STIME i Region Sjælland Administrationen indstiller overfor Social- og Handicapudvalget og Sundheds- og Omsorgsudvalget; 2. at orienteringen tages til efterretning Sagsbeskrivelse Baggrund Et stigende antal børn og unge kommer i psykisk mistrivsel. I denne sammenhæng er der tale om børn og unge, som er uden for behov for at blive udredt og behandlet i regionens børne- og ungepsykiatri, men hvor vanskelighederne for den enkelte har et omfang og en kompleksitet, der ikke kan håndteres med de indsatser, som vi har i kommunalt regi. Med andre ord er der en risiko for, at børnene/de unge ikke får den tilstrækkelige og rettidige indsats, da deres behov falder mellem to stole. For at imødekomme den beskrevne målgruppes behov, etablerede Børne- og Ungdomspsykiatrisk Center under Region Hovedstadens psykiatri og en række kommuner omkring hovedstaden, et projektsamarbejde i 2018 under overskriften STIME. Projektet løb fra 2018-2021, og var finansieret af puljemidler fra Sundgedsstyrelsen. Efter endt projekt blev det besluttet at videreføre indsatsen, og i maj 2022 blev der besluttet et kommissorium for samarbejdet. For børnene og de unge er der indsatser under fire hovedspor: Når svære følelser fører til selvskade Når tanker om krop og mad fylder for meget Når bekymring eller tristhed fylder for meget Når uro, opmærksomhed eller impulsivitet er en udfordring For at lykkes med indsatserne er der et tæt samarbejde mellem kommunerne og psykiatrien. Her er der bl.a. fokus på at udvikle metoder til lettere behandling af børnene/de unge, at kompetenceudvikle fagprofessionelle, og sikre vejledning i læringsmiljøet så indsatserne og behandlingen på denne måde er tæt koblet til hverdagen for barnet/den unge. Det er også et væsentligt element i arbejdet, at der er indsatser rettet mod familien, og ikke alene mod barnet/den unge i undervisningen. Det er beskrevet sådan, at \"familierne får en lavintens, men specialiseret indsats tidligt og tæt på deres hverdag\". STIME i Region Sjælland Region Sjælland har, på baggrund af de gode erfaringer fra Region Hovedstaden besluttet, at tilbyde et samarbejde omkring STIME for udvalgte kommuner i regionen. Der har i første omgang været afholdt informationsmøder, hvor Greve Kommune har deltaget. Derudover har kommunerne uforpligtende skulle tilkendegive, hvorvidt de er interesseret i at indgå i et formelt samarbejde. Greve Kommune har givet et uforpligtende tilsagn herom. I den nationale 10-årsplan for psykiatrien er det første af fem prioriterede indsatsområder, at der skal etableres et let tilgængeligt tilbud i kommunerne til børn og unge med psykisk mistrivsel. Region Sjælland har i budgetaftale 2023 afsat midler til at styrke det tværsektorielle samarbejde gennem etablering af et samarbejde på tværs af psykiatri og kommuner efter STIME-konceptet med det formål, at den regionale børne- og ungepsykiatri og kommunerne i fællesskab tager ansvar for at kunne hjælpe børn og unge i psykisk mistrivsel tidligt og tæt på deres hverdag. Indsatserne i et samarbejde mellem Region Sjællands psykiatri og de deltagende kommuner er endnu ikke fastlagt. Dette skal ske i et samarbejde parterne imellem. Udvikling af partnerskabsaftale og indtræden i det formelle samarbejde Fra april 2023 og 3-6 måneder frem skal der udvikles en partnerskabsaftale, der senere skal danne grundlag for at indgå i det egentlige samarbejde om de indsatser, der retter sig mod børnene/de unge. I udviklingsarbejdet deltager 1-2 medarbejdere fra Greve Kommune i en række møder og workshops. Når partnerskabsaftalen er udviklet, skal Greve Kommune give endeligt tilsagn om ønsket deltagelse. For nuværende er det projekteret, at der kan deltage 6-7 kommuner i det endelige program. Såfremt udvalget beslutter, at der skal arbejdes videre med STIME vil partnerskabsaftalen blive forelagt til endelig politisk godkendelse. Ressourcer i samarbejdet om indsatser Det endelige ressourcetræk ved deltagelse i det endelige program er ikke kendt for nuværende. Det kan dog oplyses, at der vil skulle ske en prioritering af kommunale ressourcer i deltagelsen i indsatserne. Kommunerne vil skulle være ansvarlige for at afsætte ressourcer til at drifte opsporing, screening og visitation, gennemførelse af forløb, evaluering af forløb, opkvalificering af fagprofessionelle, vejledning i læringsmiljø. Det er administrationens vurdering, at ressourcerne hertil kan ske inden for nuværende økonomiske ramme idet det forudsættes, at en tidlig indsats vil bevirke færre udgifter til senere og mere indgribende indsatser. Økonomiske konsekvenser Sagen har ingen umiddelbare økonomiske konsekvenser. Sagens forløb 24-04-2023 Sundheds- og Omsorgsudvalget Beslutning ikke frigivet 24-04-2023 Social- og Handicapudvalget Taget til efterretning", "source_path": "data/greve/raw_dagsordener/Skole-, Børne- og Ungeudvalget_2023-04-25T08:15:00+02:00_1cb24351-4367-47de-9d32-1341ee538f35.json"}
{"document_id": "1cb24351-4367-47de-9d32-1341ee538f35", "committee": "Skole-, Børne- og Ungeudvalget", "meeting_date": "2023-04-25T08:15:00+02:00", "section_type": "html_fragment", "section_title": "Orientering om ledelse af dagtilbudsområdet", "case_number": "23-004197", "agenda_index": 11, "text": "Beslutning Orienteringen blev taget til efterretning. Fremstilling Sagsprocedure Skole-, Børne- og Ungeudvalget Resume Skole-, Børne- og Ungeudvalget ønskede på deres møde den 10. januar 2023, at få fremlagt en sag om ledelse på dagtilbudsområdet, herunder ressourcetildeling og kompetenceudvikling. Sagen er en orientering om disse ledelsesforhold. Indstilling Administrationen indstiller, at Skole-, Børne- og Ungeudvalget tager orienteringen til efterretning. Sagsbeskrivelse Greve Byråd besluttede i forbindelse med vedtagelsen af budget 2023–2026, at nedlægge de daværende distrikter og funktionen som distriktsleder på dagtilbudsområdet. Skole-, Børne- og Ungeudvalget besluttede på deres møde den 10. januar 2023 en ny kommunal dagtilbuds- og ledelsesstruktur, hvor de nuværende enheder bliver til selvstændige daginstitutioner med egne forældrebestyrelser, lokal-MED og dagtilbudsledere. Strukturen træder i kraft den 1. august 2023. I denne sag beskrives de ledelsesforhold, der gælder for den nye struktur på dagtilbudsområdet. Sammenholdes disse er det administrationens vurdering, at der kan rettes opmærksomhed på nedenstående punkter. De pædagogiske ledere har ikke fuld ledelsestid. Derudover tildeles der ikke ressourcer til souschef i dagtilbud i Greve Kommune. Dette har betydning for muligheden for ledelsessparring i hverdagen. Rekruttering til ledige lederstillinger er kendetegnet ved få kvalificerede ansøgere Ledelsestid Den 11. marts 2021 havde det daværende Skole- og Børneudvalg en sag til orientering om benchmarking på ledelsestid i dagtilbud. Greve Kommune inviterede 8 sammenlignelige kommuner til at deltage i analysen, hvoraf de fire svarede. For at sikre størst mulig sammenlignelighed var analysen en benchmarking på ledelsestid pr. enhed. Benchmarkinganalysen viste, at lederne af dagtilbud i Greve Kommune har mindst ledelsestid pr. enhed. Konkret viste undersøgelsen, at de pædagogiske ledere i Greve gennemsnitligt havde halvdelen af den ledelsestid som lederne i sammenligningskommunerne havde. I forbindelse med vedtagelsen af budget 2023-2026 besluttede Byrådet at opskrive ledelsestiden i dagtilbud med 5 timer pr. institution. Pr. 1. januar 2023 er der således 20, 25 eller 30 timer til ledelse af et alment dagtilbud. Kompetenceudvikling Alle pædagogiske ledere i Greve Kommune har en grunduddannelse som pædagoger. Derudover har langt de fleste en hel eller dele af en lederuddannelse. Konkret har én pædagogisk leder uddannelse på masterniveau, tre har gennemført Diplomuddannelse i Ledelse, otte pædagogiske ledere har ét eller flere moduler på Diplomuddannelse i Ledelse, tre har anden lederuddannelse og tre har ingen lederuddannelse. Diplom i ledelse 1 – 3 moduler Diplom i ledelse 4 – 7 moduler Diplom i ledelse Anden lederuddannelse Ingen lederuddannelse 3 5 3 3 3 Rekruttering og fastholdelse På nuværende tidspunkt er der én ledig stilling som pædagogisk leder, der midlertidigt varetages af en leder fra en af kommunens andre dagtilbud. Stillingsopslaget er sat i bero i en kortere periode, da den har været i genopslag uden at det førte til nye ansøgere. Greve Kommune har som landets øvrige kommuner en udfordring med at rekruttere personale til en række områder, således også til pædagogisk-lederstillinger. Til de seneste 4 stillingsopslag til pædagogisk leder har Center for Dagtilbud og Skoler modtaget mellem 4 og 7 ansøgninger. En stilling blev besat efter genopslag, to stillinger besat af interne ansøgere og én stilling er som nævnt fortsat vakant og genopslås på et senere tidspunkt. Den pædagogiske leders opgaver I forbindelse med vedtagelsen af den nye dagtilbuds- og ledelsesstruktur, er den pædagogiske leders opgaver ændret til at omfatte eget budgetansvar samt ansvar for forældrebestyrelse og MED-udvalg. Samlet er det den pædagogiske leders ansvar sammen med chefen med ansvar for dagtilbudsområdet at sikre, at det enkelte dagtilbud drives i overensstemmelse med kommunens gældende Børne- og Ungepolitik, øvrige politiske beslutninger og retningslinjer samt lovgivning. Det betyder, at opgaverne overordnet spænder bredt fra ansvar for og tilsyn med det daglige pædagogiske arbejde, økonomi og udvikling af institutionen til personaleledelse, tværfagligt samarbejde, forældresamarbejde, indsatser for børn med særlige behov samt vagtplanlægning, Afhængig af dagtilbuddets antal enheder, er en del af lederens stilling derudover børnerelateret tid (se bilag 1 med beskrivelse af de konkrete opgaver). Anvendes en større del af lederens tid på administrative opgaver vil dette påvirke takstberegningen og dermed vil forældrebetalingen skulle reduceres. En tilførsel af øgede pædagogressourcer, som kan frigive lederen tid til administrative opgaver, vil derfor i et vist omfang være budgetneutralt. Økonomiske konsekvenser Der er ingen økonomiske konsekvenser. Tidsplan Den nye struktur på dagtilbudsområdet træder i kraft den 1. august 2023", "source_path": "data/greve/raw_dagsordener/Skole-, Børne- og Ungeudvalget_2023-04-25T08:15:00+02:00_1cb24351-4367-47de-9d32-1341ee538f35.json"}
{"document_id": "1cb24351-4367-47de-9d32-1341ee538f35", "committee": "Skole-, Børne- og Ungeudvalget", "meeting_date": "2023-04-25T08:15:00+02:00", "section_type": "html_fragment", "section_title": "Orientering om status på KaMiBe", "case_number": "23-004349", "agenda_index": 12, "text": "Beslutning Orienteringen blev taget til efterretning. Fremstilling Sagsprocedure Skole-, Børne– og Ungeudvalget og Kultur- og Fritidsudvalget Resume Med vedtagelsen af budget 2022-2025 afsatte Byrådet 0,5 mio. kr. til et motorisk projekt i Greve. Midlerne blev overflyttet til Idræts- og FritidsSekretariatet (IFS), som fik til opgave af udarbejde et konkret projekt. Der er udarbejdet et projekt med fokus på karakterstyrker, mindfulness og bevægelse (KaMiBe). Projektet blev endeligt godkendt i Byrådet den 30. januar 2023. Derefter er der arbejdet med en konkret plan for KaMiBe som pilotprojekt for børn i alderen 5-7 år. I samarbejde med Center for Dagtilbud og Skoler og UC Syd er planlægningen af projektets afvikling igangsat. Sagen her giver en status på projektet deltagere, form og tidshorisont. Indstilling Administrationen indstiller til Skole-, Børne– og Ungeudvalget og Kultur- og Fritidsudvalget at orienteringen tages til efterretning. Sagsbeskrivelse IFS og Center for Dagtilbud og Skoler har en tæt dialog om den konkrete afvikling af projektet i praksis. I første kvartal 2023 er de deltagende skoler og dagtilbud udvalgt gennem dialog med de enkelte leder, hvor det er forventningsafstemt, at tilgangen og deltagelsen i pilotprojektet bygger på motivation og energi. Følgende skoler og børnehaver deltager: Krogårdskolen og Abels Hus Damagerskolen og Damhuset Strandskolen og Prinsesseparken Deltagende indskolingsledere og pædagogiske ledere for dagtilbud er orienteret om projektets indhold og rammer for afvikling. I løbet af april måned 2023 har IFS indkaldt til fællesledermøde for de deltagende skoler og dagtilbud med deltagelse fra Center for Dagtilbud & Skoler. I andet kvartal 2023 vil IFS i samarbejde med indskolingsledere og de pædagogiske ledere fastsætte den endelige mødekalender for projektet inkl. datoer for workshops for fagpersonalet samt de afsluttende opsamlings- og evalueringsmøder. Den præcise plan for evalueringen af projektet og omfanget af denne, er under udarbejdelse af IFS med sparring fra Center for Dagtilbud og Skoler. I forbindelse med den efterfølgende videndeling og forankring af KaMiBe i Greve Kommune er IFS og Center for Dagtilbud og Skoler i dialog med Greve Kultur-Base. Procesplan for møder og uddannelse af fagpersonale 2023/2024: Juni 2023: Indledende møder på de tre udvalgte skoler og tre udvalgte børnehaver for fagpersonale og ledere. Møderne indeholder en overordnet introduktion til KaMiBe. Mødernes bliver forestået af Kristian Rasmussen, forsker ved UC Syd. September 2023 til maj 2024: Workshops for relevante fagpersoner på de tre skoler og i de tre børnehaver bliver forestået af Kristian Rasmussen, forsker ved UC Syd. En skole og den tættest tilknyttede børnehave i projektet afholder workshops sammen. Det forventes, at fagpersoner fra Greve Kultur-Base vil deltage på udvalgte workshops for efterfølgende forankring. I løbet af pilotprojektet har alle fagpersoner fire workshops, ca. én i kvartalet, af tre timers varighed. De fire workshops har temaerne: Generel introduktion inkl. positiv psykologi, karakterstyrker, mindfulness og bevægelse. Hver workshop indeholder praksisøvelser, sparring og erfaringsudveksling mellem fagpersonerne. Juni 2024: Opsamlingsmøder på de tre udvalgte skoler bliver afviklet med fokus på lokale erfaringer, fortsat implementering og forankring. Økonomi Rammebeløbet for projektet er fastsat til 0,5 mio. kr. Midlerne forventes forbrugt i 2023 og 2024. Af den samlede økonomi på 500.000 kr. forventes ca. 300.000 kr. brugt på udgifter til afholdelse af oplæg og uddannelse, som forestås af UC Syd. Vikardækning for fagpersonale, der deltager i uddannelse (workshops) forventes at koste ca. 100.000 kr. Den øvrige økonomi forventes brugt på materialer, mødeafholdelse og øvrige driftsudgifter. Øvrige konsekvenser Fagpersoner fra SFO, Skole og Dagtilbud vil i projektperioden skulle afsætte arbejdstid til deltagelse på workshop, supervision og afslutning. Det samme forventes af personale fra øvrige kommunale intuitioner, som deltager i workshops og mødeafvikling fra juni 2023 til juni 2024.", "source_path": "data/greve/raw_dagsordener/Skole-, Børne- og Ungeudvalget_2023-04-25T08:15:00+02:00_1cb24351-4367-47de-9d32-1341ee538f35.json"}
{"document_id": "1cb24351-4367-47de-9d32-1341ee538f35", "committee": "Skole-, Børne- og Ungeudvalget", "meeting_date": "2023-04-25T08:15:00+02:00", "section_type": "html_fragment", "section_title": "Orientering fra formanden/gensidig orientering", "case_number": "21-014467", "agenda_index": 13, "text": "Beslutning Orienteringerne blev taget til efterretning Udvalget ønsker en orientering om belægning i Klub Havana, normering, og brugen af de bygninger, der er til rådighed. Fremstilling Sagsprocedure Skole-, Børne- og Ungeudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning. - Henvendelse fra Dansk Metal vedr. opfordring til at indføre obligatorisk erhvervspraktik og styrke samarbejdet mellem folkeskole og erhvervsliv.", "source_path": "data/greve/raw_dagsordener/Skole-, Børne- og Ungeudvalget_2023-04-25T08:15:00+02:00_1cb24351-4367-47de-9d32-1341ee538f35.json"}
{"document_id": "1cb24351-4367-47de-9d32-1341ee538f35", "committee": "Skole-, Børne- og Ungeudvalget", "meeting_date": "2023-04-25T08:15:00+02:00", "section_type": "html_fragment", "section_title": "Huskeliste og orientering fra administrationen", "case_number": "21-013716", "agenda_index": 14, "text": "Beslutning Orienteringerne blev taget til efterretning. Fremstilling Sagsprocedure Skole-, Børne- og Ungeudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil den blive vedlagt som bilag. Indstilling Administrationen indstiller, at eventuelle orienteringer tages til efterretning. Sagsbeskrivelse Administrationen har følgende til orientering: - Virtuelle møder om barnets lov v./ Social- og Boligstyrelsen og Ankestyrelsen. Link til info om møderne herunder praktiske oplysninger: https://sbst.dk/nyheder/2023/virtuelle-moeder-om-barnets-lov - Orientering om henvendelse fra DH Greve vedr. praksis for behandlingsmæssig friplads.", "source_path": "data/greve/raw_dagsordener/Skole-, Børne- og Ungeudvalget_2023-04-25T08:15:00+02:00_1cb24351-4367-47de-9d32-1341ee538f35.json"}
{"document_id": "1cb24351-4367-47de-9d32-1341ee538f35", "committee": "Skole-, Børne- og Ungeudvalget", "meeting_date": "2023-04-25T08:15:00+02:00", "section_type": "html_fragment", "section_title": "Skole-, Børne- og Ungeudvalget - mødekalender 2023", "case_number": "21-014469", "agenda_index": 15, "text": "Beslutning Orienteringen blev taget til efterretning. Fremstilling Sagsprocedure Skole-, Børne- og Ungeudvalget Resume I sagen gives et overblik over Skole-, Børne- og Ungeudvalgets udvalgsmøder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Mødekalenderen er vedhæftet som bilag.", "source_path": "data/greve/raw_dagsordener/Skole-, Børne- og Ungeudvalget_2023-04-25T08:15:00+02:00_1cb24351-4367-47de-9d32-1341ee538f35.json"}
{"document_id": "1cb24351-4367-47de-9d32-1341ee538f35", "committee": "Skole-, Børne- og Ungeudvalget", "meeting_date": "2023-04-25T08:15:00+02:00", "section_type": "html_fragment", "section_title": "Underskriftsark", "case_number": "21-014468", "agenda_index": 16, "text": "Fremstilling Sagsprocedure Skole-, Børne- og Ungeudvalget. Resume Elektronisk underskriftsark.", "source_path": "data/greve/raw_dagsordener/Skole-, Børne- og Ungeudvalget_2023-04-25T08:15:00+02:00_1cb24351-4367-47de-9d32-1341ee538f35.json"}
