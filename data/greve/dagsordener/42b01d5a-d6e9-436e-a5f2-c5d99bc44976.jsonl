{"document_id": "42b01d5a-d6e9-436e-a5f2-c5d99bc44976", "committee": "Plan- og Tryghedsudvalget", "meeting_date": "2023-04-25T16:00:00+02:00", "section_type": "html_fragment", "section_title": "Godkendelse af dagsorden", "case_number": "22-003654", "agenda_index": 0, "text": "Beslutning Godkendt. Fremstilling Sagsprocedure Plan- og Tryghedsudvalget. Resume Godkendelse af dagsorden for mødet den 25. april 2023. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Plan- og Tryghedsudvalget_2023-04-25T16:00:00+02:00_42b01d5a-d6e9-436e-a5f2-c5d99bc44976.json"}
{"document_id": "42b01d5a-d6e9-436e-a5f2-c5d99bc44976", "committee": "Plan- og Tryghedsudvalget", "meeting_date": "2023-04-25T16:00:00+02:00", "section_type": "html_fragment", "section_title": "Budgetanalyse 9 - Fremlæggelse af katalog over kan- og skal-opgaver", "case_number": "23-004448", "agenda_index": 1, "text": "Beslutning 1. Taget til efterretning 2. Ingen af udvalgets områder ønskes yderligere beskrevet. Fremstilling Sagsprocedure Plan- og Tryghedsudvalget Resume Administrationen har udarbejdet første version af et katalog over kan- og skal-opgaver på udvalgets område. Kan-skal-kataloget indgår i budgetmaterialet til Budget 2024-27 som budgetanalyse nr. 9, og giver udvalget et overordnet indblik i de lovgivningsmæssige rammer for løsningen af de konkrete opgaver og dermed overblik over, hvor der er et reelt politisk handlerum. Kataloget er tænkt som udgangspunktet for en politisk bestilling af yderligere beskrivelser af specifikke områder til brug i den igangværende budgetproces. Indstilling Administrationen indstiller, at udvalget tager kataloget over kan- og skal-opgaver til efterretning. at udvalget drøfter, hvilke områder der eventuelt ønskes yderligere beskrevet frem mod budgettemamødet den 19. juni 2023. Sagsbeskrivelse Byrådet besluttede på møde den 30. januar 2023, at der som en del af budgetprocessen 2024-27 udarbejdes en budgetanalyse med beskrivelse af kommunale kan- og skal-opgaver, herunder regler for fastsættelse af tilskud og nuancer i forhold til skal-opgaver. Kommissoriet for budgetanalysen er godkendt den 6. marts 2023 og i tråd med dette, har administrationen foreløbigt for hvert fagudvalg udarbejdet et overordnet katalog over de enkelte budgetposter inddelt i tre overordnede kategorier, jf. beskrivelse nedenfor. Kataloget er udarbejdet med henblik på at give overblik, og nogle budgetposter vil derfor omfatte flere forskellige opgaver. Det enkelte fagudvalg har mulighed for at pege på områder, som ønskes yderligere beskrevet med henblik på at identificere politiske handlemuligheder ind i budgetprocessen. Administrationen indstiller, at kataloget tages til efterretning, og at udvalget drøfter, hvilke områder der ønskes yderligere beskrevet. Administrationen vil udarbejde disse beskrivelser med henblik på præsentation til budgettemamødet den 19. juni 2023. Hvis udvalget ønsker uddybende beskrivelser af mange forskellige områder, vil der være behov for at prioritere disse ønsker af hensyn til ressourcetrækket i administrationen. Kategorisering 1. Lovbestemt - Objektive kriterier, ekstern vurdering eller afledt effekt Kategorien indeholder budgetposter, hvor Byrådet reelt ikke har nogen eller alene marginal indflydelse på udgiftsniveauet. Det er f.eks. udgifter til boligsikring, hvor borgerne har et retskrav, hvis de opfylder nogle objektive kriterier. På andre områder beror udgiften på en konkret vurdering fra en ekstern part eksempelvis en privatpraktiserende læge eller det regionale sundhedsvæsen. Endelig kan udgifter og indtægter være en afledt konsekvens af noget andet som f.eks. refusionsindtægter. 2. Lovbestemt - Konkret intern vurdering af behov eller fastlæggelse af serviceniveau Kategorien indeholder lovbestemte ydelser, hvor Byrådet inden for lovgivningens rammer har en reel mulighed for at påvirke udgiftsniveauet. Det drejer sig bl.a. om områder, hvor der foretages en konkret individuel vurdering af den enkelte borgers behov som f.eks. i hjemmeplejen eller på det specialiserede socialområde, men hvor denne vurdering sker med udgangspunkt i nogle politisk fastsatte kvalitetsstandarder. Det kan også dreje sig om områder, hvor serviceniveauet fastsættes mere generelt som f.eks. normeringen og andelen af uddannede pædagoger i dagtilbud og forældrebetalings-andelen af de samlede udgifter. Endelig vil en stor del af kommunens administrative funktioner ligge i denne kategori, idet der er lovkrav om at kommunen f.eks. skal udarbejde et budget, behandle en borgerhenvendelse, sikre korrekt udbetaling af løn til sine medarbejdere mv. 3. Ikke lovbestemt - Fri intern fastlæggelse af serviceniveau Kategorien indeholder ikke lovbestemte ydelser, hvor Byrådet derfor har vide muligheder for selv af fastsætte service- og udgiftsniveau. Dette omfatter bl.a. udgifter til drift af svømmehal, kantinedrift på skoler og rådhuset, strandrensning mv. Lovgrundlag Lov om kommunernes styrelse. Økonomiske konsekvenser Sagen har ingen økonomiske konsekvenser.", "source_path": "data/greve/raw_dagsordener/Plan- og Tryghedsudvalget_2023-04-25T16:00:00+02:00_42b01d5a-d6e9-436e-a5f2-c5d99bc44976.json"}
{"document_id": "42b01d5a-d6e9-436e-a5f2-c5d99bc44976", "committee": "Plan- og Tryghedsudvalget", "meeting_date": "2023-04-25T16:00:00+02:00", "section_type": "html_fragment", "section_title": "Integrations- og Hjemsendelsespolitik 2023-2026, endelig godkendelse", "case_number": "23-004140", "agenda_index": 2, "text": "Beslutning Anbefales Mehmet Zeki Dogru (Ø) stemmer imod. Fremstilling Sagsprocedure Plan- og Tryghedsudvalget, Økonomiudvalget og Byrådet. Resume Sagen handler om en endelig godkendelse af Integrations- og Hjemsendelsespolitik 2023-2026 samt de indkomne høringssvar til politikken. Den nye politik afløser den tidligere politik og indeholder otte temaer, som understøtter Greve Kommunes vision: Naturligvis Greve – gennem helhedssyn og fællesskaber . Politikken lægges op til endelig godkendelse i byrådet sammen med de syv andre borgerettede politikker den 15. maj 2023 og vil efter en vedtagelse sætte retningen for de næste fire års integrations- og hjemsendelsespolitik. Indstilling Administrationen indstiller, at udvalget godkender Integrations- og Hjemsendelsespolitik 2023-2026. Sagsbeskrivelse Sagen handler om endelig godkendelse af Integrations- og Hjemsendelsespolitik 2023-2026 . Fagudvalget godkendte politikken til høring ved udvalgets møde den 14.marts 2023. Høringsproces Politikken blev derefter sendt til høring i: Erhvervscentrets bestyrelse Lokal MED i Center for Job & Socialservice Der er ikke kommet nogen høringssvar til politikken. Der er kommet et generelt høringssvar til flere politikker fra Lokal MED i Center for Job & Socialservice med en anerkendelse af at politikkerne er skrevet i et let og forståeligt sprog. Administrationen indstiller til godkendelse af Integrations- og Hjemsendelsespolitik 2023-2026 uden ændringer. Fra vision til politik Greve byråd vedtog i foråret 2022 visionen Naturligvis Greve gennem helhedssyn og fællesskaber , som afsæt for det politiske arbejde. Visionen markerer, at byråd, borgere og erhvervsliv samarbejder om at skabe rammer for det meningsfulde, aktive og indholdsrige liv i Greve kommune. Visionens temaer, aktivt foreningsliv, bæredygtig kommune, hverdag med indhold, velfærd i fællesskab og aktiv borgerinddragelse beskriver byrådets ønsker til, hvordan det skal være at bo, leve, gå i skole, arbejde og deltage i fritids-, idræts- og kulturlivet i Greve kommune. Integrations- og Hjemsendelsespolitikken tager afsæt i visionen og sætter ramme og retning for arbejdet og indsatserne på integrationsområdet i Greve Kommune. Fra politik til indsatser Integrations- og Hjemsendelsespolitik 2023-2026 er overordnet og beskriver ikke konkrete indsatser. Administrationen vil overfor Plan- og Tryghedsudvalget løbende præsentere handleplaner for hvordan Greve Kommune i samspil med relevante aktører vil arbejde med at udmønte politikken og opnå de ønskede effekter for borgerne. Det er i den politiske opfølgning særligt fokus på indsatser, som er koblet til de ønskede effekter af politikken. Økonomiske konsekvenser Sagen har ingen økonomiske konsekvenser. Tidsplan De i alt otte borgerrettede politikker bliver lagt op til endelig godkendelse i byrådet den 15. maj 2023.", "source_path": "data/greve/raw_dagsordener/Plan- og Tryghedsudvalget_2023-04-25T16:00:00+02:00_42b01d5a-d6e9-436e-a5f2-c5d99bc44976.json"}
{"document_id": "42b01d5a-d6e9-436e-a5f2-c5d99bc44976", "committee": "Plan- og Tryghedsudvalget", "meeting_date": "2023-04-25T16:00:00+02:00", "section_type": "html_fragment", "section_title": "Udbud af daginstitution ved Greve Borgerhus", "case_number": "23-003630", "agenda_index": 3, "text": "Beslutning 2. Godkendt idet der i udbuddet skal indarbejdes krav om løsninger for vedvarende energi (herunder solceller), samt krav til bæredygtighed med fokus på at vælge bæredygtige materialer og sikre en rationel drift, så vidt det er muligt. Der skal desuden indtænkes multifunktionelle løsninger i byggeriet, så det så vidt muligt imødekommer ønsker beskrevet i bilag 2 om sambrug omkring lokaler i daginstitutionen. Fremstilling Sagsprocedure Skole-, Børne-, og Ungeudvalget, Plan-, og Tryghedsudvalget, Kultur- og Fritidsudvalget, Klima-, Teknik- og Miljøudvalget, Økonomiudvalget og Byrådet. Resume Sagen indeholder udbudsmateriale for opførelse af en ny daginstitution ved Greve Borgerhus i Greve Midt. Byrådet skal tage stilling til byggeprogram, udbudskriterier, planprincipper og frigivelse af anlægsbevilling. Beslutningen sikrer, at byggeprogrammet kan sendes i udbud, så der kan findes en totalentreprenør til opførelse af daginstitutionen. Indstilling Administrationen indstiller overfor Skole-, Børne- og Ungeudvalget 1. at det pædagogiske byggeprogram jf. bilag 1, med enkelte præciseringer godkendes Administrationen indstiller overfor Plan- og Tryghedsudvalget 2. at planprincipperne i bilag 3 godkendes som udgangspunkt for en ny lokalplan Administrationen indstiller overfor Klima-, Teknik- og Miljøudvalget: 3. at udbudskriterierne godkendes og at administrationen bemyndiges til at godkende valg af totalentreprenør i henhold til de udbudskriterier, der er fremlagt i sagen, 4. at den reviderede tidsplan tages til efterretning, 5. at rådighedsbeløbet på projektet forøges med 3,970 mio. kr. finansieret af puljen til prisstigninger, hvor midlerne allerede er reserveret, jf. Byrådsbeslutning den 12. december 2022 (punkt 29). 6. at der meddeles anlægsbevilling på i alt 56,116 mio. kr. til totalentreprisen, og at dette finansieres af det til formålet afsatte rådighedsbeløb. 7. at der til juni 2023 fremlægges en særskilt sag med en indstilling om vejadgang til daginstitutionen, hvor der også tages stilling til eventuelt behov for tillægsbevilling. Administrationen indstiller overfor Kultur- og Fritidsudvalget: 8. at sagen tages til efterretning. Sagsbeskrivelse Byrådet besluttede den 12. december 2022 (pkt. 29), at der skal opføres en ny daginstitution i to plan ved siden af Greve Borgerhus i Greve Midt. Administrationen har i samarbejde med rådgiverfirmaet NIRAS og NOVA5 arkitekter udarbejdet et byggeprogram for en ny integreret daginstitution til 150 børn beliggende ved Greve Borgerhus, med plads til fire børnehavegrupper á 22 børn og fire vuggestuegrupper á 15 børn. I byggeprogrammet stilles der bl.a. krav til, at bygningen skal være robust og kunne holde til at mange bruger den, og byggeriet skal være enkelt at vedligeholde. Det skal desuden være funktionelt fleksibelt, så det kan tilgodese eventuelle ændringer i de pædagogiske tendenser, samt mulighed for sambrug af lokaler mellem Borgerhuset og den nye daginstitution. Byggeprogrammet er udviklet i samarbejde med pædagogisk personale og faglige konsulenter i Greve Kommune, og tager afsæt i det fælles pædagogiske byggeprogram, som Skole- og Børneudvalget godkendte den 26. august 2021 (pkt. 11), og et tekniske byggeprogram, som Teknik- og Miljøudvalget godkendte den 23. august 2021 (pkt. 11), og beskriver Greve Kommunes ønsker, ambitioner og krav i forbindelse med fremtidige daginstitutioner. I byggeprogrammet er der foretaget få ændringer, hvor enkelte afsnit er blevet foldet yderligere ud samt tilpasset dette projekt (Jf. bilag 1). Administrationen har været i dialog med Fritidsrådet og Brugerrådet af Greve Borgerhus med fokus på områdets udearealer, trafikale forhold, samt mulighed for fælles brug af lokaler i den nye bygning og i Borgerhuset. I udbudsmaterialet er der vedlagt en beskrivelse af Greve Borgerhus og anvendelsen af huset, samt brugernes forslag til fælles brug af den nye daginstitution og Borgerhusets arealer. (Jf. bilag 2). I det videre arbejde med byggeprojektet vil der fortsat være inddragelse af interessenter, samt involvering af fagligt pædagogisk personale. Udbudskriterier Byggeprogrammet udbydes i totalentreprise, hvilket betyder, at bygningsopgaven tildeles én entreprenør, der forestår projektering af det endelige byggeri på baggrund af byggeprogrammet og opførelse frem mod et nøglefærdigt byggeri. Projektet udbydes efter proceduren ”udbud med forhandling\". Der prækvalificeres fire totalentreprenører efter EU-udbudsreglerne på baggrund af relevante referencer og erfaringer med byggeprojekter af tilsvarende karakter i indhold og størrelse – dvs. daginstitutioner eller tilsvarende byggerier, og tilsvarende arbejdsformer og økonomiske nøgletal. I udvælgelse af totalentreprenørerne indgår tilsvarende krav til referencer og erfaring fra de tilknyttede rådgivere. Udbudsmaterialet udsendes i forbindelse med prækvalifikationen. Ved evalueringen af tilbuddene vil der blive anvendt en pointmodel, hvor tilbuddene bedømmes på følgende underkriterier: Pris, organisation og kompetencer, procesbeskrivelse og projekt. Administrationen indstiller, at administrationen bemyndiges til at godkende valg af totalentreprenør i henhold til nedenstående udbudskriterier: Point fra omregningen af priser ganget med 30 % Point fra bedømmelsen af organisation og kompetencer ganget med 10 % Point fra bedømmelsen af procesbeskrivelse ganget med 10 % Point fra bedømmelsen af projektet ganget med 50 % Kontrakten tildeles til den tilbudsiver , som har den højeste samlede pointscore. Kriteriet ”pris” evalueres efter bilag 5. Der accepteres ikke tilbud med en samlet tilbudssum, der er lavere end 39 mio. kr. For tilbud højere end 42 mio. kr. fratrækkes 4,0 point pr. 1,0 mio. kr. ned til 0 point, som gives for tilbud på 43 mio. kr. Der accepteres ikke tilbud med en samlet tilbudssum, der er højere end 43 mio. kr. Samtlige tilbudsgivere, som afleverer et konditionsmæssigt tilbud, vil modtage et engangsvederlag på 200.000 kr. Vederlaget modregnes ikke i den vindende entreprenørs honorar for den videre projektering. I forbindelsen med tilbudsevalueringen er der nedsat en bedømmelseskomité bestående af repræsentanter fra Greve Kommune bistået af eksterne rådgivere og specialister i nødvendigt omfang. Planprincipper Udbudsområdet omfatter en grund på ca. 7.800 m 2 beliggende ved Greve Borgerhus, som ligger mellem Håndværkerbyen og Lillevangsvej i Greve. Byggefeltet grænser op til Greve borgerhus mod øst, parcelhusbebyggelse ”ved Rådhuset” mod syd, erhvervsbebyggelse i Håndværkerbyen mod vest og mod nord den nuværende materielgård tilhørende Greve Kommune. Der er endnu ikke udarbejdet en lokalplan for området. Lokalplanen udarbejdes på baggrund af det vindende konkurrenceprojekt og forventes vedtaget inden byggetilladelsen gives i henhold til terminerne i hovedtidsplanen. Der er udarbejdet retningsgivende planprincipper for den nye daginstitution som bilag til byggeprogrammet. Planprincipper udstikker rammerne for den kommende daginstitution på grunden og vil blive indarbejdet i den kommende lokalplan. Det nye byggeri skal således opføres indenfor rammerne beskrevet i planprincipperne . Nedenfor er de væsentligste planprincipper. Samtlige planprincipper fremgår af bilag 3. Det samlet etageareal bliver maks. 2.000 m 2 svarende til en bebyggelsesprocent på 26. Daginstitutionen opføres i henholdsvis en og to etager med en max højde på 10,5 meter. Der vil være mulighed for tagterrasser. Der stilles krav til en byggelinje på 10 meter mod nord og vest. Bevaring af beplantningsbælte mod nord og vest (dog med mulighed for udtydning). Nye parkeringspladser sammentænkes med de eksisterende. Der stilles krav om anlæggelse af min. 40 parkeringspladser. Facader og gavle kan opføres i mur, træ og andre plane facadematerialer. Mod nord og vest skal der indarbejdes større glaspartier. Desuden er der indsat materialekrav i forhold til døre samt vindues- og dørrammer. Der må inkorporeres metal og beton i byggeriet på max 20 pct. af den samlede facade. Tage skal fremstå ensfarvede, og der må anvendes skifer, vingetegl, sedum (græsbevokset) eller tagpap. Lokalplanen fremsættes til politisk godkendelse i 2024. Det er således planprincipperne, som de fremgår af vedlagte bilag, der i denne sag indstilles til godkendelse, og det indstilles samtidigt at arbejdet med lokalplanen kan igangsættes. Vejbetjening til den nye daginstitution Administrationen er i gang med at undersøge nedenstående mulige vejadgange til den nye daginstitution: Den eksisterende vejadgang via Greveager-Håndværkerbyen. Greveager betjener i dag Borgerhuset og en mindre række erhverv (bl.a. dyrehospital og revision). Ny adgangsvej via Lillevangsvej , så det nuværende signalregulerede tre-benede kryds Lillevangsvej /Jerismosevej ombygges til et fire-benet signalreguleret kryds. Administrationen har bedt rådgiverfirmaet NIRAS om at udarbejde en analyse af trafikafviklingen i forhold til de to mulige vejadgange, med henblik på at afklare den mest hensigtsmæssige og økonomisk forsvarlige løsning Analysen vil blive forelagt til politisk behandling i medio juni 2023, herunder eventuelt behov for yderligere budget. Lovgrundlag Dagtilbudsloven, Bygningsreglementet og Udbudsloven. Økonomiske konsekvenser Med det vedtagne budget 2023-26 er der samlet set afsat rådighedsbeløb på 54,296 mio. kr. på projektet, hvilket inkluderer 1,8 mio. kr. oprindeligt afsat i Budget 2022-25 til adgangsforhold til den nye daginstitution. Herudover har Byrådet den 12. december 2022 reserveret 3,970 mio. kr. i 2023 fra puljen til prisstigninger, og det indstilles nu, at disse midler flyttes til projektet, således at det samlede rådighedsbeløb bliver 58,266 mio. kr. Der er allerede givet anlægsbevillinger bl.a. til indledende rådgivning og foranalyser for 2,150 mio. kr. og det indstilles nu at der meddeles anlægsbevilling på yderligere 56,116 til totalentreprisen finansieret af det afsatte rådighedsbeløb. Anlægsbevilling og rådighedsbeløb dækker også rydning af petanque-bane, som genetableres udenfor projektområdet, samt nedrivning og bortskaffelse af en eksisterende garagebygning ved Borgerhuset. Kommunikation Der er udarbejdet en kommunikationsplan for projektet, og der vil blive lavet en projekthjemmeside på www.Greve.dk, hvor der løbende bliver orienteret om projektet. Derudover oprettes en informationstavle i Borgerhuset, så brugerne løbende kan holde sig orienteret om byggeriet med blandt andet varsling af støj og andre gener, der kan forventes i perioder. Tidsplan Udbudsbekendtgørelsen offentliggøres den 29. maj 2023. Udvælgelse af de prækvalificerede vil ske den 10. august 2023, og herefter vil forhandlings- og tilbudsfasen forløbe i efteråret 2023. Offentliggørelse af vinderen er planlagt til den 4. december 2023. Det forventes, at daginstitutionen er klar til ibrugtagning marts 2026. Tidplan for hele byggeprocessen er vedlagt i bilag 4. Sagens forløb 25-04-2023 Skole-, Børne- og Ungeudvalget 1. Godkendt.", "source_path": "data/greve/raw_dagsordener/Plan- og Tryghedsudvalget_2023-04-25T16:00:00+02:00_42b01d5a-d6e9-436e-a5f2-c5d99bc44976.json"}
{"document_id": "42b01d5a-d6e9-436e-a5f2-c5d99bc44976", "committee": "Plan- og Tryghedsudvalget", "meeting_date": "2023-04-25T16:00:00+02:00", "section_type": "html_fragment", "section_title": "Godkendelse af skema C, ældreboliger, Frydenhøj", "case_number": "23-003463", "agenda_index": 4, "text": "Beslutning Anbefales. Fremstilling Sagsprocedure Plan, og Tryghedsudvalget, Økonomiudvalget og Byrådet. Resume Greve Boligselskab søger om godkendelse af skema C for afdeling Frydenhøj, (40 ældreboliger i Hundige), jf. bilag 1 om formålet med skema A, B og C. Byrådet har tidligere godkendt skema B. Formålet med godkendelsen af skema C er at godkende byggeregnskabet i forbindelse med færdiggørelsen af projektet. I den forbindelse skal det påses, om den anskaffelsessum, der blev godkendt ved skema B, overholdes i det endelige byggeregnskab, der godkendes endeligt ved skema C. Byggeregnskabet kan ikke afsluttes uden godkendelse af byrådet. Indstilling Administrationen indstiller, at Skema C med en samlet anskaffelsessum på 84,7 mio. kr. godkendes. Sagsbeskrivelse Bygherre er forpligtet til, i forbindelse med afslutning af byggeriet, at fremsende det endelige revisionspåtegnede byggeregnskab til godkendelse af byrådet. Greve Boligselskab har den 6. marts 2023 fremsendt brev om godkendelse af skema C til Greve kommune, jf. bilag 2. Den 21. september 2020 godkendte byrådet skema B for de 40 ældreboliger. I den forbindelse blev det godkendt, at anskaffelsessummen for etablering af boligerne var på 89,9 mio. kr. I forbindelse med Greve Boligselskabs ansøgning om godkendelse af skema C, jf. bilag 3 er det oplyst, at anskaffelsessummen nu er på 84,7 mio. kr., og således lavere end den anskaffelsessum, som byrådet godkendte den 21. september 2020 i forbindelse med godkendelsen af skema B. Greve Boligselskab har oplyst, at begrundelsen for, at anskaffelsessummen er lavere end ved skema B er, at såvel renteudgifterne i byggefasen, som udgifterne til rådgivere, har været lavere end tidligere antaget. Boligerne blev afleveret den 1. juli 2022. Det er endvidere oplyst, at det samlede boligareal for de 40 ældreboliger er på ca. 2.860 m 2 , hvoraf ca. de 101 m 2 udgøres af et fælleshus. Det fremgår endvidere, at huslejen pr. 1. juli 2022 er 1.347 kr. for en to-rums lejlighed betales således 40.233 kr. i depositum og en månedlig husleje på 7.724 kr. For en tre-rums lejlighed betales 50.818 i depositum og 9.755 kr. i månedlig leje. Der er bygget 32 to-rums lejligheder og otte tre-rums lejligheder. Endelig fremgår det af skemaansøgningen, at da den samlede anskaffelsessum er lavere end det, der var budgetteret i forbindelse med godkendelsen af skema B, vil de, der er flyttet ind i lejlighederne, få tilbagebetalt det, som de har betalt for meget i depositum. Det fremgår af det fremsendte revisionsprotokollat pr. 1. juli 2022, jf. bilag 4, at byggeregnskabet er opgjort pr. den 1. juli 2022 som skæringsdato. Den 1. juli 2022 var datoen for færdiggørelse af den sidste lejlighed. Det fremgår endvidere, at byggeregnskabet, skema C, giver et retvisende billede af byggeriets samlede anskaffelsessum, og at regnskabet i alle væsentlige henseender er rigtigt og udarbejdet i overensstemmelse med bekendtgørelse om støtte til almene boliger. Det fremgår af skema C, jf. bilag 3, at anskaffelsessummen på 84,7 mio. kr. finansieres ved, at Greve Kommune stiller e n garanti for en realkreditlån på 74,463 mio. kr., at Greve Kommune yder et kommunalt grundkapitallån på 8,471 mio. kr. og ved et beboerindskud på 1,694 mio. kr. Der bemærkes til orientering, at i det almene nybyggeri er det alene beliggenhedskommunen, der stiller garanti for realkreditlånene. Landsbyggefonden har oplyst over for administrationen, at Landsbyggefonden kun har hjemmel til at stille regaranti når der er tale om renoveringsstøttesager. Det skal endvidere bemærkes, at garantien i forbindelse med skema C er lavere end ved skema B, hvor kommunen skulle stille garanti for 76,463 mio. kr. og et kommunalt grundkapitallån på 8,689 mio. kr. I forbindelse med godkendelse af skema C, skal det samtidig sikres, at maksimumsbeløbet for opførelse af de 40 ældreboliger er i overensstemmelse med de fastsatte takster herfor, (disse offentliggøres af Trafik-Bygge- og Boligstyrelsen). Beløbene er differentieret på baggrund af boligtype og geografi og reguleres én gang årligt pr. 1. januar. Maksimumsbeløbet fastsættes på byggeriets påbegyndelsestidspunktet (tidspunktet for kommunalbestyrelsens godkendelse af skema B). Ifølge det for 2020 gældende maksimumbeløb kan der i Greve Kommune opføres for 29.710 kr. pr. m 2 samt energitillæg til maksimumbeløbet på 1.210 kr. pr. m 2 , dvs. i alt 30.920 kr. pr. m 2 . I forbindelse med skema B ansøgningen angav Greve Boligselskab, at anskaffelsessummen for byggeriet for de 40 ældreboliger var 86,9 mio. kr. Ifølge de fastsatte takster for 2020 kan der maksimalt opføres for 88,4 mio. kr., inklusiv energitillæg. I forbindelse med denne skema C ansøgning er anskaffelsessummen på boligerne nu nede på 84,7 mio. kr. Lovgrundlag Lov om almene boliger og bekendtgørelse nr. 14 af den 9. januar 2020 om støtte til almene boliger mv. Økonomiske konsekvenser Anskaffelsessummen på 84,7 mio. kr. finansieres ved, at Greve Kommune stiller en garanti for en realkreditlån på 74,54 mio. kr., at Greve Kommune yder et kommunalt grundkapitallån på 8,47 mio. kr. og ved et beboerindskud på 1,69 mio. kr.", "source_path": "data/greve/raw_dagsordener/Plan- og Tryghedsudvalget_2023-04-25T16:00:00+02:00_42b01d5a-d6e9-436e-a5f2-c5d99bc44976.json"}
{"document_id": "42b01d5a-d6e9-436e-a5f2-c5d99bc44976", "committee": "Plan- og Tryghedsudvalget", "meeting_date": "2023-04-25T16:00:00+02:00", "section_type": "html_fragment", "section_title": "Godkendelse af skema A  - Tune Plejecenter", "case_number": "23-001418", "agenda_index": 5, "text": "Beslutning 1.-6. anbefales. Fremstilling Sagsprocedure Plan- og Tryghedsudvalget, Økonomiudvalget og Byrådet. Resume Sagen indeholder en godkendelse af skema A i forbindelse med opførelsen af Tune Plejecenter, som er fremsendt af Boligselskabet Sjælland. Formålet med skema A er, at kommunen meddeler tilsagn til byggeriet baseret på et foreløbigt økonomisk overslag, herunder en beskrivelse af huslejen, jf. bilag om formålet med skema A, B og C. Den fortsatte planlægning af opførelse af Tune Plejecenter kræver byrådets godkendelse af skema A. Skema A ansøgningen er opdelt i to ansøgninger, dels én for de 72 almene plejeboliger og dels én for servicearealerne, i alt et samlet areal på 7.500 m 2 . Indstilling Administrationen indstiller, at skema A for Tune Plejecenter, 72 plejeboliger, med en anskaffelsessum på 158,5 mio. kr. godkendes at skema A for Tune Plejecenter, servicearealerne, med en anskaffelsessum på 74,2 mio. kr. godkendes at der ydes et kommunalt grundkapitallån til plejeboligerne på 15,9 mio. kr., som finansieres af salgsindtægten for grunden at der stilles en kommunal garanti til plejeboligerne på 57,43 % for realkreditlånet på 139,5 mio. kr., svarende til en skønnet garantistillelse på 80,1 mio. kr. at der stilles en kommunal garanti på 100 % for realkreditlånet til servicearealerne, svarende til en garantistillelse på 74,2 mio. kr. at servicearealet fortsat skal udgøre 2.820 m 2 som udbudt selv om dette kan medføre en budgetmæssig udfordring da renteniveauet for realkreditlånet først er kendt i 2026 når byggeriet står færdigt. Sagsbeskrivelse Boligselskabet Sjælland har den 16. marts 2023 fremsendt en anmodning om Greve kommunes godkendelse af skema A for henholdsvis plejeboliger og servicearealer til brug for opførelsen af Tune Plejehjem, beliggende Tune Parkvej 22, 4030 Tune. Ansøgningen fra bygherren, Boligselskabet Sjælland, indeholder også foreløbige kommunale garantiberegninger fra Jydske Bank og projektmaterialet ( jf. bilag 2). Godkendelsen af skema A (jf. bilag 3) er en forudsætning for, at boligselskabet kan realisere byggeprojektet. Ved skema A giver kommunen i henhold til almenboligloven tilsagn om offentlig støtte til byggeriet på baggrund af et skitseforslag som videreprojekteres og prissættes frem mod skema B ansøgningen, hvor den endelige økonomi godkendes inden byggeriet kan igangsættes. Skema A ansøgningen er i henhold til gældende lovgivning opdelt i to ansøgninger, én for de 72 plejeboliger og én for servicearealerne. Byggeriet består af opførelsen af 72 almene plejeboliger med et samlet areal på 4.680 m 2 , samt et serviceareal på 2.820 m 2 , i alt 7 . 500 m 2 byggeri. Salget af byggegrunden til Boligselskabet Sjælland er godkendt med det formål, at der skal opføres et alment plejehjem med 72 boliger med tilhørende serviceareal. Byrådets beslutning af 20. juni 2022 (pkt. 7 ) er vedlagt (jf. bilag 4). Det fremsendte skitseforslag er lidt større end de godkendte arealer, men projektet vil frem mod skema B ansøgningen blive bearbejdet, så det kan overholde de 7.500 m 2 . Plejehjemmet opføres i overensstemmelse med det værdi- og funktionsprogram som indgik i udbudsmaterialet samt den betingede købsaftale. Demensvenlighed, hjemlighed m.v. vægter således højt sammen med hensynet til at plejehjemmet skal være en god og effektivt indrettet arbejdsplads for de ansatte. Plejehjemmet indrettes i seks mindre bo-enheder med 12 boliger i hver for at skabe størst mulig tryghed og overskuelighed for beboerne. Boligerne er i princippet ens, en stor etværelses med eget bad og mulighed for en lille køkkenfunktion. Lejlighederne leveres med et fleksibelt og flytbart opdelingsmøbel, som gør det muligt at opdele rummet til en lille toværelses bolig afhængig af beboerens plejebehov. Byggeriet opføres i henhold til BR18. I forbindelse med en godkendelse af skema B, senest 15 måneder efter godkendelse af skema A, skal det sikres, at maksimumbeløbet for byggeriet er i overensstemmelse med de fastsatte takster på tidspunktet for godkendelse af skema B (disse offentliggøres af Bolig- og Planstyrelsen). Beløbene er differentieret på baggrund af boligtype og geografi og reguleres én gang årligt pr. 1. januar. Maksimumsbeløbet fastsættes på byggeriets påbegyndelsestidspunkt (tidspunktet for byrådets godkendelse af skema B). Det maksimumsbeløb, som Boligselskabet Sjælland har anvendt i forbindelse med fremsendelsen af skema A, overholder de for 2023 fastsatte takster på 33.870 kr. pr. m 2 boligareal. Det er desuden i forbindelse med skema A ansøgningen for boligerne angivet, at huslejen for boligerne på 65 m 2 inkl. andel af gangarealer og fælles boligarealer fastsættes til 7.513 kr. med årlige forbrugsudgifter på 85 kr. pr. m 2 . Det er desuden i forbindelse med skema A ansøgningen for servicearealerne angivet, at huslejen for servicearealerne fastsættes til 1.823 kr. pr. m 2 . Det fremgår af ansøgningen, at Boligselskabet Sjælland har oprettet en ny afdeling, som er benævnt afdeling 240 \"Tune Plejecenter\". Det er en forudsætning for godkendelsen af skema A, at der foreligger en endelig vedtaget lokalplan for området. Lokalplan 15.24 - Plejecenter i Lunden i Tune blev endeligt godkendt i Byrådet den 6. marts 2022 ( pkt. 7). Anskaffelsessummen for opførelsen af Tune Plejecenter skal godkendes i forbindelse med Boligselskabet Sjællands skema A-ansøgning. Størrelse af serviceareal I udbudskriterierne for plejecentret er servicearealet beskrevet til at udgøre 2.820 m 2 som skema A ansøgningen overholder. Servicearealet skal lejes af kommunen, hvilket der er afsat et budget på 4,5 mio. kr. til i 2026. I tilbuddet fra Boligselskabet Sjælland var lejen vurderet til 4,2 mio. kr. om året, men et forbehold for endeligt renteniveau. Boligselskabet har imidlertid varslet, at hvis de skulle foretage lånet i dag vil det nuværende renteniveau medføre at huslejen vil stige til 5,2 mio. kr. om året og derved medføre en budgetoverskridelse på 0,7 mio. kr. Dog vil lånet først skulle foretages når byggeriet står færdigt i 2026, hvorfor den endelige husleje først kan fastlægges om tre år. Huslejestigningen skyldes også i mindre grad at rammebeløbet er opjusteret. Hvis Byrådet beslutter, at der allerede nu skal justeres i størrelsen af servicearealet så budgettet holdes med det nuværende renteniveau vil det medføre, at der vil skulle reduceres i servicearealet med omkring 350-400 m 2 . Dette vil skulle igangsættes nu, da det vil for sent ved skema B. En sådan beslutning vil medføre udgifter til omprojektering, som skal findes i kommunen, og tidsplanen for plejehjemmet vil ikke kunne overholdes. Det juridiske grundlag for kommunens købsaftale med boligselskabet skal ligeledes vurderes i forhold til , om en reduktion i projektet pga. besparelser er i strid med udbud og købsaftale. Derudover vil øvrige konsekvenser af at tage tage planlagte funktioner ud af plejehjemmet skulle vurderes. Det vil blandt andet. betyde at opgaver og funktioner, som tages ud, skal løses på anden måde f.eks. ved placering i andre lokaliteter eller udføres af eksterne leverandører og lignende, hvilket vil have afledte praktiske og økonomiske konsekvenser for Greve kommune. Administrationen kan derfor ikke anbefale at ændre i størrelsen af servicearealerne, da vil have store konsekvenser for driften af plejehjemmet, samtidig med at det vil ændre i udbudsvilkårene for projektet. Renteniveauet for optagelse af realkreditlån kan ændres i både opad- og nedadgående retning frem til skema B og kendes først endeligt, når lånet hjemtages på tidspunktet for skema C – godkendelse af byggeregnskab. Da projektøkonomien holder sig indenfor de m 2 som er aftalt i købsaftalen, gældende rammebeløb er overholdt og skitseprojektet er i overensstemmelse med værdi- og funktionsprogrammet anbefaler administrationen, at skema A godkendes. Det anbefales ligeledes at den eventuelle forhøjelse af huslejen for servicearealerne reguleres i budgetprocessen frem mod skema B tidspunktet. Lovgrundlag Lov om almene boliger, bekendtgørelse om støtte til almene boliger nr. 14 af 9. januar 2020 Økonomiske konsekvenser Finansiering, garantistillelse og grundkapital Ifølge almenboligloven finansieres plejeboligernes anskaffelsessum på 158,5 mio. kr. således: 88 % realkreditlån 10% kommunalt grundkapitallån 2% beboerindskud Greve Kommune stiller garanti på 57,43% for et realkreditlån til boligerne på 139,5 mio. kr. og yder et grundkapitallån på 15,9 mio. kr. Dette svarer til indtægten ved salget af grunden til Boligselskabet Sjælland. Køber skal betale købesummen senest pr. overtagelsesdagen. Grundkapitallån er beregnet på baggrund af tidlig finansiering af grundkøb og projektomkostninger, således at byggelånsrenterne reduceres mest muligt. Grundkapitallån kan først udbetales efter skema A-godkendelsen og på grundlag af de accepterede BOSSINF-oplysninger. Udbetaling af grundkapitallån fordrer dog endvidere dokumentation af afholdte udgifter og indeståelse for tinglysning af anmærkningsfrit pantebrev. For servicearealerne stiller Greve Kommune en garanti på 100 % for et realkreditlån på 74, 2 mio. kr. Det skal bemærkes, at Landsbyggefonden tidligere har oplyst overfor administrationen, at det alene er beliggenhedskommunen, der stiller garanti, når der er tale om nybyggeri - der har Landsbyggefonden ikke hjemmel til at stille regaranti. Det bemærkes ligeledes, at der kan ske ændringer i den endelige anskaffelsessum på tidspunktet for skema B ansøgningen. Dog kan anskaffelsessummen ikke overskride det fastsatte maksimumsbeløb for almene ældreboliger i hovedstadsområdet. Tidsplan Ansøgning om godkendelse af skema B, skal fremsendes til kommunen senest 15 måneder efter den dato, hvor kommunen giver et skriftligt tilsagn om, at der er sket endelig godkendelse af skema A. I særligt komplicerede byggerier kan byrådet beslutte at forlænge fristen. Ifølge boligselskabets hovedtidsplan forventes skema B ansøgning at blive behandlet i Byrådet i slutningen af 2023.", "source_path": "data/greve/raw_dagsordener/Plan- og Tryghedsudvalget_2023-04-25T16:00:00+02:00_42b01d5a-d6e9-436e-a5f2-c5d99bc44976.json"}
{"document_id": "42b01d5a-d6e9-436e-a5f2-c5d99bc44976", "committee": "Plan- og Tryghedsudvalget", "meeting_date": "2023-04-25T16:00:00+02:00", "section_type": "html_fragment", "section_title": "Ændring i placering af daginstitutionen Lunas Ark", "case_number": "22-013129", "agenda_index": 6, "text": "Beslutning Anbefales. Fremstilling Sagsprocedure Skole-, Børne-, og Ungeudvalget, Plan- og Tryghedsudvalget samt Klima-, Teknik- og Miljøudvalget. Resume Sagen indeholder en orientering om støjforholdene for området ved Klub Godset, hvor det er besluttet at arbejde videre med at opføre en ny daginstitution til 210 børn, som erstatning for Lunas Ark. Tiltag for at dæmpe trafikstøjen var forventet, men ikke undersøgt. Administrationen har nu undersøgt trafikstøjen på grunden og må konkludere, at det ikke er muligt at planlægge for en ny daginstitution i området. Indstilling Administrationen indstiller til Skole-, Børne- og Ungeudvalget, Plan- og Tryghedsudvalget samt Klima-, Teknik- og Miljøudvalget at orienteringen om støjforholdene for en ny daginstitution ved Klub Godset tages til efterretning og at administrationen undersøger muligheden for renovering/nybyg af den eksisterende Lunas Ark. Sagsbeskrivelse Byrådet besluttede den 12. december 2022 (pkt. 28), at der arbejdes videre med placering af en ny daginstitution ved Klub Godset som erstatning for Lunas Ark på Hundigegårdsvej 16. Det var på daværende tidspunkt forventet, at der skulle arbejdes med tiltag for at dæmpe trafikstøjen, men forholdet var ikke nærmere undersøgt. Greve Kommune har i samarbejde med rådgiverfirmaet NIRAS arbejdet med at forberede udbuddet af den nye daginstitution, ved siden af Klub Godset. I den forbindelse er der udarbejdet simuleringer for, hvordan støjen fra motorvejen kan håndteres. Støjen for grunden er på 61-72 dB, hvor det tilladte er maksimalt 58 dB for at det jf. planloven er tilladt, at udarbejde en lokalplan for området. I simuleringerne er der taget udgangspunkt i at etablere en støjafskærmning på 10 meter svarende til hele bygningens højde. Som det vises i bilag 1, er det ikke muligt at reducere støjen på grunden, så det er indenfor de tilladte grænseværdier jf. planloven. Dette ville heller ikke være muligt, hvis der blev etableret støjafskærmninger på 15 meter eller derover, eller hvis daginstitutionen blev placeret på anden vis på grunden ved Klub Godset eller på den anden side af Godsvej ved siden af daginstitutionen Toftegården. Generelt er boliger og øvrige bygninger langs motorvejen udfordret af støjen, så dette er ikke særegent for denne placering. Der er jf. planloven et planlægningsforbud, hvis der ikke kan redegøres for, at støjen kan reduceres til under 58 dB. Det er da kun eksisterende anvendelser og allerede planlagte forhold, der vil være mulige i området. Administrationen må derfor konkludere, at det ikke er muligt at etablere daginstitutionen som forudsat ved Klub Godset. Administrationen er i stedet i gang med at undersøge muligheden for renovering/nybyg af Lunas Ark. Alternativer for placering af Lunas Ark De øvrige skitserede muligheder for placering af Lunas Ark fremgår nedenstående: Lunas Ark på eksisterende grund. I dette scenarie bygges der nyt på grunden for Lunas Ark som optimeres i forhold til at skabe flest mulige pladser. Det kan foregå ved, at de nuværende bygninger rives ned, og der etableres en ny bygning på grunden. I byggeperioden genhuses børnene. Løsningen medfører, at den eksisterende sti imellem de to nuværende bygninger, skal flyttes til et andet sted på grunden. Støjen på grunden er som ved Klub Godset på 61-72 dB, så det skal i givet fald afklares, om byggeriet kan opføres indenfor den gældende lokalplan, da udarbejdelse af en ny lokalplan på dette sted jf. planloven også kan være vanskelig. På baggrund af ovenstående problematik i forhold til støj, er administrationen i gang med at undersøge, om det er muligt at bevarer noget af de eksisterende bygninger på grunden, og om byggeriet da kan udføres indenfor gældende lokalplan. Matriklen ved Abels Hus. Området ved Abels Hus er i dag udlagt som græsareal til fysisk aktivitet for skoleeleverne på Krogårdskolen. Arealet ligger syd for Krogårdskolen, og øst for det nuværende Abels Hus, hvor adgang til arealet vurderes at medføre en række trafikale og økonomiske udfordringer. Adgang til arealet vil skulle foregå via Skoleagervej og matrikel 7000ba. Dette er en udfordring, da vejen ikke er særlig bred pga. indsnævringer og vejen er meget befærdet i spidsbelastningstidspunkterne. Det vil derfor skulle undersøges om der skal gennemføres en ombygning af krydset ved Krogårdsvej, hvor bløde og hårde trafikanter krydser hinanden. Derudover indebærer dette scenarie inddragelse af et område, som i dag benyttes af FDF Hundige, hvis brugsaftale kun kan opsiges, såfremt kommunen bistår FDF Hundige med at finde andre egnede lokaler, samt at lokalerne indrettes, så de svarer til den investering som FDF Hundige har foretaget i de nuværende lokaler. Dette dog ud fra en afskrivningsprocent fra dengang investeringen blev foretaget. I budgetanalysen for bygningsoptimering som blev behandlet på Byrådet den 17. maj 2021 (pkt. 31) havde administrationen foreslået, at der blev arbejdet med at etablere en ny daginstitution på grunden for Lunas Ark (Hundigegårdsvej 16), som også kunne rumme pladserne for daginstitutionen Eriksminde (Eriksmindevej 22), som er en selvejende institution. Anbefalingen skete med baggrund i, at Eriksminde også har et højt vedligeholdelsesefterslæb (dengang på 8-18 mio. kr. afhængig af renoveringsniveau), som derved kunne løses ved at udvide Lunas Ark. Byrådet besluttede, at man ikke ønskede, at administrationen arbejdede videre med en sammenlægning af de to institutioner. Administrationen kan tilføje, at arealet for Eriksminde er mindre end arealet ved Lunas Ark og at det derfor heller ikke vil være muligt at samle de to institutioner på arealet ved Eriksminde. Administrationen har igangsat et arbejde med at afklare, om der skal udarbejdes en ny lokalplan for renovering/nybyg af en ny daginstitution på den eksisterende adresse på Hundigegårdsvej 16 og vender på den baggrund tilbage i maj 2023 med en uddybning af muligheden for at bibeholde den eksisterende placering af den nye Lunas Ark. Lovgrundlag Bygningsreglement og Planloven Økonomiske konsekvenser I budgetlægningen 2022-2025 er der afsat rådighedsbeløb på i alt 79,4 mio. kr. fra 2023 til 2026 til bygningsoptimering og kapacitetsbehov på dagtilbud. Kommunikation Der kommunikeres med medarbejdere og forældre til børnene på Lunas Ark omkring den ændrede plan. Der kan være et generelt behov for at kommunikere til borgerne i Greve Kommune om betydningen af støjudfordringerne for de boliger, institutioner og skoler, der ligger i nærheden af motorvejen. Tidsplan Oprindeligt skulle byggeprojektet være sendt i udbud i sommeren 2023 og institutionen være etableret i marts 2026. Med den nuværende udfordring vil det tidlist være muligt at udbyde institutionen i efteråret 2023, efter byrådet har truffet beslutning om udbuddet af institutionen. En ny indstilling, vil indeholde mulighed for at optimere i tidsplanen, hvis der ikke skal udarbejdes lokalplan for området. Det er fortsat planen, at daginstitutionen kan stå klar i 2026. Sagens forløb 25-04-2023 Skole-, Børne- og Ungeudvalget Orienteringen blev taget til efterretning.", "source_path": "data/greve/raw_dagsordener/Plan- og Tryghedsudvalget_2023-04-25T16:00:00+02:00_42b01d5a-d6e9-436e-a5f2-c5d99bc44976.json"}
{"document_id": "42b01d5a-d6e9-436e-a5f2-c5d99bc44976", "committee": "Plan- og Tryghedsudvalget", "meeting_date": "2023-04-25T16:00:00+02:00", "section_type": "html_fragment", "section_title": "Lukket: Henvendelser til formanden", "case_number": "22-003650", "agenda_index": 7, "text": "Udvalget drøftede henvendelse fra udvikler om seniorboliger i Karlslunde. Orienteringen blev taget til efterretning.", "source_path": "data/greve/raw_dagsordener/Plan- og Tryghedsudvalget_2023-04-25T16:00:00+02:00_42b01d5a-d6e9-436e-a5f2-c5d99bc44976.json"}
{"document_id": "42b01d5a-d6e9-436e-a5f2-c5d99bc44976", "committee": "Plan- og Tryghedsudvalget", "meeting_date": "2023-04-25T16:00:00+02:00", "section_type": "html_fragment", "section_title": "Orientering fra formanden/gensidig orientering", "case_number": "22-003659", "agenda_index": 8, "text": "Beslutning Orienteringen blev taget til efterretning. Fremstilling Sagsprocedure Plan- og Tryghedsudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller at eventuelle orienteringer tages til efterretning.", "source_path": "data/greve/raw_dagsordener/Plan- og Tryghedsudvalget_2023-04-25T16:00:00+02:00_42b01d5a-d6e9-436e-a5f2-c5d99bc44976.json"}
{"document_id": "42b01d5a-d6e9-436e-a5f2-c5d99bc44976", "committee": "Plan- og Tryghedsudvalget", "meeting_date": "2023-04-25T16:00:00+02:00", "section_type": "html_fragment", "section_title": "Huskeliste og orientering fra administrationen", "case_number": "22-003655", "agenda_index": 9, "text": "Beslutning Orienteringen blev taget til efterretning. Fremstilling Sagsprocedure Plan- og Tryghedsudvalget. Resume I sagen gives et kort overblik over administrationens orienteringspunkter. Indstilling Administrationen indstiller, at eventuelle orienteringer tages til efterretning. Sagsbeskrivelse Administrationen orienterer om følgende: Borgmesterbrev til transportministeren og ministeren for landdistrikter Borgmesteren har sendt vedlagte brev (Bilag 1) til transportministeren og ministeren for landdistrikter for at gøre opmærksom på Greve Kommunes ønske om: at få ophævet den støjrestriktionszone der er i Tune, som forhindrer udviklingen i en stor del af byen at få etableret til- og afkørselsramper på motorvejen i sydgående retning ved Greve C, nr. 28. at få del i støjpuljen til at etablere støjværn fra motorvejen Tilladelse til forsøgsprojekter for kyst- og naturturisme efter planloven Plan- og Landdistriktsstyrelsen har åbnet for ansøgningsrunde til at søge om tilladelse til turismeprojekter og udpegning af udviklingsmuligheder i kystnærhedszonen (Bilag 2). Ansøgningsfristen er den 1. februar 2024. Turismeprojekter er en forsøgsordning, som skal muliggøre projekter langs kysterne, som har et væsentligt potentiale til at skabe vækst og udvikling i kyst og naturturismen og øget tiltrækning af turister. Forsøgsordningen giver miljøministeren adgang til at dispensere fra strandbeskyttelseslinjen. Udviklingsområder i kystnærhedszonen er en mulighed for kommunerne til at planlægge for projekter langs kysten, som ellers ikke er muligt med de gældende regler inden for kystnærhedszonen. Det kan være områder, hvor kommunen ønsker at planlægge for udvikling af kommunens byer og landsbyer, eller områder, hvor kommunen ønsker at åbne mulighed for at give tilladelse til virksomheder og anlæg, svarende til øvrig landzone. I Greve Kommune er der umiddelbart ingen kommende projekter eller planer, som passer ind under ordningen, men administrationen vil vurderer om det kunne være relevant i forhold til Mosede Fort. Eventuelle fremtidige projekter omkring Greve Marina vil blive muliggjort i den kommende anlægslov for Køge Bugt Strandpark. Administrationen ansøger derfor pt. ikke om tilladelse til at deltage med et forsøgsprojekt.", "source_path": "data/greve/raw_dagsordener/Plan- og Tryghedsudvalget_2023-04-25T16:00:00+02:00_42b01d5a-d6e9-436e-a5f2-c5d99bc44976.json"}
{"document_id": "42b01d5a-d6e9-436e-a5f2-c5d99bc44976", "committee": "Plan- og Tryghedsudvalget", "meeting_date": "2023-04-25T16:00:00+02:00", "section_type": "html_fragment", "section_title": "Plan- og Tryghedsudvalgets mødekalender 2023", "case_number": "22-003652", "agenda_index": 10, "text": "Beslutning Orienteringen blev taget til efterretning. Fremstilling Sagsprocedure Plan- og Tryghedsudvalget. Resume I sagen gives et overblik over Plan- og Tryghedsudvalgets møder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Kalenderen er vedlagt som bilag.", "source_path": "data/greve/raw_dagsordener/Plan- og Tryghedsudvalget_2023-04-25T16:00:00+02:00_42b01d5a-d6e9-436e-a5f2-c5d99bc44976.json"}
{"document_id": "42b01d5a-d6e9-436e-a5f2-c5d99bc44976", "committee": "Plan- og Tryghedsudvalget", "meeting_date": "2023-04-25T16:00:00+02:00", "section_type": "html_fragment", "section_title": "Underskriftsark", "case_number": "22-003657", "agenda_index": 11, "text": "Fremstilling Sagsprocedure Plan- og Tryghedsudvalget. Resume Elektronisk underskriftsark.", "source_path": "data/greve/raw_dagsordener/Plan- og Tryghedsudvalget_2023-04-25T16:00:00+02:00_42b01d5a-d6e9-436e-a5f2-c5d99bc44976.json"}
