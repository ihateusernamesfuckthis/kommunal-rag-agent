{"document_id": "18bedc1f-1930-4f7d-b166-0fded53abaf8", "committee": "Beskæftigelses- og Erhvervsudvalget", "meeting_date": "2025-03-24T08:00:00+01:00", "section_type": "html_fragment", "section_title": "Godkendelse af dagsorden", "case_number": "", "agenda_index": 0, "text": "Beslutning Godkendt. Afbud: Kenneth Jerkel Fremstilling Sagsprocedure Beskæftigelses- og Erhvervsudvalget. Resume Godkendelse af dagsorden. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Beskæftigelses- og Erhvervsudvalget_2025-03-24T08:00:00+01:00_18bedc1f-1930-4f7d-b166-0fded53abaf8.json"}
{"document_id": "18bedc1f-1930-4f7d-b166-0fded53abaf8", "committee": "Beskæftigelses- og Erhvervsudvalget", "meeting_date": "2025-03-24T08:00:00+01:00", "section_type": "html_fragment", "section_title": "Besøg af Erhvervshus Sjælland", "case_number": "25-002864", "agenda_index": 1, "text": "Beslutning Drøftelsen blev taget til efterretning. Afbud: Kenneth Jerkel Fremstilling Sagsprocedure Beskæftigelses- og Erhvervsudvalget. Resume Beskæftigelses- og Erhvervsudvalget holder sammen med bestyrelsen for ErhvervsCentret ét årligt møde med Erhvervshus Sjælland med henblik på at drøfte erfaringer og resultater med samarbejdet og det fremtidige samarbejde. Indstilling Administrationen indstiller, at ønsker til det fremtidige samarbejde med Erhvervshus Sjælland drøftes. Sagsbeskrivelse Med Byrådets Vækst- og Erhvervspolitik 2023-2026 lægges vægt på, at der etableres et tættere samarbejde med Erhvervshus Sjælland. ErhvervsCentrets handlingsplan for både 2023-2024 og 2025 indeholder flere indsatser for at styrke samarbejdet med Erhvervshus Sjælland og gøre brug af flere af de muligheder, der tilbydes for virksomhederne i Greve. Foruden den løbende visitering af iværksættere og virksomheder til rådgivning hos forretningsudviklere i Erhvervshus Sjælland drejer det sig om: Samarbejde om afholdelse af fyraftensmøder. Gennemførelse af forretningsudviklingsforløb for iværksættere. Øget samarbejde om kommunikation på ErhvervsCentrets platforme om mulighederne for rådgivning og finansiering gennem udviklingsprogrammer i Erhvervshus Sjælland. Fælles kommunikation om gode eksempler på virksomheder, der drager nytte af ydelser fra Erhvervshus Sjælland. Det årlige lovbestemte finansieringsbidrag fra Greve Kommune til Erhvervshus Sjælland er i 2025 på 1,6 mio. kr. Følgende dagsorden for mødet er aftalt med Erhvervshus Sjælland: 1. Velkomst og kort præsentation 2. Oplæg fra Erhvervshus Sjælland 3. Spørgsmål og drøftelse af samarbejdet 4. Det fremtidige samarbejde 5. Afrunding. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag . Øvrige forhold Bestyrelsen for ErhvervsCentret deltager Fra administrationen deltager: Kommunaldirektør Anne-Sofie Degn. Fra Erhvervshus Sjælland deltager: Direktør Line Fossing Riel Chefkonsulent Thomas Trøster Højfeldt.", "source_path": "data/greve/raw_dagsordener/Beskæftigelses- og Erhvervsudvalget_2025-03-24T08:00:00+01:00_18bedc1f-1930-4f7d-b166-0fded53abaf8.json"}
{"document_id": "18bedc1f-1930-4f7d-b166-0fded53abaf8", "committee": "Beskæftigelses- og Erhvervsudvalget", "meeting_date": "2025-03-24T08:00:00+01:00", "section_type": "html_fragment", "section_title": "Reform - Fremtidens beskæftigelsesindsats", "case_number": "25-002692", "agenda_index": 2, "text": "Beslutning Sagen sendes tilbage til administrationen med bemærkning om, at udvalget ønsker at få oplyst hvordan ErhvervsCentret kan tænkes ind i samarbejdet om Fremtidens beskæftigelsesindsats. Herudover ønsker udvalget at få forelagt en sag på et kommende møde om Frivillig mentorordning og hvordan frivillige kan bruges i højere grad. Afbud: Kenneth Jerkel Fremstilling Sagsprocedure Beskæftigelses- og Erhvervsudvalget. Resume Byrådet blev på temamødet den 11. december 2024 orienteret om den række af reformer, der er under implementering i administrationen. I denne sag udfoldes reform af ”Fremtidens beskæftigelsesindsats”, og udvalget skal godkende den samlede organisering af reformen. Indstilling Administrationen indstiller, at organiseringen af reformen for ”Fremtidens beskæftigelsesindsats” godkendes. Sagsbeskrivelse Der er både på lokalt og nationalt plan flere tiltag, der påvirker styringen af beskæftigelsesområdet de kommende år. For at sikre et samlet overblik og koordinering foreslår administrationen, at disse tiltag håndteres under reformen \"Fremtidens beskæftigelsesindsats\". Reformen består af selvstændige implementeringsspor, som er skitseret i bilag 1. Organiseringen af reformen ”Fremtidens beskæftigelsesindsats” vil være forankret i Center for Job & Socialservice med en programleder. Reform ”Fremtidens beskæftigelsesindsats” På nationalt plan er der i øjeblikket flere væsentlige reformer og aftaler på beskæftigelsesområdet og flere er på vej. Aftale om et ungeløft Der er indgået aftale om et ungeløft som trådte i kraft den 1. januar 2025. Formålet er at skabe jobåbninger for unge, der hverken er i uddannelse eller arbejde. Implementeringen er i en indledende fase og organiseres som et selvstændigt implementeringsspor. Kontanthjælpsreformen Administrationen er aktuelt i gang med at implementere kontanthjælpsreformen som træder i kraft den 1. juli 2025. Reformen indebærer en ny ydelsesstruktur med tre hovedsatser og afskaffer både den nuværende 225-timers regel og kontanthjælpsloftet. Implementeringen foreslås organiseret som ét selvstændigt implementeringsspor. Arbejdspligt for ydelsesmodtagere Som en del af kontanthjælpsreformen er der indført en arbejdspligt med et selvstændigt forløb, hvor formålet er at sikre, at flere kommer i beskæftigelse. Implementeringen af arbejdspligten som trådte i kraft den 1. januar 2025 er begyndt og sker gradvist. Fra 1. januar 2025 omfattes borgere på selvforsørgelses- og hjemrejseydelse eller overgangsydelse, og kommunerne skal have implementeret arbejdspligten for denne gruppe senest 1. juli 2025. Fra 1. juli 2025 udvides arbejdspligten til at omfatte kontanthjælpsmodtagere, som ikke opfylder de skærpede opholds- og beskæftigelseskrav. Det betyder, at de skal have opholdt sig i Danmark i mindst ni ud af de seneste ti år og været i fuldtidsbeskæftigelse i mindst to og et halvt år inden for samme periode. Implementeringen af denne udvidelse skal være fuldt gennemført senest 1. januar 2026. Arbejdet foreslås organiseret som ét implementeringsspor. Sygedagpengeaftalen Som led i en reform af sygedagpengesystemet har regeringen indgået en aftale, der skal forenkle og forbedre ordningen for sygemeldte borgere. Aftalen indebærer en mere fleksibel model for tilbagevenden til arbejdsmarkedet, en enklere administration for virksomheder og en styrket indsats for at hjælpe sygemeldte hurtigere tilbage i job. Implementeringen af aftalen som trådte i kraft den 1. januar 2025, er i gang. Arbejdet foreslås organiseret som ét implementeringsspor. Reform af beskæftigelsesindsatsen I juni 2024 fremlagde en ekspertgruppe 23 anbefalinger til forenkling og afbureaukratisering af beskæftigelsesindsatsen. Anbefalingerne omfatter blandt andet øget fleksibilitet for kommunerne, større inddragelse af A-kasser og private leverandører og en resultatorienteret tilgang frem for proceskrav. Flere af anbefalingerne er stadig under politisk behandling, og Greve Kommune afventer reformens endelige udformning. Det må dog forventes, at reformen vil medføre omfattende ændringer og besparelser i den kommunale beskæftigelsesindsats. Arbejdet foreslås organiseret som ét implementeringsspor. Organisering og økonomi Reformen af beskæftigelsesindsatsen forventes at medføre omfattende økonomiske ændringer, som skal håndteres i implementeringsprocessen. For at sikre en effektiv og sammenhængende gennemførelse foreslås arbejdet organiseret som ét implementeringsspor. Reform af erhvervsuddannelserne En ny reform af erhvervsuddannelserne forventes at træde i kraft i 2025. Målet er at gøre erhvervsuddannelserne mere attraktive og tilpasse dem bedre til arbejdsmarkedets behov. Reformen vil blandt andet fokusere på at styrke samarbejdet mellem erhvervslivet og uddannelsesinstitutionerne. Reformen er under politisk behandling. Implementeringen, der udmøntes i lovgivning, foreslås organiseret som ét implementeringsspor. Fundamentet for reformen ”Fremtidens beskæftigelsesindsats” Reformen ”Fremtidens beskæftigelsesindsats” som er skitseret i bilag 1, tager afsæt i Greve Kommunes beskæftigelsespolitik, der fastlægger rammerne for indsatsen frem til 2026. Politisk er der vedtaget flere centrale indsatser, der har betydning for styringen og ledelsen af beskæftigelsesområdet de kommende år. Fx har Beskæftigelses- og Erhvervsudvalget godkendt en handlingsplan der blandt andet fokuserer på tættere samarbejde med lokale virksomheder, opkvalificering af arbejdskraft og en forlængelse af samarbejdet med nonprofitorganisationen Code of Care frem til 2028, for at fremme social ansvarlighed i virksomhederne. Der er også taget skridt mod større effektivitet, blandt andet ved at samle beskæftigelsestilbuddene hos én leverandør og ved at indføre en besparelse på 8 mio. kr. på aktiveringsindsatsen hos eksterne leverandører i budgetaftalen for 2025-2028. Samtidig arbejdes der målrettet på at forbedre IT, digitalisering og ledelsesinformation, som udgør et væsentligt fundament for reformen. Lovgrundlag Lov om Aktiv Beskæftigelsespolitik. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag. Tidsplan Beskæftigelses- og Erhvervsudvalget vil blive orienteret om fremdriften løbende, og der vil blive fremlagt sager om implementeringen af de enkelte reformelementer, som en del af den sædvanlige opfølgningsproces.", "source_path": "data/greve/raw_dagsordener/Beskæftigelses- og Erhvervsudvalget_2025-03-24T08:00:00+01:00_18bedc1f-1930-4f7d-b166-0fded53abaf8.json"}
{"document_id": "18bedc1f-1930-4f7d-b166-0fded53abaf8", "committee": "Beskæftigelses- og Erhvervsudvalget", "meeting_date": "2025-03-24T08:00:00+01:00", "section_type": "html_fragment", "section_title": "Rådighedssanktioner i Jobcenter Greve i perioden 4. kvartal 2023 til 3. kvartal 2024", "case_number": "25-002015", "agenda_index": 3, "text": "Beslutning Orienteringen blev taget til efterretning. Afbud: Kenneth Jerkel Fremstilling Sagsprocedure Beskæftigelses- og Erhvervsudvalget. Resume Formålet med sagen er at give Beskæftigelses- og Erhvervsudvalget en status på anvendelsen af sanktioner i Greve Kommune for modtagere af kontant- og uddannelseshjælp, selvforsørgelses- og hjemrejseydelse samt overgangsydelse og modtagere af a-dagpenge. Den aktuelle opgørelse viser et fald i andelen af sanktionerede borgere, men samtidig er antallet af tildelte sanktioner steget, da de sanktionerede har modtaget flere sanktioner end tidligere. Indstilling Administrationen indstiller, at udvalget tager orienteringen til efterretning. Sagsbeskrivelse På udvalgsmødet den 14. august 2023 besluttede Beskæftigelses- og Erhvervsudvalget at fortsætte den halvårlige statusrapportering om anvendelsen af sanktioner for modtagere af kontanthjælp, uddannelseshjælp, selvforsørgelses- og hjemrejseydelse, overgangsydelse samt a-dagpenge. Denne status handler om tildelte sanktioner for 4. kvartal 2023 – 3. kvartal 2024. Greve Kommunes beskæftigelsespolitik understøtter dette fokus ved at lægge vægt på, at jobparate ledige selv tager ansvar for at komme i beskæftigelse. Borgere, der ikke lever op til kravene for aktivering og jobsøgning, vil blive sanktioneret. Formålet er at motivere borgerne til aktivt at tage ansvar for at komme i arbejde. I de vedlagte bilag fremgår antallet og andelen af sanktionerede ydelsesmodtagere. Bilag 1 til 4 indeholder en oversigt over sanktioner for den aktuelle opgørelsesperiode og for perioden 2. kvartal 2023 – 1. kvartal 2024, som udvalget fik forelagt den 9. september 2024. Markeringen med rødt angiver, hvilken andel af de forskellige forsørgelsesgrupper, der har fået tildelt en eller flere sanktioner indenfor et år. I de tilfælde, hvor der er angivet en prik i bilagene, er der ikke oplyst det præcise antal personer. Af diskretionshensyn opgøres tal under tre ikke. Tildelte sanktioner Sammenlignet med forrige opgørelsesperiode (2. kvartal 2023 – 1. kvartal 2024) er der for denne opgørelsesperiode sket et fald i andelen af sanktionerede modtagere af kontanthjælp, uddannelseshjælp, og selvforsørgelses- og hjemrejseydelse samt overgangsydelse. For modtagere af a-dagpenge ligger andelen af sanktionerede på samme niveau som i forrige opgørelsesperiode. Selvom andelen af sanktionerede borgere er faldet, er antallet af tildelte sanktioner steget i denne opgørelsesperiode. Der er samlet tildelt 735 sanktioner for de fire ydelsesgrupper mod 665 i forrige opgørelsesperiode. Stigningen skyldes, at de personer, der har fået tildelt sanktioner, har modtaget flere sanktioner end i den foregående periode. Andelen af sanktionerede kontanthjælpsmodtagere I denne opgørelsesperiode har 8,8 procent af kontanthjælpsmodtagerne i Greve Kommune fået en eller flere sanktioner. I forrige periode var andelen 9,8 procent (Bilag 1). Selvom andelen er faldet, er antallet af sanktioner steget fra 98 til 140. Det skyldes, at de sanktionerede i gennemsnit, har fået flere sanktioner end tidligere. På landsplan er 12,3 procent af kontanthjælpsmodtagerne blevet sanktioneret i denne periode, hvilket betyder, at andelen i Greve Kommune er lavere end landsgennemsnittet. Andelen af sanktionerede uddannelseshjælpsmodtagere Andelen af sanktionerede uddannelseshjælpsmodtagere i Greve Kommuner er 16,1 procent i denne opgørelsesperiode, mod 18,9 procent i forrige periode (Bilag 2). Der er givet 304 sanktioner i denne opgørelsesperiode, mod 254 i forrige. På trods af faldet i andelen af sanktionerede, er der sket en stigning i antallet af sanktioner, da de sanktionerede har fået tildelt flere sanktioner end før. På landsplan er andelen af sanktionerede 19,7 procent i denne opgørelsesperiode, hvilket betyder, at andelen i Greve Kommune er lavere end landsgennemsnittet. Andelen af sanktionerede selvforsørgelses- og hjemrejse- samt overgangsydelsesmodtagere (SHO-ydelsesmodtagere) Andelen af sanktionerede SHO-ydelsesmodtagere er i denne periode 6,1 procent, mod 11 procent i forrige opgørelsesperiode (Bilag 3). Der er givet 27 sanktioner mod 59 i forrige periode. På landsplan er andelen af sanktionerede 14,1 procent, hvilket betyder, at Greve Kommune har en lavere andel sanktionerede end gennemsnittet. Andelen af sanktionerede a-dagpengemodtagere Andelen af sanktionerede a-dagpengemodtagere i Greve Kommune er 13,2 procent i denne opgørelsesperiode, mod 13,1 procent i forrige periode (Bilag 4). Antallet af tildelte sanktioner er stort set uændret med 264 i denne periode mod 254 i den forrige. For landsgennemsnittet er andelen 11,8 procent, så Greve Kommune ligger over landsgennemsitet for a-dagpengemodtagere. For a-dagpengemodtagere er det ikke kommunen, men a-kassen, der træffer beslutning om tildeling af sanktion. Kommunen kan dog indberette en ledig a-dagpengemodtager til a-kassen, hvis kommunen vurderer, at den ledige ikke overholder sin rådighedsforpligtigelse. Lovgrundlag Lov om Aktiv Socialpolitik, Lov om Aktiv Beskæftigelsesindsats, Lov om Integration, Lov om Arbejdsløshedsforsikring m.v. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag. Tidsplan Administrationen vil om et halvt år forelægge en ny opgørelse over tildelte sanktioner for perioden 3. kvartal 2024 – 2. kvartal 2025 .", "source_path": "data/greve/raw_dagsordener/Beskæftigelses- og Erhvervsudvalget_2025-03-24T08:00:00+01:00_18bedc1f-1930-4f7d-b166-0fded53abaf8.json"}
{"document_id": "18bedc1f-1930-4f7d-b166-0fded53abaf8", "committee": "Beskæftigelses- og Erhvervsudvalget", "meeting_date": "2025-03-24T08:00:00+01:00", "section_type": "html_fragment", "section_title": "Orientering fra formanden og gensidig orientering", "case_number": "", "agenda_index": 4, "text": "Beslutning Der var ingen gensidige orienteringer. Afbud: Kenneth Jerkel Fremstilling Sagsprocedure Beskæftigelses- og Erhvervsudvalget. Resume Udvalgsformanden og udvalgets medlemmer orienterer om aktuelle emner. Indstilling Administrationen indstiller, at orienteringer tages til efterretning. Sagsbeskrivelse Formanden orienterer om:", "source_path": "data/greve/raw_dagsordener/Beskæftigelses- og Erhvervsudvalget_2025-03-24T08:00:00+01:00_18bedc1f-1930-4f7d-b166-0fded53abaf8.json"}
{"document_id": "18bedc1f-1930-4f7d-b166-0fded53abaf8", "committee": "Beskæftigelses- og Erhvervsudvalget", "meeting_date": "2025-03-24T08:00:00+01:00", "section_type": "html_fragment", "section_title": "Huskeliste og orientering fra administrationen", "case_number": "", "agenda_index": 5, "text": "Beslutning Orienteringen blev taget til efterretning. Afbud: Kenneth Jerkel Fremstilling Sagsprocedure Beskæftigelses- og Erhvervsudvalget. Resume Administrationen giver et kort overblik over orienteringspunkter, og hvis der er emner på udvalgets huskeliste, vil de blive vedlagt som bilag. Indstilling Administrationen indstiller, at orienteringen tages til efterretning. Sagsbeskrivelse Administrationen har følgende til orientering: Ansøgningspulje til at understøtte ungeløftet, jf. vedlagte bilag 1. Status på virksomhedsbesøg i april.", "source_path": "data/greve/raw_dagsordener/Beskæftigelses- og Erhvervsudvalget_2025-03-24T08:00:00+01:00_18bedc1f-1930-4f7d-b166-0fded53abaf8.json"}
{"document_id": "18bedc1f-1930-4f7d-b166-0fded53abaf8", "committee": "Beskæftigelses- og Erhvervsudvalget", "meeting_date": "2025-03-24T08:00:00+01:00", "section_type": "html_fragment", "section_title": "Beskæftigelses- og Erhvervsudvalgets møde- og aktivitetskalender 2025", "case_number": "", "agenda_index": 6, "text": "Beslutning Orienteringen blev taget til efterretning. Afbud: Kenneth Jerkel Fremstilling Sagsprocedure Beskæftigelses- og Erhvervsudvalget. Resume I sagen gives et overblik over Beskæftigelses- og Erhvervsudvalgets møder og aktiviteter i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Møde- og aktivitetskalenderen og årshjul for rapportering af nøgletal til Beskæftigelses- og Erhvervsudvalget er vedhæftet som bilag.", "source_path": "data/greve/raw_dagsordener/Beskæftigelses- og Erhvervsudvalget_2025-03-24T08:00:00+01:00_18bedc1f-1930-4f7d-b166-0fded53abaf8.json"}
{"document_id": "18bedc1f-1930-4f7d-b166-0fded53abaf8", "committee": "Beskæftigelses- og Erhvervsudvalget", "meeting_date": "2025-03-24T08:00:00+01:00", "section_type": "html_fragment", "section_title": "Underskriftsark", "case_number": "", "agenda_index": 7, "text": "Beslutning Afbud: Kenneth Jerkel Fremstilling Sagsprocedure Beskæftigelses- og Erhvervsudvalget. Resume Elektronisk underskriftsark.", "source_path": "data/greve/raw_dagsordener/Beskæftigelses- og Erhvervsudvalget_2025-03-24T08:00:00+01:00_18bedc1f-1930-4f7d-b166-0fded53abaf8.json"}
