{"document_id": "8e03bd28-3506-4334-ad76-53f7b60bbcc9", "committee": "Skole-, Børne- og Ungeudvalget", "meeting_date": "2022-08-16T08:15:00+02:00", "section_type": "html_fragment", "section_title": "Godkendelse af dagsorden", "case_number": "21-014470", "agenda_index": 0, "text": "Beslutning Godkendt. Fremstilling Sagsprocedure Skole-, Børne- og Ungeudvalget. Resume Godkendelse af dagsorden for mødet den 16. august 2022. Indstilling Center for Politik, Organisation & Borgerbetjening indstiller, at dagsordenen godkendes.", "source_path": "data/greve/raw_dagsordener/Skole-, Børne- og Ungeudvalget_2022-08-16T08:15:00+02:00_8e03bd28-3506-4334-ad76-53f7b60bbcc9.json"}
{"document_id": "8e03bd28-3506-4334-ad76-53f7b60bbcc9", "committee": "Skole-, Børne- og Ungeudvalget", "meeting_date": "2022-08-16T08:15:00+02:00", "section_type": "html_fragment", "section_title": "Budget 2023-26 - Finansieringsbehov, muligheder og forberedelse til forhandling", "case_number": "22-002274", "agenda_index": 1, "text": "Beslutning Udvalget drøftede de respektive analyser og kataloger. Fremstilling Sagsprocedure Alle fagudvalg og Økonomiudvalget. Resume Nærværende sag danner rammen for fagudvalgenes drøftelse og konkretisering af prioriteringsmuligheder frem mod Byrådets workshops den 20. og 24. august 2022 samt budgetforhandlingerne den 1. og 2. september 2022. I sagen fremlægges som baggrundsmateriale udvalgsbeskrivelse, nøgletal fra Kend din kommune 2022, sammenfattende slides, oversigt over mulige effektiviseringsforslag indenfor udvalget samt den nuværende investeringsoversigt indeholdende allerede besluttede anlægsprojekter. Indstilling Center for Økonomi & HR indstiller, at udvalget, med udgangspunkt i sagsfremstillingen og baggrundsmaterialet, drøfter konkrete input og forslag til finansieringsmuligheder til budget 2023-26 at udvalget, med udgangspunkt i den nuværende investeringsoversigt, kommer med konkrete anbefalinger til prioritering af allerede besluttede anlægsprojekter herunder udskydelse og/eller annullering Sagsbeskrivelse Nærværende sag fungerer som forberedelse til Byrådets workshops om Budget 2023-26 den 20. og 24. august 2022 samt budgetforhandlingerne den 1. og 2. september 2022 og udvalget bedes drøfte og komme med konkrete input til, hvordan de vil prioritere mellem de forskellige forslag samt komme med eventuelle øvrige forslag til finansieringsmuligheder, der skal bringes i spil. Udvalget bedes ligeledes i den forbindelse, med udgangspunkt i den nuværende investeringsoversigt, komme med konkrete anbefalinger til prioritering af allerede besluttede anlægsprojekter herunder udskydelse og/eller annullering. Nedenstående afsnit samt det vedhæftede materiale skal læses som baggrundsinformation i forhold til den samlede økonomiske situation. Finansieringsbehov i 2023 På nuværende tidspunkt ligger økonomiaftalen for 2023 fast og som forventet er der rent finansieringsmæssigt ikke en aftale om tilførsel af midler udover 10,6 mio. kr. til demografi. Der ligger derfor heller ingen tilførsel af midler til de specialiserede områder, som er under et markant pres. Der er hen over sommeren derudover blevet regnet på hele indtægtssiden, skønskataloget, DUT (tilpasning af kommunernes økonomi til det statslige lovprogram), investeringsoversigten samt de endelige tekniske rettelser, der til sammen danner rammen for, hvad det er muligt at fremme af bruttoanlægsforslag og udvidelsesforslag på driften. De samlede tekniske rettelser indeholder områder, hvor der er sket ændringer i lovgivning, justeret skøn eller andre forhold, der påvirker udgiftsniveauet og som vurderes at være nødvendige som følge af ændrede forudsætninger. Samlet set viser opgørelsen af tekniske rettelser et stort økonomisk pres på driften med et samlet udgiftsniveau på omkring 62 mio. kr. i 2023 primært som følge af stigende udgifter på det specialiserede voksen- og børneområde (med et håb om tilførsel via økonomiaftalen), PPR, kommunal medfinansiering, personlig assistance, hjælpemidler, hjemmesygeplejen og plejehjem, Langagergård, særligt dyre enkeltsager samt IT-systemer/-aftaler. Dertil kommer en række øvrige justeringer med fremadrettede økonomiske konsekvenser for kommunen. Der er samlet set tale om et uforholdsmæssigt højt niveau, som kræver gennemgribende justeringer og tilpasninger for at kunne balancere. Der er blevet foretaget en opdateret vurdering af forventningerne til den demografiske udvikling for 2023-26, som er indarbejdet i Direktionens samlede budgetforslag. I 2023 er der øgede udgifter på omkring 17 mio. kr., mens beløbet stiger betydeligt i 2026, som bør tilføres områderne. Disse korrektioner vil udover tilførslen af midler via økonomiaftalen (de 10,6 mio. kr.) indgå i de samlede forventninger til økonomien for 2023-26. Der er herudover i udgangspunktet ikke afsat midler til deciderede udvidelsesforslag og nye indsatser og det nuværende niveau for tekniske rettelser og demografisk udvikling, som bør håndteres, indikerer i udpræget grad ringe mulighed for udvidelsesforslag. Finansiering vil skulle skabes gennem de besluttede budgetanalyser og implementeringen af omfangsrige effektiviserings- og besparelsesforslag. I sidste ende kan kravet om et budget i balance imidlertid nødvendiggøre indarbejdelsen af nogle af de \"gamle\" effektiviserings- og besparelsesforslag samt stoppe op for eller helt undlade tidligere politisk besluttede aktiviteter fra de sidste par års budgetvedtagelser. Direktionen fremmer et samlet budgetforslag for 2023-26 i økonomisk balance, som samtidigt indeholder de nødvendige mer-/mindreudgifter, som Direktionen anbefaler at håndtere i forbindelse med budgetvedtagelsen. Oplægget vil indeholde forslag til løsning af de udfordringer, der er konstateret i de løbende budgetopfølgninger i 2022 samt behov for ekstra økonomi til eventuelle udvidelser og forventet demografisk udvikling, tekniske rettelser samt skøn. Investeringsoversigt for 2023-26 Investeringsoversigten indeholder de samlede anlægsudgifter/-projekter med forslag, der allerede er vedtaget tidligere, og som derfor allerede er politisk godkendt, jf. vedlagte bilag. I beløbene indgår en eventuel ændret periodisering som følge af de foreløbige budgetopfølgninger i indeværende budgetår. Køb og salg af jord og ejendomme indgår desuden også. Oversigten er for nu baseret på oprindeligt budget + BO1 + forventet BO2 (fodboldhuset og springhallen) + Indeksering af igangværende projekter (Sundhedshuset og Strandskolen). I forbindelse med økonomiaftalen for 2023 er der udsendt vejledende rammer og nøgletal på anlæg, hvor Greve Kommune er tildelt en teknisk anlægsramme på 130,6 mio. kr. På nuværende tidspunkt ligger det samlede og eksisterende anlægsbudget på ca. 210,4 mio. kr. i 2023 (er ikke et udtryk for Direktionens budgetforslag og er eksklusiv nye bruttoanlægsforslag) og der er derfor en umiddelbar manko ned til den tekniske anlægsramme på ca. 79,8 mio. kr. Det skal i den forbindelse nævnes, at der som en konsekvens af det store finansieringsbehov og de stigende priser på anlægsarbejde vil være behov for at komme med konkrete anbefalinger til prioritering af de allerede besluttede anlægsprojekter herunder udskydelse og/eller annullering. Kend din kommune 2022 I januar måned udsender KL nøgletalsrapporten ”Kend din kommune – Brug nøgletal i styringen” og udgaven for 2022 er vedlagt som bilag. KL’s nøgletalsrapport indeholder en lang række nøgletal indenfor forskellige kommunale områder. Nøgletallene indeholder fortællinger af både økonomisk og servicemæssig karakter. Ligeledes er der for de enkelte nøgletal en lang række forbehold, som fx forskelle i rammevilkår, befolkningssammensætning, konteringspraksis m.v., som alle kan være med til at forklare en given årsag for en kommunes placering. Der kan være særlige geografiske, socioøkonomiske og demografiske årsager bag kommunernes placering. F.eks. er der forhold som gør, at i visse opgørelser vil nordjyske kommuner være overrepræsenteret i ”top 10”, mens i andre nøgletal vil kommunerne nord for København typisk være at finde i top 10. Udvalgsbeskrivelser Som en del af sagsfremstillingen er udvalgsbeskrivelserne, som også tidligere er blevet publiceret, vedlagt som bilag. De i alt otte udvalgsbeskrivelser tager udgangspunkt i det vedtagne budget for 2022-25 og indeholder en kort introduktion til udvalgets ansvarsområde efterfulgt af et overblik over udvalgets opdeling i budgetområder, som er det primære bevillingsniveau i Greve Kommune, efterfulgt af en grafisk præsentation af fordelingen af udvalgets budget på disse budgetområder. Herefter følger en gennemgang af de enkelte budgetområder, der er opbygget med et kort indledende afsnit omkring lovgrundlag efterfulgt af en beskrivelse af, hvad budgettet på det enkelte budgetområde anvendes til og endelig et afsnit omkring væsentlige budgetforudsætninger på området. Afslutningsvist fremgår en økonomioversigt, der angiver de væsentligste udgifts- og indtægtsposter på de enkelte budgetområder opdelt i en oversigt med serviceudgifter og en efterfølgende oversigt med driftsudgifter udenfor servicerammen. Workshops og budgetforhandlinger Der afholdes to workshops med Byrådet og Direktionen henholdsvis den 20. og 24. august 2022 á tre timers varighed. Udgangspunktet er Direktionens budgetforslag og der vil være en gennemgang af sammensætningen af hele budgettet på både indtægts- og udgiftssiden - herunder også konkret i forhold til forhandling og samlet balance. Formålet er i fællesskab at blive skarpere på behov, muligheder, risici og konsekvenser og skal ses som forberedelse til budgetforhandlingerne den 1. og 2. september. Selve den politiske behandling af budgettet påbegyndes på et budgettemamøde den 10. august 2022, hvor Direktionen fremmer et forslag til budget i balance. Herefter er der 1. behandling af budgettet i Økonomiudvalget den 29. august 2022 (baseret på Direktionens budgetforslag) og der afholdes budgetforhandlinger fra den 1. til den 2. september 2022, hvorefter der er 1. behandling af budgettet i Byrådet den 5. september 2022. Både Direktionens budgetforslag samt et eventuelt budgetforlig vil kunne blive oversendt til 2. behandlingen. Økonomiske konsekvenser Sagen har ingen økonomiske konsekvenser. Tidsplan Der henvises til den overordnede tidsplan for Budget 2023-26. Derudover er der følgende nedslag i august og september. Temadrøftelse med Byrådet, Direktionen og HovedMED den 10. august kl. 16.00-18.30. Workshops med Byrådet og Direktionen den 20. august kl. 10.00-13.00 og 24. august kl. 16.00-19.00. Budgetforhandlinger den 1. og 2. september. 2. behandling i Byrådet den 26. september. Sagens forløb 15-08-2022 Beskæftigelses- og Erhvervsudvalget Udvalget drøftede punkterne som afsæt for de kommende budgetforhandlinger. Ikke til stede: Heidi Serny Jacobsen (A) Morten Dahlin (V) 15-08-2022 Sundheds- og Omsorgsudvalget Udvalget drøftede punkterne som afsæt for de kommende budgetforhandlinger. 15-08-2022 Social- og Handicapudvalget Udvalget drøftede punkterne som afsæt for de kommende budgetforhandlinger Udvalget finder det særligt vigtigt at; Det aftales i budgetforhandlingerne, at der skal arbejdes videre med botilbudsanalysen med henblik på at få tilvejebragt boligmuligheder i Greve Kommune i stedet for at købe dyre tilbud udenbys. Udvalget ønsker herunder en drøftelse af om den nuværende procentsats for kommunalanvisning til almene boliger skal hæves efter drøftelse med boligforeningerne Udvalget ønsker, at udformningen af Freyas Kvarter bruges som inspiration til fremtidige indsatser Udvalget opfordrer byrådet til at bakke op om, at flere indsatser skal ske i almenmiljøet med den rette hjælp og støtte og at der i højere grad arbejdes med midlertidighed i tilbuddene til borgerne Ikke til stede: Heidi Serny Jacobsen (A)", "source_path": "data/greve/raw_dagsordener/Skole-, Børne- og Ungeudvalget_2022-08-16T08:15:00+02:00_8e03bd28-3506-4334-ad76-53f7b60bbcc9.json"}
{"document_id": "8e03bd28-3506-4334-ad76-53f7b60bbcc9", "committee": "Skole-, Børne- og Ungeudvalget", "meeting_date": "2022-08-16T08:15:00+02:00", "section_type": "html_fragment", "section_title": "Dialogmøde om politikudvikling", "case_number": "22-009106", "agenda_index": 2, "text": "Beslutning Udvalget drøftede punktet og er overordnet set enige i den retning, der er lagt. Udvalget ønsker, at der tages afsæt i den eksisterende børne- og ungepolitik, og at det videre arbejde medtager de nye politiske ambitioner. Udvalget ser frem til et fornyet udkast på, der også går i dybden med effekt- og resultatmål. Fremstilling Sagsprocedure Skole-, Børne- og Ungeudvalget. Resume På mødet præsenteres et oplæg om Greve Kommunes vision, udfordringer og rammebetingelser. Der lægges op til drøftelse på baggrund af et oplæg. Formålet er at skabe bedst muligt afsæt for en ny Børne- og Ungepolitik. Indstilling At udvalget drøfter sammenhængen mellem en revideret Børne og - Ungepolitik og Greve Kommunes vision, udfordringer og rammebetingelser. Sagsbeskrivelse Alle fagudvalg i Greve Kommune arbejder i den kommende tid med politikudvikling. Der afholdes et dialogmøde, for at skabe det bedst mulige afsæt for en ny/revideret Børne - og Ungepolitik, der er med til at udfolde Greve Kommunes vision. I dialogen inddrages de særlige Greve udfordringer og rammebetingelser, der gør sig gældende. Formålet med dialogmødet er; At præsentere overblik over sammenhængen mellem Greve Kommunes vision, Greveudfordringer, eksisterende effektmål, øvrige strategier, budgetramme mm. Disse har alle betydning for udarbejdelse af den kommende Børne- og ungepolitik. At præsentere sammenhængen i temaer, der går på tværs af fagudvalgene og politikker (f.eks.. unge i uddannelse, fritidslivet og børnehandikapområdet). At beslutte politiske målsætninger, som interesserne i inddragelsesprocessen kan drøfte og kvalificere. De danner grundlag for det videre arbejde med udarbejdelsen af effektmål. At udvalget drøfter om dele af den nuværende børne – og ungepolitik kan videreføres. På mødet vil der blive gennemført en dialogproces, hvor udvalget skal drøfte og beslutte de politiske målsætninger der senere i politikudviklingsprocessen skal drøftes med interessenterne og omsættes til effektmål. Drøftelsen bliver faciliteret af konsulenter, som er tovholdere på udarbejdelse af politikken. Tidsplan På Skole-, Børne- og Ungeudvalgets møde i september fremlægges procesplan for den samlede proces omkring børne- og ungepolitikken. Øvrige forhold Konsulenter deltager på mødet.", "source_path": "data/greve/raw_dagsordener/Skole-, Børne- og Ungeudvalget_2022-08-16T08:15:00+02:00_8e03bd28-3506-4334-ad76-53f7b60bbcc9.json"}
{"document_id": "8e03bd28-3506-4334-ad76-53f7b60bbcc9", "committee": "Skole-, Børne- og Ungeudvalget", "meeting_date": "2022-08-16T08:15:00+02:00", "section_type": "html_fragment", "section_title": "Godkendelse af mål- og indholdsbeskrivelse for SFO i Greve", "case_number": "20-004698K", "agenda_index": 3, "text": "Beslutning Udvalget godkendte den reviderede Mål- og Indholdsbeskrivelse med bemærkning om, at udvalget ønsker en status i efteråret 2023 på den konkrete udmøntning i praksis på de enkelte SFO’er. Det skal ske ved et møde i udvalget med deltagelse af personale fra SFO’erne. Fremstilling Sagsprocedure Skole-, Børne- og Ungeudvalget. Resume Mål- og indholdsbeskrivelsen skal inden for rammerne af folkeskolens formål angive mål for samspillet mellem skolefritidsordningens (SFO) pædagogiske aktiviteter, skolens undervisning og samarbejdet mellem skole og hjem. Mål- og indholdsbeskrivelsen er SFO'ens pendant til undervisningsdelens fælles mål, og er med til at dokumentere og sikre kvaliteten i det pædagogiske arbejde på SFO-området. Jf. delegationsplanen er det Skole-, Børne- og Ungeudvalget der godkender indstillingen. Indstilling Center for Dagtilbud & Skoler indstiller at den reviderede mål- og indholdsbeskrivelse for 2022-26 godkendes. Sagsbeskrivelse Revideringen af mål- og indholdsbeskrivelse for SFO, skolefritidsordning i Greve Kommune er et fælles fundament og danner ramme for en del af skolens samlede opgaver. Skolens pædagogiske medarbejdere – lærere og pædagoger - skal tæt og ligeværdigt i samarbejde med forældrene sikre, at skolen ruster børn både fagligt og menneskeligt. Mål og indhold er beskrevet i en række fokusområder, som skitserer de fælles værdier og mål for pædagogikken og børne– og unge politikken i Greve Kommune. De beskrevne fokusområder er endvidere udarbejdet med afsæt i bekendtgørelsens krav til indholdet af mål og indholdsbeskrivelser for folkeskolens skolefritidsordninger. De enkelte SFO'er udarbejder efterfølgende lokale målbeskrivelser, hvor de uddyber fokusområderne med konkrete handleanvisninger i forhold til aktivitetsniveau, så det er tydeligt, hvad man kan forvente af SFO-tilbuddet på den enkelte skole. Processen og revideringen har været undervejs siden 2020, hvor følgende har været inddraget: Skolernes 9 indskolingsledere har beskrevet delområderne ud fra bekendtgørelsen og tidligere mål og indholdsbeskrivelse, som oplæg til arbejdet lokalt på egen skole/SFO, herunder orientering i de enkelte skolebestyrelser. Fagpersoner fra alle 9 skoler/SFO'er har været inddraget og der har været arbejdet lokalt med 9 strategi og fokusområder. Indskolingsledere og CDS har efterfølgende været på seminar, hvor de 9 strategiområder blev revideret ud fra de lokale drøftelser. Herefter blev der tilføjet praksiseksempler på strategiområderne, hvor enkelte områder blev smeltet sammen, da det gav bedst mening ift. arbejdet ude lokalt på SFO'erne. Ud over den involverende proces skal det også bemærkes, at den nye Mål- og indholdsbeskrivelse ligger i tråd med den nye vision for Greve Kommune, som Byrådet har vedtaget inden sommerferien 2022: ”Naturligvis Greve – gennem helhedssyn og fællesskaber”. Mål- og indholdsbeskrivelsen rummer således afsnit om både det tværgående samarbejde med sigte på at skabe helheder i børnenes liv, og afsnit om det væsentlige ved at indgå i sociale relationer og meningsfulde fællesskaber. Lovgrundlag Bekendtgørelse af lov om folkeskolen, LBK nr. 1887 01/10/2021 om krav til indholdet af mål- og indholdsbeskrivelser for folkeskolens skolefritidsordninger Økonomiske konsekvenser Sagen har ingen økonomiske konsekvenser. Kommunikation Center for Dagtilbud & Skoler har udarbejdet plakater, der beskriver arbejdet i Greve Kommunes SFO'er, som er delt med skolernes indskolingsledere. Plakaterne er udarbejdet med et fokus på hvilken kvalitet der arbejdes med, og som oplysningskampagne mht. nye forældre ved overgangen fra Dagtilbud til Skole/SFO. Tidsplan Mål og indholdsbeskrivelse er gældende for 2022-26 og skal revideres igen i 2027. Øvrige forhold Sammenhængskraften og kontinuiteten i mål og indholdsbeskrivelsen indebærer endvidere et styrket, og nødvendigt samarbejde mellem dagtilbud, SFO/skoler og klubber.", "source_path": "data/greve/raw_dagsordener/Skole-, Børne- og Ungeudvalget_2022-08-16T08:15:00+02:00_8e03bd28-3506-4334-ad76-53f7b60bbcc9.json"}
{"document_id": "8e03bd28-3506-4334-ad76-53f7b60bbcc9", "committee": "Skole-, Børne- og Ungeudvalget", "meeting_date": "2022-08-16T08:15:00+02:00", "section_type": "html_fragment", "section_title": "Faglig og økonomisk handleplan på Pædagogisk Psykologisk Rådgivnings område", "case_number": "22-008723", "agenda_index": 4, "text": "Beslutning Udvalget godkendte indstillingen. Fremstilling Sagsprocedure Skole, Børne- og Ungeudvalget, Økonomiudvalget og Byrådet. Resume Byrådet behandlede på mødet den 23. maj budgetopfølgning 1 og efterfølgende behandlede Skole, Børne- og Ungeudvalget på mødet den 31. maj ligeledes budgetopfølgningen. Budgetopfølgning 1 viste, at der samlet set på udvalgets område forventes et merforbrug på 16 mio. i 2022, heraf ca. 7,7 mio. inden for det pædagogisk psykologiske rådgivningsområde (PPR). Sideløbende med budgetopfølgningen har administrationen udarbejdet direktionens budgetudkast. Af dette fremgår, at der i 2023 er stigninger i udgiftsbehovet på 12,4 mio. kr. inden for PPR området i forhold til budgettet i 2022. I denne sag orienteres udvalget om udviklingen samt nuværende og fremtidige indsatser der, i form af handleplanstiltag, kan medvirke til at sikre en udgiftsudvikling i overensstemmelse med det vedtagne budget. Indstilling Administrationen indstiller, at orienteringen tages til efterretning. Sagsbeskrivelse Baggrund Kommunernes udgifter til det specialpædagogiske område/specialundervisningsområde er steget over en årrække. I Greve Kommune ekskluderes 6% af børnene og de unge fra almene til specialiserede undervisningstilbud. Der har de seneste år været en stigning i andelen af elever, der modtager specialundervisning i specialtilbud. Udviklingen i økonomien viser et fordoblet forbrug på almenskolerne til finansiering af specialtilbud. I 2017 brugte de 9 almenskoler i Greve cirka 21 mio. kr. årligt. I 2021 brugte de 9 almenskoler cirka 42 mio. kr. årligt. Udviklingen i økonomien viser sammen tendenser på området for køb af pladser i eksterne specialundervisningstilbud, hvor udgifterne er mere end fordoblet. I 2017 brugte Greve Kommune cirka 12 mio. kr. og i 2021 brugte Greve Kommune cirka 25 mio. kr. Det er en stigning fra 19 helårspersoner i 2017 til 44 helårspersoner i 2021. Udviklingen i de stigende udgifter til det specialpædagogiske område/specialundervisningsområde er en landsdækkende tendens og den ses altså også i Greve Kommune. På trods af et øget budget ved sidste års budgetforlig, hvor der blev tilført 4 mio. kr., ser det ud til at budgettet overskrides i 2022 og der er som tidligere beskrevet behov for at udvide budgettet i 2023 med ca. 12,4 mio. kr. Hvad driver udviklingen? Der er flere faktorer der driver udviklingen på de specialiserede områder. Særligt ses en stor vækst i børn, unge og voksne som har én eller flere psykiatriske diagnoser. I Greve Kommune har 8,2 % i alderen 0-22 år eksempelvis én eller flere psykiatriske diagnoser. Udviklingen fra 2015 til 2018 (de senest tilgængelige tal) viser, at det særligt er autismediagnosen der har været stigende. Der er således en stigning på 54 % fra 2015 til 2018 i antallet af autismediagnoser. Herefter følger ADHD/ADD-diagnoser med en stigning på 25 % og angstdiagnoser med en stigning på 19 %. Diagnoser medfører oftest særlige indsatser for og med borgerne og dermed også en væsentlig årsag til udgiftsstigningerne. De løbende budgetopfølgninger viser, at det er stigningen i antallet af børn og unge som har brug for hjælp og støtte, der presser budgetterne. De største stigninger ses på køb af eksterne tilbud, hvor budgetopfølgning 1 for 2022 viser et forventet merforbrug på 7,7 mio. Og der er en stigende tendens. Administrationen forventer derfor yderligere stigninger i forhold til antallet af børn der har brug for særlig hjælp og støtte. Der er ligeledes et væsentligt pres på interne tilbud, specialklasser, specialskole, fritidstilbud og specialpædagogisk støtte i almenskolen. Dette er ligeledes medvirkende til et stigende udgiftsbehov i 2023. Det data der er til rådighed om effekten af indsatserne i de specialiserede tilbud viser, at der også indholdsmæssigt er udfordringer med effekten af de indsatser der leveres. En stor del af de børn og unge, som modtager både forebyggende, foregribende og indgribende indsatser får ikke en ungdomsuddannelse. Endvidere viser data, at der er 3 gange så stor sandsynlighed for at blive modtager af offentlig forsørgelse end for jævnaldrende, som har tilbragt deres børne- og ungeliv i almenmiljøet med og uden støtte. De udfordringer der er på det specialiserede børne- og ungeområde i Greve Kommune, vil på sigt også presse udgifterne på det voksensociale område, da det antages at børn og unge der har haft behov for hjælp og støtte, også får brug for det i voksentilværelsen. Handleplan for et fagligt og økonomisk bæredygtigt område Inklusion er en central opgave og udfordring for skolerne. Der er igennem en årrække foretaget en række lovgivningsmæssige, kommunale og lokale initiativer for at fremme og udvikle arbejdet med inkluderende læringsmiljøer i kommuner og skoler. I 2016 blev der gennemført et Inklusionseftersyn, der blandt andet belyste arbejdet med omstillingen til mere inkluderende indsatser og udmundede i en række anbefalinger. Regeringen og KL blev med ”Aftale om kommunernes økonomi for 2020” enige om at igangsætte en evaluering af inklusionsindsatsen og inkluderende læringsmiljøer. Formålet er at følge op på udviklingen siden Inklusionseftersynet i 2016. I Greve Kommune har der været gjort en række initiativer for at udvikle de inkluderende indsatser. Allerede iværksatte indsatser Fokus på køb af eksterne specialundervisningstilbud, herunder kontraktforhandlinger. Ansættelse af konsulent i forbindelse med afdækning af det specialpædagogiske område/specialundervisningsområde, med henblik på at komme med anbefalinger til fremadrettede styringsmæssige tiltag. Kapacitetstilpasning i Greve Kommunes interne tilbud, som alternativ til at købe eksterne tilbud. Holmeagerskolens co-teachingrække som et forsøg på at inkludere flere børn med autisme i almenområdet Dagtilbuddet Troldehøjs afprøvning af en visiteret børnegruppe til et co-teachingtilbud på en almen stue, på 3 til 6 års området med henblik på at kunne starte i almen skole. Igangsat tiltag hvor det undersøges hvordan et tættere samarbejde mellem specialskoletilbud og familierettede indsatser i højere grad kan fastholde børnene indenfor kommunens egne tilbud og eventuelt understøtte at tilbageføre tilbage til almen. Igangsat projekt ”Mindre fravær, mere trivsel” i samarbejde mellem PPR og to skoler. Generel kompetenceudvikling for at opbygge kapacitet i skoler og dagtilbud til arbejdet med de inkluderende indsatser Yderligere indsatser der iværksættes Der er behov for yderligere indsatser der kan medvirke til at øge effekten af kommunens indsatser samt medvirke til at sikre budgetoverholdelse. Nedenstående yderligere indsatser sammenholdt med ovenstående allerede iværksatte indsatser udgør elementer i Greve Kommunes handleplan for udviklingen på det specialpædagogiske område/specialundervisningsområde. Elementerne iværksættes nu og kommer også til at indgå i og blive suppleret af afdækningen af det specialpædagogiske område/specialundervisningsområde. En afdækning, som også kommer til at beskrive anbefalinger til yderligere tiltag, som forventes fremlagt politisk ultimo 2022/primo 2023. Udarbejdelse af databaseret ledelsesinformation på Specialundervisningsområdet og specialfritidsområdet til brug for styring af området samt løbende budgetopfølgning og politisk afrapportering. Det Centrale Visitationsudvalg (CVI) skærper praksis ift. hvornår børn er parate til at vende tilbage til mindre indgribende undervisningstilbud. Tilbage mod/tilbage til almenundervisning, hvilket kun lykkes i ringe grad i dag. Det Centrale Visitationsudvalg (CVI) skærper praksis i forhold til varigheden af indsatsen ved nyvisitation, således at der allerede ved visitation laves en plan for hvad der skal til for at vende tilbage til et almen tilbud og hvornår eleven kan vende tilbage. Det Centrale Visitationsudvalg (CVI) skærper fokus på andre almenskolers muligheder for at inkludere elever der vurderes til ikke at profitere af deres nuværende undervisningstilbud. Vurdering af om projekt “Mindre fravær, mere trivsel” kan prioriteres yderligere med henblik på tidligere indsatser i tæt kobling til almenområdet. Det bør vurderes om det er muligt at udbrede til alle folkeskoler (omlægning af ressourcer eller som investeringscase). Skærpet fokus på folkeskolernes eksklusion. Nogle skoler ekskluderer umiddelbart mere end det forventede og derfor bør det undersøges, hvordan de respektive skoler kan understøttes i højere grad end det er tilfældet i dag. Justering af den forebyggende indsats, med henblik på tættere kobling til almenområdet. Eksempelvis omlægning af ressourcer til mere handlingsrettede indsatser, eksempelvis et forebyggelsesteam, der hurtigt kan understøtte klasser hvorfra elever vurderes at være i risiko for eksklusion. Tættere kobling mellem de inkluderende indsatser og de familierettede indsatser, herunder en stærkere koordinering og sammenkobling. Som investeringscase overvejes det om inkluderende dagbehandling i dagtilbud/skole er en mulighed. På specialfritidsområdet skærpes praksis ift. at vurdere hvorvidt elever kan integreres i skolens fritidstilbud, som alternativ til specialfritidstilbud. På baggrund af byrådets vision, Naturligvis Greve – gennem helhedssyn og fællesskaber, samt de kommende politikprocesser vurderes behov for én samlet udviklingsretning for det specialpædagogiske område og specialundervisningsområdet, hen mod en mere inkluderende børne- og ungekommune. Økonomiske konsekvenser Det stigende udgiftsbehov i 2023 er indarbejdet i direktionens budgetudkast. Der er ligeledes indarbejdet en forventning om, at ovenstående handleplanstiltag kan nedbringe det øgede budgetbehov i 2023 med 1,5 mio. kr.", "source_path": "data/greve/raw_dagsordener/Skole-, Børne- og Ungeudvalget_2022-08-16T08:15:00+02:00_8e03bd28-3506-4334-ad76-53f7b60bbcc9.json"}
{"document_id": "8e03bd28-3506-4334-ad76-53f7b60bbcc9", "committee": "Skole-, Børne- og Ungeudvalget", "meeting_date": "2022-08-16T08:15:00+02:00", "section_type": "html_fragment", "section_title": "Proces for velfærdsaftaler", "case_number": "22-008692", "agenda_index": 5, "text": "Beslutning Udvalget godkendte punkt 1 og 2. Fremstilling Sagsprocedure Beskæftigelses- og Erhvervsudvalget, Sundheds- og Omsorgsudvalget, Skole-, Børne- og Ungeudvalget, Økonomiudvalget og Byrådet. Resume I den netop indgåede økonomiaftale har regeringen og KL aftalt, at der udover udbredelse af velfærdsaftaler på dagtilbuds-, folkeskole- og ældreområdet også skal indgås velfærdsaftaler med fire kommuner på beskæftigelsesområdet. Denne sag handler om Greve Kommunes proces for prioritering af velfærdsområder til eventuel indgåelse af velfærdsaftaler. Indstilling Direktionen indstiller, at det godkendes, at der er tilkendegivet interesse for indgåelse af velfærdsaftale på beskæftigelsesområdet at det godkendes, at Økonomiudvalget får mandat til at godkende prioritering af øvrige velfærdsområder, på baggrund af indstillinger fra fagudvalgene. Sagsbeskrivelse Regeringen og KL har lavet en aftale om, at kommunerne kan søge om at indgå velfærdsaftaler med regeringen på udvalgte velfærdsområder (ældre, folkeskole og dagtilbud). En velfærdsaftale indebærer, at kommunen får lov til at fravige lovgivning på området. Som yderligere et velfærdsområde, blev der umiddelbart før sommerferien indgået aftale om, at fire kommuner kan indgå velfærdsaftaler på beskæftigelsesområdet. Interesserede kommuner skulle tilkendegive ønske om dette, senest den 8. august. Det fik kommunerne mail om fra KL den 20. juni. Den korte svarfrist gav ikke tid til politisk behandling, hvorfor KL gav mulighed for en administrativ tilkendegivelse, med efterfølgende politisk godkendelse. På denne baggrund gav administrationen i Greve Kommune tilkendegivelse til KL om interesse for at indgå velfærdsaftale på beskæftigelsesområdet. KL har desuden sendt et brev ud til alle kommuner vedrørende processen for at kunne tilkendegive interesse for at indgå velfærdsaftale med regeringen på de øvrige områder (ældre, folkeskole og dagtilbud). KL tilbyder deltagelse i et webinar for kommunalbestyrelsesmedlemmer i starten af september (datoen er ikke meldt ud endnu), og senest den 30. september 2022 skal kommunerne give KL besked om ønsket velfærdsområde til eventuel indgåelse af velfærdsaftale. På fagudvalgsmøderne i september forelægges administrationens forslag til prioritering af de øvrige velfærdsområder. På grund af tidsplanen fra KL (svarfrist 30. september), kan sagen ikke afvente endelig stillingtagen i Byrådet den 3. oktober. Derfor indstilles i denne sag, at Økonomiudvalget bevilges kompetence til at godkende på baggrund af fagudvalgenes indstillinger. Økonomiske konsekvenser Ingen økonomiske konsekvenser ved at byde ind på og prioritere områder til eventuelle velfærdsaftaler. Tidsplan KL forventer at give tilbagemeldinger angående velfærdsaftaler på beskæftigelsesområdet umiddelbart efter sommerferien. KL tilbyder webinar i starten af september for kommunalbestyrelsesmedlemmer angående indgåelse af velfærdsaftaler på ældreområdet, skoleområdet og dagtilbudsområdet. De involverede fagudvalg i Greve Kommune forelægges en sag om prioritering af velfærdsområder på september møderne. Senest den 30. september 2022 skal KL have besked om hvilket velfærdsområde kommunen ønsker at byde ind med til en eventuel velfærdsaftale. Herunder en anden prioritering, hvis første ønske ikke kan imødekommes. Sagens forløb 15-08-2022 Beskæftigelses- og Erhvervsudvalget Anbefales Anbefales Ikke til stede: Heidi Serny Jacobsen (A) Morten Dahlin (V) 15-08-2022 Sundheds- og Omsorgsudvalget 1-2 Anbefales", "source_path": "data/greve/raw_dagsordener/Skole-, Børne- og Ungeudvalget_2022-08-16T08:15:00+02:00_8e03bd28-3506-4334-ad76-53f7b60bbcc9.json"}
{"document_id": "8e03bd28-3506-4334-ad76-53f7b60bbcc9", "committee": "Skole-, Børne- og Ungeudvalget", "meeting_date": "2022-08-16T08:15:00+02:00", "section_type": "html_fragment", "section_title": "Lovpligtig opgradering af institutionskøkkener - Anvendelse af restbudget", "case_number": "21-013684", "agenda_index": 6, "text": "Beslutning Udvalget godkendte indstillingen. Fremstilling Sagsprocedure Skole-, Børne- og Ungeudvalget, Klima-, Teknik- og Miljøudvalget, Økonomiudvalget og Byrådet. Resume Byrådet godkendte i budgettet for 2022-2025, at bevilge midler til opgradering af daginstitutionskøkkener på 15 daginstitutioner i løbet af 2022-25. Der er i 2022 frigivet 1 mio. kr. til anlægsbevilling til at opgradere køkkener på Vesterbo, Abels Hus og Nova, som udviser et mindreforbrug på ca. 300.000 kr. Der bedes i denne sag om, at det resterende beløb på ca. 300.000 kr. i 2022 anvendes til Kernehuset og Troldehøj. Indstilling Center for Teknik & Miljø indstiller, at der anvendes op til 300.000 kr. i 2022 til at opgradere køkkener på Kernehuset og Troldehøj, som dækkes indenfor den frigivne anlægsbevilling på 1 mio. kr. finansieret af det afsatte rådighedsbeløb i 2022 til opgradering af daginstitutionskøkkener. Sagsbeskrivelse Byrådet afsatte i budget 2022-25 en pulje til opgradering af daginstitutionskøkkener. Puljen skal dække lovpligtig opgradering af daginstitutionskøkkener for ca. 15 dagtilbud. Der er afsat 1 mio. kr. i 2022, som Byrådet i december 2021 har frigivet til at opgradere daginstitutionskøkkener på Vesterbo, Abels Hus og Nova. Der er nu etableret anretter-køkkener i Vesterbo og Abels Hus. Derudover er der indgået aftale med Greve Boligselskab om at finansiere opgradering af anretter køkken i Nova, hvor Greve Kommune betaler for de fornødne hårde hvidevarer. Hvidevarerne indkøbes allerede i 2022, men de øvrige renoveringer udføres i starten af 2023 af Greve Boligselskab. Til indretning af anretter køkkener i Abels hus, Vesterbo og delvis i Nova og solstrålen forventes det, at administrationen anvender ca. 700.000 kr. af bevillingen på 1 mio. kr. Årsagen til mindre forbruget er, at det oprindeligt var planen, at Nova skulle have et produktionskøkken, men dette er blevet fravalgt på grund af manglende plads. Efter nærmere gennemgang af daginstitutionskøkkenerne i Greve Kommune, har Center for Teknik & Miljø påpeget yderligere to daginstitutioner Kernehuset og Troldehøjens køkkener til opgradering. Derfor anbefaler administrationen, at de resterende midler på ca. 300.000 kr. bruges til at renovere køkkener på Kernehuset og Troldehøj, som også er anretter køkkener. Der vil primært skulle anvendes midler til at opgradere hårde hvidevarer. Hvis undersøgelser viser, at der er behov for midler til øvrige renoveringer, vil dette blive forelagt i en samlet sag om frigivelse af midler i puljen i 2023 sammen med hvilke øvrige køkkener der ønskes prioriteret. Lovgrundlag Dagtilbudsloven bestemmer mulighed for madordninger i daginstitutioner. Myndighedskrav stilles i bygningsreglement og af Fødevarestyrelsen. Økonomiske konsekvenser Sagen har ingen økonomiske konsekvenser, da anlægsmidlerne afsat i 2022 på 1 mio. kr. er frigivet. Der blev i forbindelse med budget 2022 afsat et samlet rådighedsbeløb på 15 mio. kr. til opgraderingen af daginstitutionskøkkener. Øvrige konsekvenser Med periodiseringen af midler vil de øvrige køkkener først kunne renoveres i 2023 og frem. Kommunikation Der kommunikeres til medarbejdere og forældre i samarbejde med institutionslederne og distriktslederne. Tidsplan Arbejderne på Kernehuset og Troldehøj udføres så vidt muligt i 2022, men er afhængig af leverancer af hårde hvidevarer, samt at der ikke er behov for øvrige renoveringer af køkkenet for at sikre arbejdsmiljøet.", "source_path": "data/greve/raw_dagsordener/Skole-, Børne- og Ungeudvalget_2022-08-16T08:15:00+02:00_8e03bd28-3506-4334-ad76-53f7b60bbcc9.json"}
{"document_id": "8e03bd28-3506-4334-ad76-53f7b60bbcc9", "committee": "Skole-, Børne- og Ungeudvalget", "meeting_date": "2022-08-16T08:15:00+02:00", "section_type": "html_fragment", "section_title": "Placeringsforslag for daginstitutionen Lunas Ark", "case_number": "22-001739", "agenda_index": 7, "text": "Beslutning Skole, Børne- og Ungeudvalget godkendte punkt 1. Fremstilling Sagsprocedure Skole-, Børne-, og Ungeudvalget, Plan- og Tryghedsudvalget, Klima-, Teknik- og Miljøudvalget, Økonomiudvalget og Byrådet. Resume I budget 2022-2025 er det afsat anlægsmidler til etablering af en ny daginstitution, der hvor Lunas Ark er i dag. Der er budgetteret med genhusning i pavilloner opført på grunden, mens byggeriet pågår, som desværre har vist sig ikke at være muligt. Der er undersøgt andre alternativer for genhusning, som alle er beregnet til en større udgift end de 5,1 mio. kr. der er afsat i anlægsøkonomien til genhusning af Lunas Ark. Administrationen anbefaler, at det i stedet undersøges, om den nye daginstitution til Lunas Ark kan opføres på et grønt område ved Klub Godset. Herved spares udgiften til genhusning, og det vil være muligt at udvide Lunas Ark med pavilloner i byggeperioden inden for den eksisterende økonomi, hvis der bliver behov for det. Indstilling Center for Dagtilbud & Skoler og Center for Teknik & Miljø indstiller overfor Skole-, Børne- og Ungeudvalget, Plan- og Tryghedsudvalget og Klima-, Teknik- og Miljøudvalget, 1. at der igangsættes en proces for at undersøge muligheden for at placere den ny daginstitution til 210 børn på grunden ved Klub Godset, så Lunas Ark kan blive samlet i den nuværende bygning på Hundigegårdsvej 16, mens en ny daginstitution opføres. Center for Dagtilbud & Skoler og Center for Teknik & Miljø indstiller overfor Klima, Teknik- og Miljøudvalget, 2. at hvis indstillingspunkt 1 besluttes, at der som en del af de indledende undersøgelser også igangsættes tekniske undersøgelser på arealet ved Klub Godset indenfor det frigivne beløb til rådgivning til projektet vedr. Lunas Ark. Sagsbeskrivelse Daginstitutionen Lunas Ark er en integreret daginstitution, og rummer 133 børn, med en afdeling til 42 vuggestuebørn og en afdeling til 94 børnehavebørn. Vedligeholdelsesefterslæbet på Lunas Ark er som beskrevet i budgetanalysen meget kritisk, og så stort, at det i budgetanalysen blev anbefalet ikke at renovere de eksisterende bygninger, men at bygge nyt i stedet, hvilket Byrådet også har godkendt, at der kan arbejdes videre med. Bygningens vedligehold var i budgetanalysen vurderet som kritisk, da der er akut behov for renovering af tag og facader som er utætte, og som har medført udfordringer med skimmelsvamp, som senest i starten af 2021 medførte en genhusning af to børnehavegrupper frem til at der kunne gennemføres skimmelsvamp rengøring . Derudover fungerer ventilationsanlæggene ikke ordentligt, hvilket løbende medfører problemer med fx temperaturen i bygningen, som skal løses. Administrationen har sammen med en rådgiver kvalitetssikret, hvordan der kan bygges nyt på grunden, samt økonomien for byggeriet. Det har vist sig, at det ikke er muligt at opstille pavilloner på grunden til at huse alle børn, mens byggeriet pågår. Hvorfor administrationen har undersøgt andre muligheder for genhusning af Lunas Ark. En opgave som har vist sig at være forbundet med en del udfordringer, da det på nuværende tidspunkt ikke er muligt at finde tomme lokaler, som er egnet til genhusning af 133 børn i kommunen. Administrationen har derfor kigget nærmere på tre scenarier som omhandler opsætning af pavilloner enten ved Abels Hus eller Klub Godset, hvor institutionen kan forblive samlet. Eller et tredje scenarie, hvor man deler institutionen i to afdelinger med tre vuggestuegrupper i Dagplejehuset som ligger i Gersagerparken , samt opførelse af pavilloner ved Abels Hus til fire børnehavegrupper. Se bilag 1 for placeringsforslag af pavilloner. Der er foretaget skrivebordsanalyse for alle tre scenarier, som er beregnet til en større udgift end de 5,1 mio. kr. der er afsat i anlægsøkonomien til genhusning af Lunas Ark. Derudover er der budgetteret med en lejeudgift til pavilloner på 2,52 mio. kr. i 12 måneder, som dækkes af driften Administrationen vurderer dog, at genhusningsperioden minimum vil vare 18 måneder. Så det må forventes, at udgiften til leje af pavilloner er større end først antaget. I nedenstående skema ses samlet udgift for de tre scenarier. Udgifter A - Klub Godset B- Abels Hus C- Dagplejehuset/Abels Hus Etablering af pavilloner, vejadgang, parkering, liggehal, legeplads 32 moduler 10.389 32 moduler 9.297 20 moduler 5.889 Ekstra personaletimer 414 I alt 10.389 9.297 6.303 Merudgift ifht . oprindeligt budget på 5,1 mio. kr. 5.289 4.197 1.203 lejeudgifter Pavillon 1,5 år 3.780 3.780 2.520 Lokaleleje til dagplejen 306 Merudgift ifht . oprindeligt budget (2,5 mio. kr.) 1.280 1.280 326 Samlet merudgift 14.169 13.077 9.129 Alle beløb er i 1.000 kr. Der vil altså være en merpris på min. 1,2 mio. kr. for genhusning af Lunas Ark, hvis Scenarie C (Dagplejehuset/Abels Hus) besluttes, og en merpris på 5,3 mio. kr. for scenarie A (Klub Godset). Derudover vil der også være en ekstra udgift til leje af pavilloner på 0,3 mio. kr. for scenarie C og 1,2 mio. kr. for scenarie A og B. Se bilag 2 for uddybning af de tre scenarier. Der vil altså være en merpris på både anlæg og drift ved de tre ovenstående scenarier. Administrationen anbefaler derfor, at det i stedet undersøges, om der kan opføres en ny Lunas Ark ved Klub Godset, så børn og personale kan blive i den nuværende bygning på Hundigegårdsvej 16, mens den nye daginstitution opføres. Undersøgelse af opførelse af en ny Lunas Ark ved Klub Godset til 210 børn En ny bygning til Lunas Ark med 210 pladser anbefales undersøgt opført på det grønne område, der er beskrevet i scenarie A - Klub Godset. Se bilag 1 og 2. Børn og personale på Lunas Ark skal da ikke genhuses men kan blive i den nuværende bygning på Hundigegårdsvej, mens byggeriet af en ny daginstitution pågår. Det vil da være nødvendigt at investere i ventilationsanlæggene på Lunas Ark. Administrationen vil i første omgang søge at reparere de eksisterende ventilationsanlæg, så de holdes i en forsvarlig drift i den mellemliggende periode. Der er dog en risiko for, at de bryder mere alvorligt sammen i perioden. Det kan da blive nødvendigt at investere i nyt anlæg, hvoraf dele vil kunne genbruges i den nye institution. Dette scenarie betinger desuden, at der kan udarbejdes en lokalplan samt kommuneplantillæg for området ved Klub Godset. Det vurderes til at tage ca. et år at få udarbejdet inkl. høring og evt. endelig godkendelse. Det er administrationens anbefaling, at dette scenarie undersøges nærmere med blandt andre Klub Godset, da det vurderes, at kommunen i dette scenarie kan tilbyde en rigtig god service til børn og forældre på Lunas Ark i byggeperioden. Derudover spares udgiften til genhusning af 133 børn, som i stedet kan bruges på, at Lunas Ark allerede udvides fra 2023, hvis det skulle blive nødvendigt . En mulighed kan fx være, at der etableres pavilloner ved Lunas Ark og Toftegården, hvilket også vil skulle undersøges nærmere. Ydermere giver det kommunen nye muligheder for på sigt at udvide dagtilbudsområdet eller anvende arealet på Hundigegårdsvej 16 (Lunas Arks nuværende adresse) til andet formål. Lovgrundlag Dagtilbudsloven og Bygningsreglementet. Økonomiske konsekvenser Hvis sagen besluttes som anbefalet af administrationen, er det forventningen at udgiften kan holdes indenfor de afsatte anlægsmidler på investeringsoversigten. Se bilag 4, bruttoanlægskatalog 2022-25, side 16. Hvis det besluttes, at Lunas Ark skal genhuses som scenarie a, b, eller c, skal der udarbejdes et bruttoanlægsforslag til budget 2023. Kommunikation På baggrund af Byrådets beslutning, udarbejdes en procesplan, hvor medarbejdere og forældre i Lunas Ark, samt de berørte institutioner (Klub Godset, Abels Hus, Dagplejen) inddrages. Tidsplan Undersøgelsen for placering af en ny daginstitution ved Klub Godset vil blive fremlagt politisk senere på året i 2022. Hvis undersøgelser og siden lokalplan for giver mulighed for det kan selve byggesagen for Lunas Ark, forventes opstartet i forår 2024 med forventet aflevering efterår 2025 og ibrugtagning herefter.", "source_path": "data/greve/raw_dagsordener/Skole-, Børne- og Ungeudvalget_2022-08-16T08:15:00+02:00_8e03bd28-3506-4334-ad76-53f7b60bbcc9.json"}
{"document_id": "8e03bd28-3506-4334-ad76-53f7b60bbcc9", "committee": "Skole-, Børne- og Ungeudvalget", "meeting_date": "2022-08-16T08:15:00+02:00", "section_type": "html_fragment", "section_title": "Prognose for dagtilbuds-, SFO- og klubområdet 2022", "case_number": "22-009218", "agenda_index": 8, "text": "Beslutning Udvalget ønsker sagen genoptaget på kommende udvalgsmøde i september 2022. Fremstilling Sagsprocedure Skole-, Børne- og Ungeudvalget. Resume I denne sag fremlægges den årlige kapacitetsvurdering for den fremtidige efterspørgsel efter pladser på dagtilbudsområdet. Kapacitetsvurderingen viser, at der over år er behov for flere pladser end den nuværende planlagte kapacitet, hvorfor der frem mod næste års budgetproces fremlægges sager med forslag til håndtering. Indstilling Center for Økonomi & HR og Center for Dagtilbud & Skoler indstiller, at orienteringen tages til efterretning. at der på et kommende møde fremlægges en sag med forslag til håndtering på kort sigt og at der frem mod næste års budgetproces fremlægges sager med forslag til håndtering på længere sigt. Sagsbeskrivelse Baggrund Greve Kommune følger løbende kapacitetsbehovet på dagtilbudsområdet i forlængelse af de årlige befolkningsprognoser, viden om søgemønstre, brug af dagpleje, pasning af eget barn etc. Befolkningsprognosen giver viden om, hvor mange børn der forventes og kapacitetsvurderingen går spadestikket dybere og vurderer det konkrete behov for antal pladser med ovenstående parametre taget i betragtning. Befolkningsprognosen og kapacitetsvurderingen udarbejdes årligt og der har derfor tidligere været fremlagte sager herom. År for år korrigeres der således for ændringer og udsving i de fremlagte sager. Greve Kommune har i de senere år arbejdet med tilpasning af kapaciteten på dagtilbudsområdet som reaktion på et forventet stigende behov. Tilbage fra kapacitetsprognosen fra 2017 har det været forventningen, at der ville være kapacitetsudfordringer de kommende år. I anlægskataloget til budget 2021-2024 blev der estimeret ca. 275 manglende daginstitutionspladser i 2023-2024, og på den baggrund blev der afsat midler til opførelse af ny daginstitution. Samtidig med opførelsen af en ny daginstitution er der udarbejdet forslag om en udvidelse af kapaciteten af Lunas Ark. Den eksisterende institution skal rives ned, da bygningen er i dårlig stand, og når den nye opføres, forslås det at udvide kapaciteten med mere end 70 ekstra pladser. Den faktiske udvikling i antallet af nyfødte børn viser, at der er mere end 50 flere fødte børn end prognosticeret, og der er derfor et helt aktuelt pres på pladser til vuggestuebørn. Befolkningsprognosen Befolkningsprognosen blev forelagt byrådet på mødet den 4. april 2022 og viser, at Greve Kommune er en vækstkommune. På tidspunktet for befolkningsprognosens udarbejdelse i 2022 var der 50.816 borgere i Greve Kommune. Dette tal vokser hen over årene således, at der i 2026 forventes 52.172 borgere og i 2033 (sidste år i prognosen) forventes der 54.363 borgere. Den stigende befolkningsprognose sker i alle aldersgrupper. Udviklingen af børn i dagtilbudsalderen ser således ud; Alder 2022 2026 2033 0-2 årige 1.573 1.607 1.907 3-5 årige 1.870 1.889 2.162 Befolkningsprognosen siger noget om, hvor mange børn der forventes i kommunen over tid. Der er forskellige forhold der gør sig gældende, når dette skal omsættes til en vurdering af det konkrete behov for kapacitet. Det kan eksempelvis være søgemønstre, optag i private og selvejende institutioner, hvor mange der benytter dagpleje, hvor mange der benytter sig af muligheden for pasning af eget barn etc. Derfor er det nødvendigt at omsætte befolkningsprognosen til en egentlig kapacitetsvurdering. Kapacitetsvurdering Kapacitetsvurderingen viser, at der er behov for at tilvejebringe yderligere kapacitet i de kommende år på 0-2 års området, ud over de allerede planlagte udvidelser af kapaciteten. Mens det på 3-5 års området ser ud til, at de planlagte udvidelser sammen med de eksisterende muligheder for kortvarige overbelægninger kan dække behovet frem til 2029. Denne vurdering bygger på den forudsætning, at Greve Kommune på dagtilbudsområdet er ét samlet distrikt. Hermed får familier tilbudt en dagtilbudsplads, men ikke nødvendigvis en plads i det ønskede område eller den ønskede institution. Konklusion bygger på nedenstående oversigt over udviklingen år for år. 0-2 års området i Greve Kommune Årstal Kapacitet* Forventet behov Afvigelser mellem kapacitet og behov 2023 januar 1055 1146 -91 2024 januar 1093 1184 -91 2025 januar 1093 1174 -81 2026 januar 1184 1188 -4 2027 januar 1184 1221 -37 2028 januar 1184 1257 -73 2029 januar 1184 1289 -105 2030 januar 1184 1311 -127 * Kapaciteten består af kommunale og selvejende dagtilbud herunder dagplejen, privatinstitutioner, private dagplejer, private pasningsordninger og tilskud til pasning af egne børn. Allerede planlagte udvidelser er medregnet. 3-5 årsområdet i Greve Kommune Årstal Kapacitet* Forventet behov Afvigelser mellem kapacitet og behov 2023 januar 1841 1802 +39 2024 januar 1847 1804 +46 2025 januar 1847 1866 -19 2026 januar 1947 1910 +37 2027 januar 1947 1953 -6 2028 januar 1947 1967 -20 2029 januar 1947 2008 -61 2030 januar 1947 2061 -114 * Kapaciteten består af kommunale, selvejende og private dagtilbud. Allerede planlagte udvidelser er medregnet. Det skal bemærkes, at der i kapacitetsvurderingen er tale om skøn baseret på befolkningsprognosen samt den planlagte udvikling af kommunen. Skønnet er forholdsvis sikkert i de første år af kapacitetsvurderingen, mens usikkerhedsforholdet stiger i den sidste del af perioden. På både den korte bane frem mod 2025 og den lidt længere bane frem mod 2030 er der behov for udvidelse af pladser på 0-2 årsområdet, mens der først sidst i perioden frem mod 2030 ser ud til at mangle kapacitet på 3-5 årsområdet. Én af løsningerne på den manglende kapacitet på vuggestuepladser kan være midlertidigt, at omdanne børnehavepladser til vuggestuepladser først i perioden. Her skal det tages i betragtning, at der ifølge Bygningsreglementet skal være mere plads til et vuggestuebarn (3 m2 børneareal) i forhold til et børnehavebarn (2 m3 børneareal). Pladserne kan derfor ikke omsættes 1:1. Andre løsninger kan være midlertidigt at inddrage lokaler andre steder, eller at gøre det mere attraktivt at passe eget barn ved at hæve tilskuddet. Ændringerne i den faktiske kapacitet bygger på nedenstående politiske beslutninger; Ultimo 2023: Sanglærkernes børnhaveafdeling lukker: -60 pladser 3-5 år Ultimo 2023: Ny privat institution ved Frydenhøj Allé: +38 pladser 0-2 år, + 58 pladser 3-5 år* Ultimo 2025: Pavillon ved Solstrålen lukker: -20 pladser 3-5 år Ultimo 2025: Ny kommunal institution ved borgerhuset: +60 pladser 0-2 år, +90 pladser 3-5 år. Ultimo 2025: Udvidelse af Lunas ark: +31 pladser 0-2 år, +46 pladser 3-5 år. Ultimo 2025: Pavillon ved Lillebo lukker: -16 pladser 3-5 år. *Tidligere beregninger viser, at ca. 80% af pladserne i en privat institution man forventes besat af greveborgere, så den fordelingsnøgle er også anvendt her Der fremsættes forslag om alternativ placering af Lunas Ark. Dette forslag kan give mulighed for at fremrykke udvidelsen af kapaciteten i Lunas Ark. Samlet set har ovenstående politiske beslutninger tilvejebragt 129 vuggestuepladser og 98 børnehavepladser frem mod 2025. Baggrunden for behovet for at tilvejebringe yderligere kapacitet skal ses i lyset af en øget fertilitet, gennemgang af alle institutioner for overholdelse af Bygningsreglementets krav samt de sæsonudsving som i visse dele af året presser kapaciteten. Sidstnævnte sker primært i forårsmånederne, hvor der forberedes overgang til skole for de ældste børn. Den videre proces Administrationen arbejder løbende på at udvikle gode løsninger i dagligdagen, som bevirker at Greve Kommune udnytter den eksisterende kapacitet optimalt. Kapacitetsvurderingen viser, at der er behov for at øge kapaciteten yderligere end den allerede planlagte. Der vil derfor blive udarbejdet sager til politisk behandling dels vedr. det aktuelle behov for flere pladser på 0-2 års området og dels frem mod næste års budgetproces, hvor der således kan tages stilling til, hvordan kapacitetsbehovet på længere sigt skal håndteres. Lovgrundlag Bygningsreglementet. Dagtilbudsloven. Økonomiske konsekvenser Budgettildelingen på kommuneniveau tilpasses i forbindelse med budgetlægningen. Derudover kan der være økonomiske konsekvenser ved midlertidigt at omdanne børnehavepladser til vuggestuepladser, da det eksempelvis kræver pusleborde og plads til at sove til middag (liggehaller). Bilag Prognose Klub Prognose SFO Prognose 0-5 årige", "source_path": "data/greve/raw_dagsordener/Skole-, Børne- og Ungeudvalget_2022-08-16T08:15:00+02:00_8e03bd28-3506-4334-ad76-53f7b60bbcc9.json"}
{"document_id": "8e03bd28-3506-4334-ad76-53f7b60bbcc9", "committee": "Skole-, Børne- og Ungeudvalget", "meeting_date": "2022-08-16T08:15:00+02:00", "section_type": "html_fragment", "section_title": "Kapacitetsvurdering af skoleområdet 2022", "case_number": "22-009292", "agenda_index": 9, "text": "Beslutning Udvalget tog sagen til efterretning. Fremstilling Sagsprocedure Skole-, Børne- og Ungeudvalget. Resume Administrationen har udarbejdet en kapacitetsvurdering for det fremtidige behov for plads på skoleområdet. Samtidig gives en vurdering af konsekvenserne af lovændring vedr. maksimalt elevtal i 0.-2. klasse. Indstilling Center for Økonomi & HR og Center for Dagtilbud & Skoler indstiller, at orienteringen tages til efterretning. Sagsbeskrivelse Kapacitetsvurderingen viser skønnet over behovet for plads i perioden april 2022 til 2030. Kapacitetsvurderingen er relativ sikker på den korte bane, mens der er større usikkerheder sidst i perioden. Kapacitetsvurderingen laves ud fra årets skoleprognose. Konsekvenser af lovændring Ved seneste finanslov blev klasseloftet sænket fra 28 elever til 26 elever i 0.-2. klasse. Det betyder, at der ved skoleårets start i august ikke må være mere end 26 elever i klassen. I Greve Kommunes styrelsesvedtægt for folkeskolerne er der fastsat en grænse på op til 25 elever pr. klasse ved etablering af 0. klasser. Da tilflyttende familier har ret til indskrivning på distriktsskolen, også selv om det vil betyde, at de eksisterende klasser skal omlægges fordi elevtallet kommer over 26, er der gennemført en risikoanalyse, for derved at belyse, om det bør overvejes at sænke elevtallet ved etablering af 0. klasser. I analysen er de seneste tre år gennemgået. Analysen viser, at der på størstedelen af skolerne sker et netto fald i antallet af elever. Kun i 2 af 27 tilfælde er elevtallet efter etablering (som oftest grundet tilflytning) steget med mere end én elev pr klasse og kun i 1 af tilfældene ville dette have udløst en ekstra klasse. Det er derfor administrationens vurdering, at den nuværende grænse ved etablering af 0. klasse på 25 elever pr klasse, kan bibeholdes. Det bemærkes i denne sammenhæng, at en sænkning af elevtallet ved etablering af 0. klasser, vil have stor betydning for udnyttelse af den samlede kapacitet. Forudsætninger for prognose Kapacitetsvurderingen laves ud fra årets skoleprognose, der giver et bud på de kommende 10 skoleårs elevantal og -fordeling på de enkelte skoler. Basis for skoleprognosen er årets befolkningsprognose, der estimerer befolkningsudviklingen i kommunen de kommende år herunder på skoledistrikts niveau bl.a. på baggrund af en vurdering af de kommende 10 års boligbyggeri, mellemkommunale flyttemønstre mv. Med estimatet for befolkningsudviklingen dannes skoleprognosen bl.a. på baggrund af historiske elevtal, søgemønstre til folke- og privatskoler og specialtilbud. Kapacitetsvurderingen er udelukkende baseret på de kommende skolestartere – altså børn der skal starte i 0. klasse. Dette valg er truffet, da der kun i meget ringe grad kan ske ændringer i udnyttelse af kapacitet når først klasserne er dannet. Det forudsættes dermed i kapacitetsvurderingen, at tilflyttere til de øvrige klassetrin kan rummes uden oprettelse af yderligere klasser. Den nuværende kapacitet udgøres af de eksisterende klasselokaler på de 9 folkeskoler i kommunen. De fleste skoler er bygget til enten 2 eller 3 spor, bortset fra Arenaskolen og Damagerskolen som har plads til 2,3 og 2,5 spor. I kapacitetsvurderingen er Tune Skole behandlet separat, da de geografiske forhold udelukker brug af kapacitet på tværs af Tune Skole og de øvrige skoler, medmindre der indsættes skolebusser. Selve kapacitetsvurderingen Hvis en klassekvotient på 25 bibeholdes vil der i de førstkommende år være plads med den nuværende kapacitet. Som beskrevet nedenfor er der dog allerede fra kommende skoleår to skoler, som ligger meget tæt på grænsen og hvor det kan blive nødvendigt at ændre på distriktsgrænsen. Den samlede kapacitet på kommunens 9 folkeskoler er 254 klasser, hvoraf de 33 er i Tune (samlet tal for lokationerne Lunden og Højen). Kapaciteten fordeler sig som følger: Skole Arena Damager Hedely Holmeager Karlslunde Krogård Mosede Strand Tune Max antal klasser 23 25 32 30 20 30 31 30 33 Nuværende klasser* 16 19 27 30 19 28 29 27 30 * Antal klasser på skolen pr august 2022. Samlet set er der pr. august 2022 plads til yderligere 26 klasser + 3 på Tune Skole. Dette forudsætter dog at det er muligt med en optimal fordeling – så i realiteten vil der være plads til færre ekstra klasser. Det konkrete tal er meget svært at give et bud på. Det afhænger af hvor skolestartere fremadrettet er bosat og hvordan søgningen til de enkelte skoler bliver. Med udgangspunkt i kapacitetsvurderingen er det forventningen, at der de kommende fem år vil være den nødvendige kapacitet. Dog forventes der alle år at være for mange børn i Mosede Skolens distrikt, hvorfor det vil være nødvendigt at udnytte kapaciteten på andre skoler. For Tune Skole ser det ud til lige at balance, men der kan opstå en situation, hvor der er flere børn til 0. klasse end de maksimale 26 pr. klasse og det derfor er nødvendigt at oprette fire 0. klasser. Fra 2027-28 forventes presset på kapaciteten at vokse og det kan på længere sigt blive nødvendigt at øge den fysiske kapacitet. Det samlede elevtal i kommunens 9 folkeskoler forventes at udvikle sig som vist i skemaet. Dette under forudsætning af at distriktet for Mosede Skolen tilpasses enten permanent eller årligt, og at der i årene 2029 og 2030 tilpasses distrikter for flere skoler: Skole 2023 Elevtal/ klasser 2024 Elevtal/ klasser 2025 Elevtal/ klasser 2026 Elevtal/ klasser 2027 Elevtal/ klasser 2028 Elevtal/ klasser 2029 Elevtal/ klasser 2030 Elevtal/ klasser Arena 314/17 322/17 335/18 342/18 353/18 368/19 367/19 364/19 Damager 358/19 371/19 369/19 368/19 378/19 395/20 406/20 407/21 Hedely 641/27 627/27 610/27 600/27 595/27 593/27 616/28 640/29 Holmeager 727/30 718/30 717/30 709/30 721/30 730/30 742/30 746/30 Karlslunde 420/20 420/20 425/20 421/20 435/20 446/20 454/20 468/20 Krogård 671/28 671/28 672/28 671/28 678/28 682/28 712/29 745/30 Mosede 760/30 760/30 766/30 775/30 796/30 806/30 809/30 820/30 Strand 638/27 638/27 653/28 640/28 657/29 664/29 672/30 672/30 Samlet uden Tune Skole 4502/ 197 4527/ 198 4547/ 200 4527/ 200 4613/ 201 4685/ 203 4782/ 206 4862/ 209 Tune 651/30 651/30 661/30 660/30 685/30 702/30 709/30 737/31 Samlet med Tune Skole 5148/ 227 5178/ 228 5208/ 230 5187/ 230 5298/ 231 5387/ 233 5491/ 236 5599/ 240 Som det fremgår af tabellen, forventes elevtallet i folkeskolerne i perioden 2023-2030 at stige med ca. 450 elever. Det forventes i første omgang at kunne rummes med en optimeret fordeling af elever, fx ved hjælp af tilpasninger af skoledistrikter, men på længere sigt kan det blive nødvendigt at udvide den fysiske kapacitet. Særligt i Tune vil det kunne blive nødvendigt. Handlemuligheder Der er forskellige tiltag som kan medvirke til en bedre udnyttelse af den eksisterende kapacitet. Der kan eksempelvis arbejdes med at udnytte kapaciteten maksimalt ved at justere i skoledistrikterne, man kan vurdere om de andre tilbud, der fysisk er placeret i skolernes bygninger kan flyttes og man kan undersøge om søgningen til de enkelte skoler kan styrkes. Udviklingen af behov for specialpædagogiske tilbud Der er ikke til denne kapacitetsvurdering udarbejdet en detaljeret analyse af udviklingen på det specialpædagogiske område. Dette indgår i det igangværende projekt om afdækning af det specialpædagogiske område for dagtilbud, skoler og fritid. Analysen herfra afventes derfor. Ved en gennemgang af antal indmeldte elever de seneste fem år, kan det konstateres at der i alle Greve Kommunes egne tilbud er en tilgang af elever. Dette har betydet og vil fremadrettet betyde, at der på dette område vil være pres på den fysiske kapacitet, såfremt stigningen fortsætter i de kommende år. Opsamling Det er forventningen at det med mindre greb er muligt at rumme stigningen i antallet af elever i den kommende årrække. Samtidig peger kapacitetsvurderingen på udfordringer med kapaciteten fra 2027/28 og frem. Administrationen vil på et kommende møde fremlægge forslag til, hvordan der over tid kan arbejdes med at tilvejebringe den nødvendige kapacitet, også længere ude i fremtiden. Lovgrundlag Økonomiske konsekvenser Budgettildelingen på kommuneniveau tilpasses i forbindelse med budgetlægningen. Øvrige konsekvenser Kommunikation Tidsplan Øvrige forhold", "source_path": "data/greve/raw_dagsordener/Skole-, Børne- og Ungeudvalget_2022-08-16T08:15:00+02:00_8e03bd28-3506-4334-ad76-53f7b60bbcc9.json"}
{"document_id": "8e03bd28-3506-4334-ad76-53f7b60bbcc9", "committee": "Skole-, Børne- og Ungeudvalget", "meeting_date": "2022-08-16T08:15:00+02:00", "section_type": "html_fragment", "section_title": "Opfølgning på det sociale danmarkskort 2020", "case_number": "22-007547", "agenda_index": 10, "text": "Beslutning Skole, Børne- og Ungeudvalget tog punkt 4 til efterretning. Fremstilling Sagsprocedure Sundheds- og Omsorgsudvalget, Social- og Handicapudvalget, Skole- Børne og Ungeudvalget, Økonomiudvalget og Byrådet. Resume I august og september 2021 blev der i det tidligere Skole- og Børneudvalg, Social-, Sundheds- og Psykiatriudvalg, Økonomiudvalg samt Byråd behandlet en årlig sag om klagesager på det sociale område i Greve Kommune 2020. Der følges nu op på den behandling. Sagens kompetenceområde er sidenhen overgået til Social- og Handicapudvalget. Indstilling Center for Børn & Familier, Center for Job & Socialservice og Center for Sundhed & Pleje indstiller overfor Social- og Handicapudvalget, at de ansvarlige centre fortsætter arbejdet med at styrke kvaliteten i sagsbehandlingen med henblik på at nedbringe antallet af hjemviste sager. at denne sag samtænkes med den årlige sag om det sociale danmarkskort, der behandles i efteråret 2022 at denne sag samtænkes med Byrådets vision og strategi og dermed også med den forestående proces med udarbejdelse af politikker. Center for Børn & Familier, Center for Job & Socialservice og Center for Sundhed & Pleje indstiller overfor Skole- Børne og Ungeudvalget og Sundheds- og Omsorgsudvalget, 4. at orienteringen tages til efterretning. Sagsbeskrivelse Det tidligere Byråd, Økonomiudvalg samt de relevante fagudvalg bestilte i forbindelse med den politiske behandling af klagesager på det sociale område i Greve Kommune 2020 en ny sag med en opgørelse over klagesagerne i 2020, opgjort i kategorier og med en bestilling om, at der i sagen skulle indgå et oplæg omkring fastsættelse af en politisk ambition for området. Sagen her viser en opgørelse over klagesagerne i 2020 opgjort i områder og en gennemgang af de fokuspunkter, der arbejdes med i sagsbehandlingen i kommunen. Danmarkskortet Ankestyrelsen laver en årlig opgørelse over antallet og udfaldet af de klager, som styrelsen behandler. Siden 2017 har Ankestyrelsen offentliggjort opgørelsen for det forudgående år gennem det såkaldte Danmarkskort, der sammenligner landets kommuner på klageområdet. Borgeren har mulighed for at klage til Ankestyrelsen over de afgørelser, som kommunen træffer efter lov om social service, på en række områder. Det er f.eks. afgørelser om personlig hjælp og pleje, hjælpemidler, handicapbiler og det specialiserede socialområde for både børn og voksne (handicap). Når en borger klager, så gennemgår kommunen sagen igen. Hvis kommunen fastholder afgørelsen, sendes den videre til Ankestyrelsen. Her kan der komme tre udfald: Stadfæstelse, ændring eller hjemvisning Når Ankestyrelsen stadfæster en afgørelse, så betyder det, at de finder sagen tilstrækkeligt oplyst og at de er enige i afgørelsen. Når Ankestyrelsen ændrer en afgørelse, så betyder de, at de finder sagen tilstrækkeligt oplyst, men at de er uenige i afgørelsen. Når Ankestyrelsen hjemviser en afgørelse, så kan det skyldes flere forhold: Det kan være fordi der er sket en sagsbehandlingsfejl i sagen, som for eksempel manglende partshøring. Ankestyrelsen kan også hjemvise en afgørelse med en ændring i én del af afgørelsen. I disse sager skal kommunen arbejde videre med sagen og ud fra Ankestyrelsens ændring. Det betyder, at en hjemvist sag ikke er ensbetydende med, at der er foretaget en sagsbehandlingsfejl, det kan også blot være en ændring i én del af afgørelsen. Ankestyrelsens opgørelse for 2020 - Greve Kommune Ankestyrelsen behandlede i alt 80 sager i 2020, som enten blev stadfæstet, ændret eller hjemvist til Greve Kommune. Resultatet fremgår af nedenstående oversigt. De 80 sager fordeler sig på 20 områder, hvor hvert område kan indeholde flere paragraffer efter lov om social service. Nedenstående er de områder, hvor der er flest sager: De resterende 31 sager fordeler sig på de øvrige 15 områder, såsom sociale foranstaltninger efter § 52, efterværn efter §§ 76 og 76 a, økonomisk hjælp efter § 52 a, forbrugsgoder efter § 113, hjemmehjælp efter § 83 med mere. Organisatorisk ligger sagsbehandlingen i fire fagcentre i Greve Kommune. Når vi kigger på klagesagerne i 2020 og de områder, hvor der er flest klager, så fordeler de sig således centervis og der er flest i tre af de fire fagcentre: Center for Børn & Familier Ud af de 15 sager der er blevet behandlet i Ankestyrelsen vedrørende merudgifter, børn og tabt arbejdsfortjeneste, §§ 41, 42 og 43, er 6 sager blevet stadfæstet, 1 er blevet ændret og 8 er blevet hjemvist. Center for Job & Socialservice Ud af de 5 sager der er blevet behandlet i Ankestyrelsen vedrørende merudgifter, voksne, § 100, er 2 sager blevet stadfæstet, 1 er blevet ændret og 2 er blevet hjemvist. Center for Sundhed & Pleje Ud af de 29 sager der er blevet behandlet i Ankestyrelsen vedrørende biler og hjælpemidler, §§ 112, 114 og 115, er 19 sager blevet stadfæstet, 3 er blevet ændret og 7 er blevet hjemvist. Antallet af klagesager kan indeholde et mørketal, da ikke alle borgere, der er utilfredse med deres afgørelse klager over deres afgørelse til Ankestyrelsen. Antal sager på det sociale område i 2020 i Greve Kommune De områder og paragraffer i serviceloven der indgår i Ankestyrelsens Danmarkskort, administreres og sagsbehandles i fire fagcentre. Administrationen har undersøgt, hvor mange sager kommunen i alt har på de pågældende områder. Det er ikke muligt at opgøre antallet af sager ens i de fire fagcentre. Center for Børn & Familier har ca. 900 sager (Antallet er udtryk for en sag = et barn/ung 0-23 år. En sag kan have flere bevillinger, hvorfor der i én sag vil være flere henvendelser og der kan træffes flere afgørelser). Center for Job & Socialservice har ca. 600 sager. (Antallet er udtryk for en sag = en borger. En sag kan have flere bevillinger med nye udredninger og flere afgørelser). Center for Sundhed & Pleje har ca. 24.000 sager om året (Antallet er udtryk for en sag = en henvendelse, som der kan ende ud i en truffet afgørelse. Henvendelsen kan også afsluttes med råd og vejledning. Det er alle sager med personlig og praktisk hjælp i eget hjem og på plejecentre, personlige hjælperordninger, Borgerstyret Personlig Assistance, aflastningsophold, genoptræning, ledsageordning, alle hjælpemidler der ikke er kropsbårne, forbrugsgoder, biler, boligindretning og pasning af nærtstående). Center for Politik, Organisation & Borgerbetjening har ca. 6.000 sager (Antallet er udtryk for en sag = et hjælpemiddel, som er bevilliget. Alle sager omhandler de såkaldte kropsbårne hjælpemidler, som f.eks. er kompressionsstrømper, fodindlæg, ortopædisk fodtøj og diabetesmaterialer. For hvert hjælpemiddel der bevilges, kan der efterfølgende træffes en række afgørelser om enten yderligere bevilling eller afslag. Derudover er der et antal sager, hvor der er givet afslag i forbindelse med første ansøgning). De fire centre har tilsammen ca. 31.500 sager årligt, der som udgangspunkt omhandler lov social service. Det er derfor kun et lille udsnit af sagerne, som der påklages og dermed offentliggøres i forbindelse med Danmarkskortet. Fokuspunkter Greve Kommune har kontinuerligt fokus på at forbedre kvaliteten i sagsbehandlingen og i den forbindelse har administrationen undersøgt om der er fælles træk i de hjemviste/ændrede klagesager fra 2020. Fælles for de hjemviste sager er, at de generelt hjemvises, fordi Ankestyrelsen har afgjort, at sagerne ikke er tilstrækkeligt oplyste. Det betyder, at Ankestyrelsen angiver helt konkrete faktorer i sagen, som de ønsker yderligere belyst. Det kan for eksempel være at der skal indhentes udtalelser fra øvrige myndigheder, private aktører i sagen eller lignende. Faktorerne i sagerne er individuelle og konkrete og det er ikke samme slags oplysninger Ankestyrelsen ønsker yderligere belyst i de forskellige sager. Der er særligt fokus på denne type sager i alle fagcentrene, da de udgør en særlig gene for borgerne og kræver ekstra ressourcer for kommunen. Sagsbehandlingstiden bliver unødig langtrukken, da der først er et sagsbehandlingsforløb, hvorefter der træffes afgørelsen efterfulgt af sagsbehandlingstid i Ankestyrelsen og så starter sagen ”forfra” i kommunen efter en hjemvisning. Der arbejdes i alle centre på at gennemgå de sager, der hjemvises eller ændres fra Ankestyrelsen. Ud fra den konkrete hjemvisning identificeres læringspunkter og særlige opmærksomhedspunkter, som udbredes i faggrupperne, for at sikre den løbende kvalitetsudvikling af kommunens sagsbehandling. I Center for Børn & Familier har der i nogle år været særlig fokus på målgruppevurderinger og sagsoplysning ved nye ansøgninger. Det betyder, at der i langt højere grad sker en erfaringsudveksling, for at sikre en ensartet praksis. Derudover har en erfaren familierådgiver fået en koordinerende rolle i forhold til at opdatere vejledninger, afgørelsesskabeloner, at videns dele samt gennemgå og foretage revurdering i alle klagesager. Center for Job & Socialservice arbejder systematisk med Ankestyrelsens afgørelser. Det betyder, at centret ved en hjemvisning eller ændring fra Ankestyrelsen ser på, hvad der er sket af fejl og hvilke læringspunkter der er. Viden om fejl og læringspunkter udbredes og drøftes derefter i faggrupperne for at sikre løbende kvalitetsudvikling af sagsbehandlingen. Der er i centret fokus på at sagsbehandlerne holder sig opdaterede om de praksisændringer der sker løbende på de forskellige områder med juristen som en aktiv medspiller. I Center for Sundhed & Pleje benyttes helhedsvurderinger, som har til formål at sikre, at sagsbehandler når hele vejen rundt i behandling af sager. Helhedsvurderingen indeholder en vurdering af borgerens fysiske og psykiske funktionsevne, helbredstilstand og livssituation holdt op imod lovgivningen indenfor den konkrete sag. Når en klagesag bliver hjemvist, foretager Myndighed en analyse af sagsbehandlingen. Herefter bliver konklusionen af analysen præsenteret på et fagmøde for sagsbehandlerne til fælles læring og refleksion. Såfremt det er relevant, tilpasses arbejdsgange og vejledninger. Center for Politik, Organisation & Borgerbetjening arbejder systematisk med Ankestyrelsens afgørelser. Det betyder at centret ved en hjemvisning eller ændring fra Ankestyrelsen ser på hvad der er sket af fejl og hvilke læringspunkter der er. Viden om fejl og læringspunkter udbredes og drøftes derefter i faggrupperne for at sikre løbende kvalitetsudvikling af sagsbehandlingen. Der er i centret fokus på at sagsbehandlerne holder sig opdaterede om de praksisændringer der sker løbende på de forskellige områder med juristen som en aktiv medspiller. Herunder i visse sager i samarbejde med Borgerrådgiveren. Politisk ambition Med udgangspunkt i gennemgangen af fællestræk i hjemviste sager kan en politisk ambition eksempelvis være, at der sættes yderligere fokus på, at en sag er tilstrækkeligt oplyst forud for afgørelse. Således at antallet af hjemviste sager nedbringes. Lovgrundlag Ifølge Retssikkerhedslovens § 84 a skal ressortministeren hvert år inden den 1. juli offentliggøre et kommunefordelt Danmarkskort over omgørelsesprocenten i Ankestyrelsens afgørelser i klagesager efter lov om social service. I henhold til samme lovs § 79 b skal Danmarkskortet behandles på et møde i kommunalbestyrelsen inden udgangen af det år, hvor Danmarkskortet offentliggøres. Økonomiske konsekvenser Sagen har ingen økonomiske konsekvenser i sig selv. Afgørelser i Ankestyrelsen kan imidlertid have økonomiske konsekvenser relateret til den enkelte sag eller sagstype. Kommunikation Sagen skal til høring i Handicaprådet og Seniorrådet. Tidsplan Høring i Handicaprådet og Seniorrådet (digital høring i juli måned). Orientering i Sundheds og Omsorgsudvalget den 15. august. Behandling i Social- og Handicapudvalget, den 15. august. Orientering i Skole-, og Børne- og Ungdomsudvalget den 16. august. Behandling i Økonomiudvalget, den 29. august. Behandling i Byrådet, den 5. september. Den årlige sag om det sociale danmarkskort behandles i efteråret 2022. Sagens forløb 15-08-2022 Sundheds- og Omsorgsudvalget Ad. 4 Orienteringen blev taget til efterretning 15-08-2022 Social- og Handicapudvalget anbefales anbefales anbefales Ikke til stede: Heidi Serny Jacobsen (A)", "source_path": "data/greve/raw_dagsordener/Skole-, Børne- og Ungeudvalget_2022-08-16T08:15:00+02:00_8e03bd28-3506-4334-ad76-53f7b60bbcc9.json"}
{"document_id": "8e03bd28-3506-4334-ad76-53f7b60bbcc9", "committee": "Skole-, Børne- og Ungeudvalget", "meeting_date": "2022-08-16T08:15:00+02:00", "section_type": "html_fragment", "section_title": "Orientering om nyt test- og evalueringssystem i folkeskolen", "case_number": "22-009146", "agenda_index": 11, "text": "Beslutning Punktet udsættes til Skole, Børne- og Ungevalgets møde i september 2022. Fremstilling Sagsprocedure Skole-, Børne- og Ungeudvalget. Resume I sagen gives et overblik over ændringer i forbindelse med, at Folkeskoleforligskredsen den 29. oktober 2021 indgik en aftale om det fremtidige evaluerings- og bedømmelsessystem i folkeskolen. Børne- og Undervisningsministeriet har i juni 2022 udsendt ny vejledning. Indstilling Center for Dagtilbud & Skoler indstiller, at orienteringen tages til efterretning. Sagsbeskrivelse Folkeskoleforligskredsen indgik i oktober 2021 aftale om det fremtidige evaluerings- og bedømmelsessystem i folkeskolen. Forliget kommer efter et flertal i Folketinget i 2020 besluttede at afskaffe De Nationale Tests. Aftalen betyder, at der fra skoleåret 2022/2023 er nye rammer for test, evaluering og skoleudvikling i folkeskolen. Intentionen i aftalen er at bidrage til en endnu stærkere kultur for evaluering og understøttelse af udviklingen i folkeskolen. Der anvendes et bredt udvalg af evalueringsmetoder og redskaber, så alle elever får den nødvendige støtte i deres faglige og alsidige udvikling. Med den nye aftale bliver dialog og samarbejde prioriteret og der følger øgede muligheder for skoler og kommuner for at arbejde på nye måder. I nedenstående skema gives et overblik over ændringerne. Nogle af ændringerne stræder i kraft fra det kommende skoleår 2022/2023, nogle i de følgende år. Fra Til Nyt testsystem indføres Nationale tests Folkeskolens nationale færdighedstests Kvalitetsrapport afskaffes Kvalitetsrapport Skoleudviklingssamtaler Ingen skal erklæres ikke-uddannelsesparat ”Ikke-uddannelsesparat” ”Parat til andre uddannelsesaktiviteter m.v. end gymnasiale uddannelser og erhvervsuddannelser” Screening af ordblinde Ordblinderisikotest Risikotest for ordblindhed Højtbegavede elever Ingen opsporing Tidlig opsporing Elevplaner erstattes af meddelelsesbog Elevplaner Meddelelsesbog Forsøg med karakterformer Standpunktskarakterer 7. – 9. kl. Flere bedømmelsesformer Mulighed for karakterfrihed indtil afgangskarakterer I det følgende gives en kort uddybning af de emner, der træder i kraft i skoleåret 2022/2023. Kvalitetsrapport afskaffes Fra skoleåret 2022/23 bliver kvalitetsrapporterne erstattet af skoleudviklingssamtaler. Kvalitetsrapporterne har været kritiseret for at være for bureaukratiske med lovbestemte krav til både form og indhold. Med den nye aftale sker der et skift fra krav om skriftlig afrapportering hvert andet år til krav om dialog om skolen hvert år. Samtalerne skal tage afsæt i skolens udviklingsområder og i, hvordan elevernes faglig udvikling og trivsel bedst styrkes. I den nye aftale er der fortsat fokus på, at resultaterne fra de obligatoriske tests og anden relevant viden inddrages i skoleudviklingssamtalen. Skolen har initiativret til at beskrive de udviklings- og indsatsområder, samtalen skal fokusere på og kommunalbestyrelsen har mulighed for at supplere med temaer, refleksioner og ønsker til udvikling. Fremover er der også krav om, at evalueringer af undervisningens kvalitet skal fremgå på skolernes hjemmeside. I august 2022 startes en proces op for udarbejdning af koncept for skoleudviklingssamtaler i Greve Kommune. Screening af ordblinde Fra skoleåret 2022/23 skal elever med tegn på specifikke læsevanskeligheder tilbydes Risikotest for ordblindhed senest på 1. klassetrin. Derudover udvikles en ny klassebaseret screeningstest for læsevanskeligheder som alle elever skal gennemføre i 1. klasse. Det skal sikre, at skolerne bedre kan identificere elever med læsevanskeligheder og som har behov for at gennemføre en test for ordblindhed. I marts 2022 har skolelederne i Greve Kommune vedtaget en minimumsindsats, der beskriver hvordan skolerne i Greve Kommune organiserer indsatsen for at opdage og støtte elever med ordblindhed. Samtidig er formålet at skabe et fælles grundlag, for hvad vi som skolevæsen i Greve Kommune forventes at kunne og at gennemføre ud fra en opmærksomhed på den gruppe af elever, som har vanskeligheder indenfor ordblindhed. Udarbejdelsen af materialet skal ses i forlængelse af både de lovkrav, der gælder fra nationalt hold, og i forlængelse af Greve Kommunes budgetaftale for 2022-2026, hvor Byrådet har ønsket et øget fokus på elever med dysleksi. Skole, Børne- og Ungeudvalget vil i efteråret 2022 modtage en orientering om indsatserne. Højtbegavede elever Folkeskoleloven indeholder ikke regler om opsporing af højtbegavede elever. Med aftalen lægges op til et forslag om at elever, der viser tegn på høj begavelse tilbydes en screening på 1. klassetrin for at give kommuner og skoler bedre muligheder for at igangsætte relevante undervisningsaktiviteter og undervisningsdifferentiering, så højtbegavede elever får mulighed for at udvikle sig svarende til deres forudsætninger. Elevplaner erstattes af meddelelsesbog Fra skoleåret 2022/2023 erstatter meddelelsesbogen den eksisterende elevplan. Meddelelsesbogen skal være et værktøj, der fremmer dialogen mellem elev, forældre og skole om elevens alsidige udvikling. Der er få krav til indholdet, men dansk og matematik skal berøres gennem hele skolegangen og for 7. – 9. klasse skal overvejelse om uddannelse samt skole- og vejledningsindsatser også indgå. For elever i udfordringer, det kan være faglige vanskeligheder, adfærdsmæssige udfordringer, mistrivsel samt udfordringer grundet høj begavelse, skal meddelelsesbogen udvides med indsatser og den opfølgning skolen har iværksat for at understøtte den enkelte elevs behov og udvikling. I Greve Kommune pågår der allerede et arbejde med udvælgelse og afklaring af platform, indhold og anvendelse af meddelelsesbogen for specialområdet i samarbejde mellem Center for Dagtilbud og Skoler, ledere og lærere fra specialområdet. For almenområdet starter en tilsvarende proces op i august 2022. Nyt testsystem indføres Det tager flere år at udvikle, afprøve og implementere et nyt testsystem. Derfor vil der i skoleåret 2022/2023 og frem til og med skoleåret 2024/2025 være Folkeskolens Nationale Overgangstests. Overgangstestene er obligatoriske i læsning og matematik på udvalgte årgange. Fra skoleåret 2025/2026 indføres Folkeskolens Nationale Færdighedstests. Ingen skal erklæres ikke-uddannelsesparat Fra foråret 2023 afskaffes begrebet ”ikke-uddannelsesparat”, idet det kan tages som et udtryk for, at den unge ikke er parat til nogen form for uddannelse. Der skal udformes en ny model med fokus på en positiv formulering om, at de pågældende elever vil være parate til andre uddannelsesaktiviteter end gymnasiale uddannelser og erhvervsuddannelser. Det kan f.eks. være 10. klasse, FGU eller STU. Den nye betegnelse skal gælde fra skoleåret 2024/2025. Forsøg med karakterformer Der igangsættes et flerårigt forsøg om forskellige karakter- og bedømmelsesformer. I løbet af skoleåret 2022/2023 vil der pågå et udviklingsarbejde mellem udvalgte skoler i landet og Styrelsen for Kvalitet og Udvikling som en række skoler kan afprøve fra august 2023. Skolerne i Greve er ikke involveret i udviklingsarbejdet. Lovgrundlag Lov om Folkeskolen. Økonomiske konsekvenser Sagen har ingen økonomiske konsekvenser.", "source_path": "data/greve/raw_dagsordener/Skole-, Børne- og Ungeudvalget_2022-08-16T08:15:00+02:00_8e03bd28-3506-4334-ad76-53f7b60bbcc9.json"}
{"document_id": "8e03bd28-3506-4334-ad76-53f7b60bbcc9", "committee": "Skole-, Børne- og Ungeudvalget", "meeting_date": "2022-08-16T08:15:00+02:00", "section_type": "html_fragment", "section_title": "Orientering om suspension af forældelsesfristen vedrørende forældrebetaling til Bugtskolen og Havana SFO og Havana", "case_number": "21-011591", "agenda_index": 12, "text": "Beslutning Udvalget tog orienteringen til efterretning. Fremstilling Sagsprocedure Skole-, Børne- og Ungeudvalget, Økonomiudvalget og Byrådet. Resume I forlængelse af sag om forældrebetaling på Bugtskolen og Havana SFO behandlet i byrådet den 23. maj 2022, har administrationen modtaget endelig afklaring fra Horten advokatpartnerselskab vedrørende spørgsmål om, hvorvidt forældelsesfristen kan suspenderes på et tidligere tidspunkt end 31. maj 2022. Indstilling Center for Politik, Organisation & Borgerbetjening og Center for Børn & Familier indstiller, at o rienteringen tages til efterretning. Sagsbeskrivelse Administrationen er i forbindelse med sag om forældrebetaling på Bugtskolen og Havana SFO blevet opmærksom på, at der i 2018 og 2019 var henvendelser til Greve Kommune om, hvorvidt den differentierede forældrebetaling i relation til SFO-ordningen tilknyttet Bugtskolen og Klub Havana (i modsætning til det almene område) var i overensstemmelse med lovgivningen. På den baggrund har administrationen indhentet ekstern juridisk bistand for at efterprøve den administrative vurdering af spørgsmålet om eventuel tidligere suspension af forældelsesfristen end den besluttede pr. 31. maj 2022. Administrationen har den 21. juni 2022 modtaget et notat (vedlagt som bilag) fra Horten advokatpartnerselskab, hvoraf det fremgår, at Horten enig i administrationens vurdering af, at kommunen ikke har retligt grundlag til at suspendere yderligere end det allerede er besluttet. Horten advokatpartnerselskab har sammenfattende anført, at det er vurderingen, at der ikke er det fornødne relevante og sikre grundlag for at suspendere forældelsesfristen yderligere. Det er vurderingen, at det vil være i strid med kommunalfuldmagtsreglerne at suspendere i videre omfang, end hvad Greve Kommune allerede har gjort. En kommune skal ifølge kommunalfuldmagten agere økonomisk forsvarligt, og Hortens vurdering er, at det vil være i strid hermed, hvis kommunen accepterer en suspension i videre omfang end det allerede er besluttet. Horten vurderer endvidere, at der ikke er oplysninger i sagen, der taler for, at kommunen har ageret ansvarspådragende, f.eks. ved at sidde henstillinger fra tilsyn eller ministerier overhøring. Lovgrundlag Forældelsesloven og kommunalfuldmagten Økonomiske konsekvenser Sagen har ingen økonomiske konsekvenser.", "source_path": "data/greve/raw_dagsordener/Skole-, Børne- og Ungeudvalget_2022-08-16T08:15:00+02:00_8e03bd28-3506-4334-ad76-53f7b60bbcc9.json"}
{"document_id": "8e03bd28-3506-4334-ad76-53f7b60bbcc9", "committee": "Skole-, Børne- og Ungeudvalget", "meeting_date": "2022-08-16T08:15:00+02:00", "section_type": "html_fragment", "section_title": "Mødekalender 2023 for Skole- Børne- og Ungeudvalget", "case_number": "22-006555", "agenda_index": 13, "text": "Beslutning Udvalget godkendte punkt 1 og 2. Fremstilling Sagsprocedure Skole-, Børne- og Ungeudvalget. Resume Skole-, Børne- og Ungeudvalget skal tage stilling til udvalgets mødekalender for 2023 på baggrund af den godkendte mødekalender for Byrådet og Økonomiudvalget i 2023. Udkast til udvalgets mødekalender er udarbejdet, så der tages hensyn til sagernes videre forløb i Økonomiudvalget og Byrådet. Indstilling Center for Politik, Organisation & Borgerbetjening indstiller, at den foreslåede mødekalender for Skole-, Børne- og Ungeudvalget godkendes at den faste mødedag bliver tirsdag, og det faste mødetidspunkt bliver kl. 8.15. Sagsbeskrivelse Den 20. juni 2022 godkendte Byrådet mødedatoerne for Økonomiudvalget og Byrådet i 2023. Det blev besluttet, at afholde ni årlige møder i henholdsvis Byrådet og Økonomiudvalget lighed med 2022. Skole-, Børne- og Ungeudvalgets møder i 2023 foreslås placeret på tirsdage med mødetidspunkt kl. 08.15 (i lighed med 2022). Møderne foreslås holdt: 10. januar 7. februar 14. marts 25. april 23. maj 15. august 12. september 10. oktober 14. november Økonomiske konsekvenser Udgifterne til mødeforplejning mv. holdes inden for udvalgets budgetramme. Kommunikation Den godkendte mødekalender vil blive offentliggjort på kommunens hjemmeside og mødedagene vil blive skrevet ind i kalender for Byrådets medlemmer.", "source_path": "data/greve/raw_dagsordener/Skole-, Børne- og Ungeudvalget_2022-08-16T08:15:00+02:00_8e03bd28-3506-4334-ad76-53f7b60bbcc9.json"}
{"document_id": "8e03bd28-3506-4334-ad76-53f7b60bbcc9", "committee": "Skole-, Børne- og Ungeudvalget", "meeting_date": "2022-08-16T08:15:00+02:00", "section_type": "html_fragment", "section_title": "Orientering fra formanden/gensidig orientering", "case_number": "21-014467", "agenda_index": 14, "text": "Beslutning Ingen orientering. Fremstilling Sagsprocedure Skole-, Børne- og Ungeudvalget Resume Udvalgsformanden og udvalgets medlemmer orienterer om eventuelle aktuelle emner. Indstilling Center for Politik, Organisation & Borgerbetjening indstiller, at eventuelle orienteringer tages til efterretning.", "source_path": "data/greve/raw_dagsordener/Skole-, Børne- og Ungeudvalget_2022-08-16T08:15:00+02:00_8e03bd28-3506-4334-ad76-53f7b60bbcc9.json"}
{"document_id": "8e03bd28-3506-4334-ad76-53f7b60bbcc9", "committee": "Skole-, Børne- og Ungeudvalget", "meeting_date": "2022-08-16T08:15:00+02:00", "section_type": "html_fragment", "section_title": "Huskeliste og orientering fra administrationen", "case_number": "21-013716", "agenda_index": 15, "text": "Beslutning Administrationen orienterede om: Forestående brugertilfredshedsundersøgelse på dagtilbudsområdet der foreligges en sag herom til Skole-, Børne- og Ungeudvalgets møde i september 2022. Brev fra KL's Børne- og Undervisningsudvalg om velfærdsaftaler Etablering af Satellit til Børnehus Sjælland – Greve Kommunes brug af Google Workspace Fremstilling Sagsprocedure Skole-, Børne- og Ungeudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil den blive vedlagt som bilag. Indstilling Center for Politik, Organisation & Borgerbetjening indstiller, at eventuelle orienteringer tages til efterretning. Sagsfremstilling Administrationen har følgende til orientering: - Vedr. brugertilfredshedsundersøgelse på dagtilbudsområdet der foreligges en sag herom til Skole-, Børne- og Ungeudvalgets møde i september 2022. - Brev fra KL's Børne- og Undervisningsudvalg - KKR-brev - etablering af Satellit til Børnehus Sjælland - Orientering om Chromebooks og brugen af Google Workspace", "source_path": "data/greve/raw_dagsordener/Skole-, Børne- og Ungeudvalget_2022-08-16T08:15:00+02:00_8e03bd28-3506-4334-ad76-53f7b60bbcc9.json"}
{"document_id": "8e03bd28-3506-4334-ad76-53f7b60bbcc9", "committee": "Skole-, Børne- og Ungeudvalget", "meeting_date": "2022-08-16T08:15:00+02:00", "section_type": "html_fragment", "section_title": "Skole-, Børne- og Ungeudvalgets kalender 2022", "case_number": "21-014469", "agenda_index": 16, "text": "Beslutning Orienteringen blev taget til efterretning. Fremstilling Sagsprocedure Skole-, Børne- og Ungeudvalget. Resume I sagen gives et overblik over Skole- Børne- og Ungeudvalgets udvalgsmøder og møder i tilknytning til udvalget. Indstilling Center for Politik, Organisation & Borgerbetjening indstiller at orienteringen tages til efterretning. Sagsbeskrivelse Skole-, Børne- og Ungeudvalgets kalender er vedlagt.", "source_path": "data/greve/raw_dagsordener/Skole-, Børne- og Ungeudvalget_2022-08-16T08:15:00+02:00_8e03bd28-3506-4334-ad76-53f7b60bbcc9.json"}
{"document_id": "8e03bd28-3506-4334-ad76-53f7b60bbcc9", "committee": "Skole-, Børne- og Ungeudvalget", "meeting_date": "2022-08-16T08:15:00+02:00", "section_type": "html_fragment", "section_title": "Underskriftsark", "case_number": "21-014468", "agenda_index": 17, "text": "Fremstilling Sagsprocedure Skole-, Børne- og Ungeudvalget. Resume Elektronisk underskriftsark.", "source_path": "data/greve/raw_dagsordener/Skole-, Børne- og Ungeudvalget_2022-08-16T08:15:00+02:00_8e03bd28-3506-4334-ad76-53f7b60bbcc9.json"}
