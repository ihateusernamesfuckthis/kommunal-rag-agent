{"document_id": "8f265058-99fa-4486-b577-d017749e8f8e", "committee": "Plan- og Tryghedsudvalget", "meeting_date": "2024-08-13T16:00:00+02:00", "section_type": "html_fragment", "section_title": "Godkendelse af dagsorden", "case_number": "22-003654", "agenda_index": 0, "text": "Beslutning Godkendt. Fremstilling Sagsprocedure Plan- og Tryghedsudvalget. Resume Godkendelse af dagsorden for mødet den 13. august 2024. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Plan- og Tryghedsudvalget_2024-08-13T16:00:00+02:00_8f265058-99fa-4486-b577-d017749e8f8e.json"}
{"document_id": "8f265058-99fa-4486-b577-d017749e8f8e", "committee": "Plan- og Tryghedsudvalget", "meeting_date": "2024-08-13T16:00:00+02:00", "section_type": "html_fragment", "section_title": "Temamøde om kommuneplanrevision - Boliger til hele livet", "case_number": "24-004043", "agenda_index": 1, "text": "Beslutning Temamødet blev holdt. Fremstilling Sagsprocedure Plan- og Tryghedsudvalget. Resume Der afholdes temamøde om muligheden for at revidere kommuneplanens rækkefølgeplan for byudvikling og muligheden for at fremme fremtidens boligformer i kommuneplanen. Der skal ikke træffes beslutning. Indstilling Der skal ikke træffes beslutning på temamødet, som skal bruges til orientering og dialog. Sagsbeskrivelse Byrådet igangsatte den 17. april 2024 (pkt. 28) arbejdet med kommuneplanrevisionen, der bygger på Planstrategi 2023, der blev vedtaget af Byrådet den 29. januar 2024 (pkt. 29). Jf. igangsættelsessagen revideres kommuneplanen delvist og i de tre emner, som planstrategien omhandler, i følgende rækkefølge: Boliger til hele livet Rig natur og vedvarende energi Trygge og sammenhængende lokalområder Dette temamøde omhandler emnet om ’Boliger til hele livet’ og mere specifikt: muligheden for at revidere kommuneplanens rækkefølgeplan og de afledte konsekvenser heraf. muligheden for at fremme fremtidens boligformer i kommuneplanen, herunder senior- og ældrevenlige boliger. Heri ligger desuden muligheden for at ændre minimumsgrundstørrelsen for tæt-lav bebyggelse (dobbelthuse og rækkehuse). Plan- og Tryghedsudvalget skal i en særskilt sag, der fremlægges parallelt med dette temamøde beslutte, hvordan administrationen skal arbejde videre med at revidere kommuneplanen inden for emnet om ‘Boliger til hele livet’. Tidsplan for kommuneplantillæg om ’Boliger til hele livet’: 2. kvartal til 4. kvartal. 2024: Administrationen reviderer jf. temaet om ’Boliger til hele livet’. 4. kvartal 2024: Politisk behandling af forslag til kommuneplantillæg om ’Boliger til hele livet’ 4. kvartal 2024 til 1. kvartal 2025: Otte ugers offentlig høring. 2. kvartal 2025: Politisk godkendelse af kommuneplantillæg om ’Boliger til hele livet’. Yderligere afholdes der ifm. revision af temaet om ‘Rig natur og vedvarende energi’ temamøde om natur i byen på Plan- og Tryghedsudvalgets møde den 19. november 2024 og temamøde om arealanvendelserne i det åbne land på Plan- og Tryghedsudvalgets møde i januar 2025 (jf. igangsættelsessagen om kommuneplanrevisionen, der blev behandlet på Byrådet den 17. april 2024 (pkt. 28)). Kommunikation Bystrategisk Råd har haft præsentationen til temamødet til kommentering i perioden fra den 4. juli til og med den 5. august 2024. Deres kommentarer fremgår af Bilag 1. Øvrige forhold Enhedschef for Plan, Vej og Trafik Maja Bagge Lillelund og projektleder på kommuneplanrevisionen Mathilde Lo Sørensen deltager med et oplæg på mødet.", "source_path": "data/greve/raw_dagsordener/Plan- og Tryghedsudvalget_2024-08-13T16:00:00+02:00_8f265058-99fa-4486-b577-d017749e8f8e.json"}
{"document_id": "8f265058-99fa-4486-b577-d017749e8f8e", "committee": "Plan- og Tryghedsudvalget", "meeting_date": "2024-08-13T16:00:00+02:00", "section_type": "html_fragment", "section_title": "Dialogmøde om organisationsaftaler", "case_number": "24-005234", "agenda_index": 2, "text": "Beslutning Drøftelserne blev taget til efterretning. Fremstilling Sagsprocedure Plan- og Tryghedsudvalget. Resume Byrådet godkendte den 27. april 2024, punkt 26, en rammeaftale for kommunens samarbejder med de almene boligorganisationer om udlejning af almene boliger. Boligorganisationerne har herefter udarbejdet hver sin organisationsaftale, som i overensstemmelse med rammeaftalen, fastsætter kriterier for udlejning af boliger i de enkelte organisationer og afdelinger. Plan- og Tryghedsudvalget har inviteret boligorganisationerne er til dialog om organisationsaftalerne, som er vedlagt i bilag 1-3. Indstilling Administrationen indstiller, at dialogmødet gennemføres. Sagsbeskrivelse De enkelte boligorganisationer har under rammeaftalens vilkår udarbejdet og fremsendt deres forslag til en organisationsaftale. Organisationsbestyrelserne i de enkelte boligorganisationer har i maj og juni måned behandlet og godkendt de fremsendte organisationsaftaler. Organisationsaftalerne adresserer omfanget af fleksibel udlejning og kommunal anvisning med udgangspunkt i data om beboersammensætning. Herudover blandt andet spørgsmål om fortrinsret, interne flytninger, ungdomsboliger og boliger til særlige målgrupper. Formålet med aftalestrukturen - rammeaftale og organisationsaftaler - er, at udlejning og anvisning af almene boliger i Greve Kommune sker under samme rammevilkår (jf. rammeaftalen), men med mulighed for imødekommelse af lokale behov og ønsker på organisations- og afdelingsniveau (jf. organisationsaftalerne). Økonomiske konsekvenser Dialogmødet har ingen økonomiske konsekvenser for Greve Kommune. Tidsplan Når organisationsaftalerne er politisk godkendt både i kommunen og i boligorganisationerne, kan de underskrives og træde i kraft. Øvrige forhold Det bemærkes, at der ikke sker en kommunal godkendelse af de lejere, som opnår en bolig via fleksibel udlejning. Dette jævnfør beslutning i Plan- og Tryghedsudvalget den 23. maj 2023, punk 2, godkendt af Økonomiudvalget den 12. juni 2023, punkt 19 og af Byrådet den 19. juni 2023, punkt 24. På dialogmødet deltager 5-6 repræsentanter fra boligorganisationerne og fra administrationen deltager centerchef Tina Malling Kiær.", "source_path": "data/greve/raw_dagsordener/Plan- og Tryghedsudvalget_2024-08-13T16:00:00+02:00_8f265058-99fa-4486-b577-d017749e8f8e.json"}
{"document_id": "8f265058-99fa-4486-b577-d017749e8f8e", "committee": "Plan- og Tryghedsudvalget", "meeting_date": "2024-08-13T16:00:00+02:00", "section_type": "html_fragment", "section_title": "Kommuneplanrevision - Boliger til hele livet", "case_number": "24-004043", "agenda_index": 3, "text": "Beslutning 1. Udvalget anbefaler, at det, der ligger i anden planperiode, forbliver i anden planperiode 2. a. Kan ikke anbefales 2. b. Kan ikke anbefales 2. c. Kan ikke anbefales (Ø) stemte imod, da de ønsker retningslinje for fællesfaciliteter ved etage- og tæt-lav bebyggelse. (A) og (C) undlod at stemme ved pkt. 2. c. 2. d. Kan ikke anbefales 2. e. Anbefales Udvalget ønsker desuden en sag om at bebygge mindre og få mere grønt, når det handler om boligområder. Fx ved at sætte bebyggelsesprocenten ned. Fremstilling Sagsprocedure Plan- og Tryghedsudvalget, Økonomiudvalget og Byrådet. Resume Sagen beskriver forslag til revision af kommuneplanen omfattende emnet om ’Boliger til hele livet’. Udvalget skal tage stilling til, hvilke emner revisionen skal omhandle. Indstilling Administrationen indstiller: at det besluttes, om rækkefølgeplanen i Kommuneplan 2021 skal revideres. at det besluttes, om der skal arbejdes videre med forslag til retningslinjer, der kan understøtte ’Boliger til hele livet’, omfattende: Mindre boliger i eksisterende bebyggede områder Maksimal boligstørrelse Fællesfaciliteter ved etage- og tæt-lav bebyggelse Varierede boligstørrelser Revision af retningslinje om mulighed for mindre grundstørrelser ved tæt-lav bebyggelse ved udlæg af fælles friareal Sagsbeskrivelse Byrådet igangsatte den 17. april 2024 (pkt. 28) arbejdet med kommuneplanrevisionen, der bygger på Planstrategi 2023, der blev vedtaget af Byrådet den 29. januar 2024 (pkt. 29). Jf. igangsættelsessagen revideres kommuneplanen delvist og i de tre emner, som planstrategien omhandler, i følgende rækkefølge: Boliger til hele livet Rig natur og vedvarende energi Trygge og sammenhængende lokalområder. I Planstrategi 2023 beskrives det, at der i forhold til emnet om ’Boliger til hele livet’ i kommuneplanrevisionen vil blive arbejdet med at: Fremme centralt placerede senior- og ældrevenlige boliger. Undersøge mulighederne for at fremme fremtidens boformer i byudviklingsområderne samt ved større omdannelse i eksisterende bebyggede områder. Revidere kommuneplanens rækkefølgeplan, så den er tilpasset fremtidens behov og muligheder. Der fremgår af vedlagte notat (jf. bilag 1) en beskrivelse af, hvilke muligheder der er for at revidere rækkefølgeplanen, herunder fremgår der forslag til retningslinjer, der kan fremme fremtidens boligformer, herunder senior- og ældrevenlige og bevæggrunden herfor. Revision af kommuneplanens rækkefølgeplan Kommuneplanen kan ledsages af en rækkefølgebestemmelse, der angiver, i hvilken rækkefølge udbygningen af kommunen skal ske. Greve Kommunes rækkefølgebestemmelse er inddelt i første (2021-2027) og anden (2028-2033) halvdel af planperioden, der angiver, hvornår et område kan udvikles. Byrådet kan dermed med rækkefølgebestemmelsen til en vis grad styre udbygningstakten af nye områder, omdannelse af eksisterende byområder og prioriteringen mellem disse. Fordelen ved rækkefølgeplanlægningen er, at kommunen kan sikre, at byudvikling sker hensigtsmæssigt dvs. under hensyn til de kommunale investeringer, som ofte følger af byudvikling som f.eks. kommunale services og infrastruktur. Administrationen har spurgt Plan- og Landdistriktsstyrelsen ang. mulighederne for at revidere rækkefølgeplanen. Plan- og Landdistriktsstyrelsen vurderer; at det er muligt at flytte områder fra første halvdel af perioden til anden halvdel af planperioden, uden at området ændrer anvendelse, og hvis der er en planfaglig begrundelse herfor. at det er muligt at beholde områder i anden halvdel af planperioden, uden at området ændrer anvendelse, og hvis der er en planfaglig begrundelse herfor. at det er muligt at tage områder ud af kommuneplanen til f.eks. rekreativt område eller landbrugsareal, hvis der er en planfaglig begrundelse herfor. Dette går på områder, der i den eksisterende kommuneplan er udlagt til byudvikling til f.eks. bolig eller erhverv. Ved udlæg af områder til offentlige formål kan ejeren kræve ejendomme overtaget af kommunen mod erstatning. Hvis et byudviklingsområde, som ligger uden for fingerplanens “ fingerby ”, tages ud af kommuneplanen (overgår til rekreativt område eller landbrugsareal), vil det kræve dialog med Plan- og Landdistriktsstyrelsen, hvis området senere ønskes byudviklet . Det skyldes, at byrådet kun kan udlægge nye arealer til byudvikling: der dækker det forventede behov i den 12-årige periode, kommuneplanen ser frem, og at byudvikling uden for ”fingerbyen” skal være af lokal karakter, hvilket vil sige, at byudviklingen skal kunne begrundes i et lokalt behov og skal ske som afrunding af den eksisterende by. Det er administrationens erfaring, at det kan være udfordrende at få nye områder til byudvikling uden for “fingerbyen”. Kommuneplan 2021 har tre områder, som er udlagt til byudvikling, og som ligger i landzone og uden for fingerplanens “ fingerby ” omfattende: Hovedgaden i Karlslunde Landsby (rammeområde 3B50) Syd for Tune (rammeområde 4B68) Området nord for Rendebjergvej i Tune (rammeområde 4B55) Områder, der ligger i rækkefølgeplanens første halvdel i Kommuneplan 2021, er alle under udvikling med undtagelse af en mindre del af Industrilunden i Tune. Den eksisterende rækkefølgeplan fremgår (jf. bilag 1, bilag A) Der findes nyere afgørelser fra Planklagenævnet, der påpeger, at muligheden for at fastsætte rækkefølgebestemmelser for områder, der allerede er planlagt til byudvikling i kommuneplanens rækkefølgeplan, forudsætter, at der planlægges for en omdannelse af området fra f.eks. erhvervsområde til boligområde. Derfor bør der udvises en vis forsigtighed med at ændre rækkefølgebestemmelse for arealer, der ligger i første halvdel af planperioden. Administrationen har (jf. bilag 1) beskrevet de planmæssige begrundelser for at have eksisterende byudviklingsområder, der ikke er under udvikling, i anden halvdel af planperioden. De områder, som ikke er begrænset af faktorer som f.eks. støj, er også vurderet ift., hvilken påvirkning udviklingen af området vil have for kapaciteten af de kommunale services, omfattende: Rammeområde 3B50: Hovedgaden i Karlslunde Landsby Rammeområde 2B20: Tværhøjgård (etape 4) Rammeområde 4B68: Syd for Tune Ramme område 4B61: Industrilunden (mindre del i første halvdel af planperioden) Forslag til retningslinjer som kan fremme fremtidens boligformer Nedenfor fremgår bud på mulige nye retningslinjer, der kan understøtte fremtidens boligformer. Udvalget skal beslutte, hvilke retningslinjer administrationen skal arbejde videre med, forud for forslag til kommuneplantillæg om ’Boliger til hele livet’, der forventes forelagt politisk i november og december 2024. Baggrunden og konsekvens for oplægget til mulige nye retningslinjer er uddybet (jf. bilag 1). Mindre boliger i eksisterende, bebyggede områder Greve Kommune kan jf. planloven ikke stille krav om eller forbeholde enkelte ejendomme til seniorboliger eller på anden måde sikre sådanne boliger i kommunen (jf. bilag 2). På baggrund heraf er det administrationens vurdering, at der heller ikke i kommuneplanregi kan stilles krav om at fremme ældre- og seniorvenlige boliger. Greve Kommune kan dog ved dialog og vejledning og ved gode rammer i kommune- og lokalplanlægning understøtte, at der skabes bedre mulighed for boligformer til ældre og seniorer, som f.eks. mindre boliger i ét plan med en mindre have. Nedenstående retningslinje er et eksempel på, hvordan en ny retningslinje i kommuneplanen om mindre boliger i eksisterende, bebyggede områder kunne lyde: Inden for områder forbeholdt åben-lav bebyggelse gives der ud fra en konkret vurdering mulighed for omdannelse i form af dobbelthuse. Omdannelsen skal ske med respekt for naboer samt områders særegenhed. Maksimal boligstørrelse Boligstørrelser ved byudvikling på barmark er det forhold, der har den største betydning ift. CO 2 -udledningen ved byudviklingen. Den gennemsnitlige boligstørrelse for åben-lav (parcelhus) bebyggelse i Greve Kommune er i dag 150 m 2 . Yderligere kan et krav om maks. husstørrelse også være med til at understøtte opførelsen af mindre boliger og behovet for varierende boligstørrelser. Kommuneplan 2021 indeholder ingen retningslinjer om maksimal husstørrelse. En ny retningslinje, der kan understøtte mindre boliger til unge, seniorer og ældre, kunne lyde: I forbindelse med lokalplanlægning for boliger stilles der krav om et maksimalt boligareal på 170 m 2 (ekskl. mindre bygninger). Fællesfaciliteter ved etage- og tæt-lav bebyggelse Ønsket om at fremme fællesskaber er tydelig både i planstrategien og af kommunens overordnet vision ’Naturligvis Greve – gennem helhedssyn og fællesskaber’. Fællesfaciliteter kan være med til at styrke følelsen af tryghed og øge livskvalitet. Kommuneplan 2021 indeholder ingen retningslinjer om fællesfaciliteter, kun fælles friarealer ved etagebebyggelse. En ny retningslinje, der understøtter fællesfaciliteter, kunne lyde: Ved tæt-lav bebyggelse på over ti boligenheder og etageboligbebyggelser på over 20 boligenheder skal der etableres både udendørs og indendørs mødesteder henvendt til områdets beboere, som fx fælleshus, legepladser og værksteder. Varierede boligstørrelser Administrationen har af flere omgange oplevet, at bygherre fremsender forslag til boligudbygning, hvor alle boligstørrelser er de samme. En variation i boligstørrelser har potentiale for at øge sammenhængskraften og fællesskaber på tværs af generationer og folk med forskellige behov, hvilket også betyder, at boligerne ikke kun henvender sig til den samme befolkningsgruppe, der også kan efterspørge de samme kommunale services. En ny retningslinje, der sikrer variation i boligstørrelser/beboere i et område, kunne lyde: Det skal tilstræbes, at der ved nybyggeri eller omdannelse til boliger er et spænd i boligstørrelserne, så der både bliver små og store boliger. Revision af retningslinje om mulighed for mindre grundstørrelser ved tæt-lav bebyggelse ved udlæg af fælles friareal Kommuneplan 2021 indeholder retningslinje 1.5.3, der lyder ” For tæt-lav bebyggelse skal den enkelte boligs grund være på mindst 250 m 2 , forudsat at der er et fælles friareal på minimum 150 m 2 pr. bolig, (eksklusive vejareal) ”. Administrationen oplever, at retningslinjen giver en uhensigtsmæssig disponering, da grundene bliver lange, og de fælles friarealer placeres der, hvor der er plads i stedet for centrale placeringer, hvor de kan blive anvendt bedre. Tæt-lave boliger med mindre grundstørrelser vurderes også at være mere senior- og ældrevenlige. Administrationen foreslår derfor, at fordelingen af areal byttes rundt: For tæt-lav bebyggelse skal den enkelte boligs grund være på mindst 150 m 2 , forudsat at der er et fælles friareal på minimum 250 m 2 pr. bolig, (eksklusive vejareal). Dette vil ikke betyde, at der kommer mere byggeri, men at grundene bliver mindre og det fælles friareal større. Lovgrundlag Planloven. Økonomiske konsekvenser Kommuneplanrevisionen har i sig selv ikke nogen økonomiske konsekvenser, men revisionen af rækkefølgeplanen kan have afledte, økonomiske konsekvenser som f.eks. kommunale investeringer i infrastruktur og kommunale services (jf. bilag 1 og bilag 3). Disse afledte økonomiske konsekvenser har været en del af administrationens vurdering ved forslag til revision af rækkefølgeplanen. Kommunikation Bystrategisk Råd har haft præsentationen til temamødet til kommentering i perioden fra den 4. juli til og med den 5. august 2024. Kommentarer fra Bystrategisk Råd er vedlagt (jf. bilag 4). Øvrige konsekvenser En ændring af kommuneplanens rækkefølgeplan vil betyde, at områder, der flyttes frem i første halvdel af planperioden, skal prioriteres i lokalplanlægningen. Tidsplan Tidsplan for kommuneplantillæg om ’Boliger til hele livet’: 2. kvartal til 4. kvartal. 2024: Administrationen reviderer jf. temaet om ’Boliger til hele livet’. 4. kvartal 2024: Politisk behandling af forslag til kommuneplantillæg om ’Boliger til hele livet’ 4. kvartal 2024 til 1. kvartal 2025: Otte ugers offentlig høring. 2. kvartal 2025: Politisk godkendelse af kommuneplantillæg om ’Boliger til hele livet’. Yderligere afholdes der ifm. revision af temaet om ‘Rig natur og vedvarende energi’ jf. igangsættelsessagen om kommuneplanrevisionen, der blev behandlet på Byrådet den 17. april 2024 (pkt. 28) temamøde om natur i byen på Plan- og Tryghedsudvalgets møde den 19. november 2024 og temamøde om arealanvendelserne i det åbne land på Plan- og Tryghedsudvalgets møde i januar 2025. Øvrige forhold Enhedschef for Plan, Vej og Trafik Maja Bagge Lillelund og projektleder på kommuneplanrevisionen Mathilde Lo Sørensen deltager på mødet.", "source_path": "data/greve/raw_dagsordener/Plan- og Tryghedsudvalget_2024-08-13T16:00:00+02:00_8f265058-99fa-4486-b577-d017749e8f8e.json"}
{"document_id": "8f265058-99fa-4486-b577-d017749e8f8e", "committee": "Plan- og Tryghedsudvalget", "meeting_date": "2024-08-13T16:00:00+02:00", "section_type": "html_fragment", "section_title": "Orientering om almene ungdomsboliger i Greve Kommune", "case_number": "24-006647", "agenda_index": 4, "text": "Beslutning Orienteringen blev taget til efterretning. Det er desuden kommunens vurdering, at unge på venteliste, der takker nej tre gange til en bolig, ikke længere har behov for en bolig. Fraværende: Hans-Jørgen Kirstein Fremstilling Sagsprocedure Plan- og Tryghedsudvalget. Resume Plan- og Tryghedsudvalget har på udvalgsmøde den 19. marts 2024, punkt 9, bedt om orientering om antallet af almene ungdomsboliger i kommunen, herunder ventelister og tomgang. Indstilling Administrationen indstiller, at orientering om almene ungdomsboliger tages til efterretning. Sagsbeskrivelse Administrationen orienterer i denne sag om antal af almene ungdomsboliger, herunder ventelister og tomgang. Nedenstående tabeller viser antallet af ungdomsboliger fordelt på boligorganisationerne. Greve Kommune i alt 205 Sydkystens Boligselskab 125 Vridsløselille Andelsboligforening 9 Greve Boligselskab 71 Ungdomsboliger i Sydkystens Boligselskab Klyngen 0 Greveflex 0 Bøgehegnet I 10 Bøgehegnet II 0 Enebærhegnet 8 Heimdals Kvarter 10 Ægirs Kvarter 7 Snebærhegnet 8 Kirsebærhegnet 8 Valhals Kvarter 9 Thors Kvarter 10 Granhegnet 8 Fyrrehegnet 3 Birkehegnet 6 Freyas Kvarter 38 Skriverhusene 0 Greve Kommune anviser aktuelt alle ungdomsboligerne i Sydkystens Boligselskab. I en kommende organisationsaftale foreslår Sydkystens Boligselskab, at 25 % af ungdomsboligerne anvises af Greve Kommune. Dog med en selvstændig aftale omkring Freyas Kvarter, hvor der er 38 ungdomsboliger. Denne aftale udløber i 2025, og forslag til en ny aftale forventes forelagt til behandling inden udgangen af 2024. Når kommunen anviser en almen bolig, hæfter kommunen for eventuel tomgangsleje og istandsættelsesudgifter. Ved istandsættelsesudgifter, som kommunen skal afholde, opkræves pengene efterfølgende hos den fraflyttede lejer. På ungdomsboligerne i Sydkystens Boligselskab har kommunen i de seneste fem år haft udgifter til tomgangsleje på 1.136 kr. og istandsættelsesudgifter på 383.266 kr. Heraf er restgælden på 369.840 kr. (Opgjort pr. 1. april 2024). Ungdomsboliger i Vridsløselille Andelsboligforening Askerød 0 Grønningen 9 Greve Kommune anviser alle ungdomsboligerne i Vridsløselille Andelsboligforening (VA). Kommunen har de seneste fem år ikke haft udgifter til tomgangsleje for de ungdomsboliger i VA, som kommunen anviser. (Opgjort pr. 1. april 2024). Kommunen hæfter ikke for istandsættelsesudgifter på ungdomsboligerne i VA, jævnfør en aftale fra 2007. Det forventes at VA vil lægge op til en ændring af dette i et kommende oplæg til en organisationsaftale. Ungdomsboliger i Greve Boligselskab Gersagerparken 0 Enghusene 0 Elkærparken 13 Tjur- og Tejstgården 22 Eghøj 16 Søjlegården 0 Hegnsgården 0 Byagerparken/Byagerlunden/Lundegårdshegnet 0 Grønlykkeparken 20 Hedelyparken 0 Tjørnelyparken 0 Bøgehegnet 0 Tinggårdsvænget 0 Vestervang 0 Fjællestien 0 Skoleholmen 0 Grevehaven 0 Hedevangen 0 Olsbækken 0 Greve Kommune anviser 100 % af ungdomsboligerne i Grønlykkeparken og 25 % af de øvrige ungdomsboliger i Greve Boligselskab. Greve Boligselskab oplyser, at der står 365 personer på venteliste til en ungdomsbolig i Greve Boligselskab. Ifølge boligselskabet skal tallet dog tages med det forbehold, at mange ansøgere takker nej til tilbud om ungdomsboliger. Derudover kan boligselskabet konstatere, at de unge ikke er så interesserede i ungdomsboliger i yderområderne og i de meget små boliger. Boligselskabet oplyser, at d a alle kan skrive sig gratis op til en ungdomsbolig via hjemmesiden, også unge bosiddende i andre kommuner. Derfor er det reelle antal af berettigede og interesserede unge boligsøgende formentlig en del lavere. Når kommunen anviser en almen bolig , hæfter kommunen for eventuel tomgangsleje og istandsættelsesudgifter. Ved istandsættelsesudgifter, som kommunen skal afholde, opkræves pengene efterfølgende hos den fraflyttede lejer. Kommunen har ikke haft udgifter til tomgangsleje for de ungdomsboliger i Greve Boligselskab, som kommunen anviser. (Opgjort pr. 1. april 2024). På ungdomsboligerne i Greve Boligselskab, har kommunen de seneste fem år haft istandsættelsesudgifter på 57.244 kr. Restgælden er på 63.539 kr. (Opgjort pr. 1. april 2024). Venteliste til ungdomsboliger For så vidt angår de ungdomsboliger, som kommunen anviser, der skal boligsøgende skrive sig op via kommunens boliganvisning. Der er aktuelt 41 personer, som står skrevet op til en ungdomsbolig via Greve Kommunes boliganvisning. Ungdomsboligerne anvises efter en konkret og individuel vurdering. Lovgrundlag Lov om almene boliger § 52 og § 59. Økonomiske konsekvenser Sagen har ingen økonomiske konsekvenser for Greve Kommune.", "source_path": "data/greve/raw_dagsordener/Plan- og Tryghedsudvalget_2024-08-13T16:00:00+02:00_8f265058-99fa-4486-b577-d017749e8f8e.json"}
{"document_id": "8f265058-99fa-4486-b577-d017749e8f8e", "committee": "Plan- og Tryghedsudvalget", "meeting_date": "2024-08-13T16:00:00+02:00", "section_type": "html_fragment", "section_title": "Yderligere oplysninger om kommunens boligsociale anvisning af almene boliger", "case_number": "24-004154", "agenda_index": 5, "text": "Beslutning 1. Orienteringen blev taget til efterretning 2. Godkendt (Ø) stemmer imod pkt. 2 Fraværende: Hans-Jørgen Kirstein Fremstilling Sagsprocedure Plan- og Tryghedsudvalget. Resume Plan- og Tryghedsudvalget behandlede den 10. juni 2024 (pkt. 15) sag om kommunens boligsociale anvisning af almene boliger. Plan- og Tryghedsudvalget bad om en ny sag om akutlisten og kriterierne for denne, samt anvisning der understøtter boligområder i bedre balance. Der gives en orientering om, hvad akutlisten er, hvilke muligheder der er for at fastsætte kriterier, de nugældende kriteriers betydning i praksis samt den historiske, politiske udvikling af kriterierne i Greve Kommune. Herefter indstilles til reviderede rammekriterier for boligsocial anvisning. Indstilling Administrationen indstiller, at orienteringen tages til efterretning forslag til reviderede rammekriterier for boligsocial anvisning godkendes. Sagsbeskrivelse \"Akutlisten\" eller kommunens \"akutte boliganvisning\" er kommunens lovpligtige, boligsociale anvisning af almene boliger. Betegnelse ”Akutlisten” bliver hos flere boligsøgende opfattet sådan, at kommunen kan hjælpe med en bolig \"nu og her\". Det er meget sjældent tilfældet, da kommunen kun får hver tiende ledige bolig stillet til rådighed jævnfør Plan- og Udviklingsudvalgets beslutning den 28. april 2020 (pkt. 13). Der er i højere grad tale om en boligsocial, kommunal anvisning, som kan hjælpe borgere med en bolig, hvis de er ramt af samtidige sociale problemer, herunder pludseligt opstået bolignød, og ikke selv kan skaffe sig en bolig. Den boligsociale anvisning er lovbestemt, og ledige boliger skal anvises på baggrund af en konkret, individuel vurdering af den boligsøgendes behov og af beboersammensætningen i den pågældende boligafdeling. Det indebærer, at kommunen ikke kan fastsætte ufravigelige kriterier, som den boligsøgende skal opfylde, før en bolig kan anvises. Kommunen kan beslutte nogle rammekriterier for boliganvisningen, som afspejler nogle politiske prioriteringer, og som administrationen tager hensyn til i udførelsen af opgaven. Hvem får en bolig via kommunens boligsociale anvisning Borgere, som er skrevet op til en bolig via den boligsociale anvisning, har enten selv henvendt sig eller er blevet indstillet fra kommunens familieafdeling og socialafdeling. Langt de fleste boliger, som anvises, er til borgere, som er indstillet fra familieafdelingen eller socialafdelingen. Det skyldes, at disse borgere ofte vurderes at have de mest påtrængende behov efter de opstillede rammekriterier. Praksis for boliganvisningen Boligselskabet meddeler kommunen, at en bolig bliver ledig, og da det er den tiende ledige bolig, vil den være til rådighed for kommunens anvisningsret. Kommunen gennemser alle de personer, der står på ”Akutlisten”, og så anvises boligen til den borger, som efter en konkret, individuel vurdering har det mest presserende boligbehov, og som passer til den udbudte bolig i forhold til boligens størrelse, pris, beliggenhed i forhold til tilgængelighed og beboersammensætningen i den pågældende boligafdeling. Fakta om antal boliger og boligsøgende. Aktuelt står der 80 personer skrevet op til at få en bolig via kommunens boligsociale anvisning. I perioden 1. januar 2020 til 31. december 2023 er der i gennemsnit anvist 41 boliger om året. Ventetiden til at opnå en bolig via den boligsociale anvisning varierer med udbuddet og typen af boliger, samt med de boligsøgendes aktuelle behov. Administrationen anslår følgende: Boliger i stueplan eller med elevator: høj efterspørgsel, lavt udbud. Ventetid op til halvandet år. To- og trerumsboliger: høj efterspørgsel, varieret udbud. Ventetid op til et år. Firerumsboliger: lav efterspørgsel, varieret udbud. Ventetid 6-12 måneder. Der kan være borgere, som står skrevet op til en bolig i længere tid end halvandet år. Dette skyldes, at anvisningen sker på baggrund af en konkret, individuel vurdering og ikke på baggrund af anciennitet. Historik i politiske drøftelser af kriterier for kommunens boligsociale anvisning I de seneste 10 år har kriterierne for kommunens boligsociale anvisning været drøftet og revideret tre gange. Trygheds- og Integrationsudvalget godkendte den 1. september 2014 (bilag 1a og 1b) nye kriterier for Greve Kommunes akutte boliganvisning. Formålet var at forenkle kriterierne og at skabe rum for, at der reelt kunne foretages en konkret og individuel vurdering af hver enkelt sag. I forbindelse med forenklingen af kriterierne bortfaldt desuden muligheden for at anvise en bolig alene på grund af skilsmisse. Trygheds- og Integrationsudvalget godkendte den 7. september 2015 (bilag 2a og 2b) en tilpasning af kriterierne, som indebar, at boligsøgende ikke længere skulle dokumentere, at de ikke selv kunne opnå bolig via boligselskaberne inden for tre måneder. Formålet med at tage dette krav væk var at forenkle arbejdsgangene, idet administrationen ofte selv kan afklare dette spørgsmål via kommunens samarbejde med boligselskaberne. Byrådet godkendte de nugældende kriterier den 4. september 2017 (bilag 3a og 3b). Godkendelsen var en tilpasning af kriterierne, som indebar et bortfald af kravet om, at boligsøgende skal have mindst et års bopæl i Greve Kommune for at blive skrevet op til en bolig via kommunens akutte boliganvisning. Tilpasningen skete på baggrund af en klagesag, hvor Ankestyrelsen udtrykte kritik af Greve Kommune. Ankestyrelsen anførte, at et ufravigeligt krav om ét års bopæl i kommunen ikke stemmer overens med lovens bestemmelse om, at der skal foretages en konkret, individuel vurdering af behovet for en bolig. Forslag til reviderede rammekriterier for boligsocial anvisning i Greve Kommune Greve Kommune har indgået en rammeaftale og organisationsaftaler med de almene boligorganisationer, hvor det fremgår, at kommunens boligsociale anvisning begrænses i boligafdelinger, hvor der er en beboersammensætning, som er udfordret eller belastet i forhold til regeringens kriterier for udsatte boligområder. Kommunen får årligt nøgletal fra KL, som viser beboersammensætningen i de enkelte boligafdelinger i forhold til regeringens kriterier for udsatte boligområder. Den boligsociale anvisning kan på de årlige nøgletal se, hvorvidt en afdeling er belastet på et eller flere kriterier. Dette vil indgå i den konkrete og individuelle vurdering i forbindelse med anvisningen af en bolig. For at imødekomme udvalgets ønske om at kommunens boligsociale anvisning understøtter boligområder i bedre balance, foreslås følgende reviderede kriterier for boligsocial anvisning i Greve Kommune: Greve Kommunes boligsociale anvisning har til formål at løse påtrængende boligsociale opgaver i kommunen. Anvisning sker på baggrund af en konkret og individuel vurdering af den boligsøgendes behov og beboersammensætningen i det pågældende boligområde. Greve Kommune følger løbende udviklingen i beboersammensætningen i de almene boligområder i kommunen. Den boligsociale anvisning sker på baggrund af en konkret, individuel vurdering af den boligsøgendes behov den udbudte boligs størrelse, pris og beliggenhed i forhold til tilgængelighed boligområdets beboersammensætning hvad angår beboernes arbejdsmarkedstilknytning, uddannelsesniveau og gennemsnitsindkomst, samt andelen af beboere, som er dømt for overtrædelse efter straffeloven, våbenloven eller lov om euforiserende stoffer. Der skal nogle helt særlige omstændigheder til for, at kommunen kan hjælpe med en bolig. Kommunen foretager en konkret, individuel vurdering, før du kan blive skrevet op til en bolig via den boligsociale anvisning. I vurderingen lægges blandt andet vægt på følgende: Om du har sociale problemer udover dit boligproblem. Der skal være tale om betydelige og påtrængende vanskeligheder, som følge af en pludseligt opstået og uforudsigelig hændelse. Om du er aktivt boligsøgende. Som udgangspunkt gælder for alle, at man selv har ansvar for at løse sit boligproblem. Derfor skal du selv være aktivt boligsøgende, før du kan blive skrevet op til en bolig via kommunens boligsociale anvisning. Du skal kunne dokumentere, at du er aktivt boligsøgende. Fx ved, at du lader dig skrive op i et eller flere boligselskaber. Om du har folkeregister adresse i Greve Kommune , og hvilken tilknytning du i øvrigt har til kommunen. Der vil ofte være lang ventetid, da der er tale om et begrænset antal boliger. Desuden sker fordelingen ud fra, hvor akut behovet er. Kommunen kan ikke garantere et boligtilbud. Lovgrundlag Lov om almene boliger § 59, stk. 1. Økonomiske konsekvenser Sagen har ingen økonomiske konsekvenser for Greve Kommune.", "source_path": "data/greve/raw_dagsordener/Plan- og Tryghedsudvalget_2024-08-13T16:00:00+02:00_8f265058-99fa-4486-b577-d017749e8f8e.json"}
{"document_id": "8f265058-99fa-4486-b577-d017749e8f8e", "committee": "Plan- og Tryghedsudvalget", "meeting_date": "2024-08-13T16:00:00+02:00", "section_type": "html_fragment", "section_title": "Fælles styringsdialogmøder for almene boliger - Valg af to medlemmer", "case_number": "23-011643", "agenda_index": 6, "text": "Beslutning Godkendt. Fraværende: Hans-Jørgen Kirstein Fremstilling Sagsprocedure Plan- og Tryghedsudvalget. Resume Byrådet har ad flere omgange ønsket bred, politisk repræsentation i det fælles styringsdialogmøde for almene boligorganisationer, som holdes årligt. Formålet med den brede, politiske repræsentation har været at sikre fokus på den tryghedsskabende dagsorden, et godt samarbejde med boligorganisationerne og senest opfølgning på boliganvisningen. Med denne sag bringes den ønskede, politiske repræsentation i den administrative tilsynsopgave formelt på plads . Indstilling Administrationen indstiller, at Marc Genning (V) og Kenneth Jerkel (A) godkendes til at indgå i de fælles styringsdialogmøder for almene boliger. Sagsbeskrivelse Baggrund De almene boligorganisationer i Greve Kommune skal hvert år afholde lovpligtige, individuelle styringsdialogmøder med kommunen. Desuden har Greve Kommune valgt at holde et årligt, fælles styringsdialogmøde for alle de almene boligorganisationer, og byrådet besluttede den 14. december 2020 (pkt. 31) , at Marc Genning (V) og John T. Olesen (A) skulle deltage i valgperioden og repræsentere de to valggrupper. Fælles styringsdialogmøder herefter På det fælles styringsdialogmøde skal deltagerne fremadrettet som noget nyt evaluere på \"Rammeaftale mellem kommune og de almene boligorganisationer om udlejning og anvisning af almene familieboliger i Greve Kommune\". I den forbindelse besluttede byrådet den 17. april 2024 (pkt. 26), at de to valggrupper skal være repræsenteret og oplyste på mødet, at Marc Genning (V) og Kenneth Jerkel (A) skulle indgå. Delegation Tilsynet med de almene boliger, hvori styringsdialogen indgår, er delegeret til Plan- og Tryghedsudvalget. Da der ikke er tale om, at de oplyste medlemmer i sig selv skal udgøre et nyt, formelt forum, men blot indgå i drøftelserne på de fælles styringsdialogmøder, er det fag udvalget, der beslutter, hvem der kan deltage i de fælles styringsdialogmøder fremadrettet. Medlemmernes oplysninger og synspunkter, der må fremkomme ved deltagelsen i de fælles styringsdialogmøder, vil indgå i administrationens samlede forberedelse af Plan- og Tryghedsudvalget. Lovgrundlag Almenboligloven § 164, stk. 2 samt Kommunestyrelsesloven § 17, stk. 4, § 25, stk. 1 og Styrelsesvedtægten for Greve Kommune, § 16, stk. 2. Økonomiske konsekvenser Sagen har ingen økonomiske konsekvenser for Greve Kommune. Kommunikation De af Byrådet oplyste medlemmer er inviteret til det fælles styringsdialogmøde, der bliver afholdt den 5. september 2024. Tidsplan Fremadrettet vil de to valgte, blive inviteret til det årlige, fælles styringsdialogmøde . Øvrige forhold Integrations- og hjemsendelsespolitikken 2023-2026, side 8. Øget medinddragelse og dermed mere politisk fokus på, at den besluttede boliganvisning sikrer en bedre beboersammensætning i boligområderne, vil medvirke til at modvirke ghettoisering og parallelsamfund.", "source_path": "data/greve/raw_dagsordener/Plan- og Tryghedsudvalget_2024-08-13T16:00:00+02:00_8f265058-99fa-4486-b577-d017749e8f8e.json"}
{"document_id": "8f265058-99fa-4486-b577-d017749e8f8e", "committee": "Plan- og Tryghedsudvalget", "meeting_date": "2024-08-13T16:00:00+02:00", "section_type": "html_fragment", "section_title": "Tryghed i Greve Nord - opfølgning på tiltag", "case_number": "23-003820", "agenda_index": 7, "text": "Beslutning Sagen udskydes, idet Plan- og Tryghedsudvalget afventer dialog med boligselskaberne om deres ønsker og bidrag. Fraværende: Hans-Jørgen Kirstein Fremstilling Sagsprocedure Plan- og Tryghedsudvalget og Klima-, Teknik- og Miljøudvalget. Resume Plan- og Tryghedsudvalget besluttede på mødet den 23. april 2024 ikke at godkende fremlagte forslag til tryghedsskabende tiltag i Greve Nord. Udvalget ønsker undersøgt, om alle tiltag fra dialogmødet i 2022 er udført, samt om boligselskaberne ved Askerød og Gudernes Kvarter selv vil investere i ekstra p-pladser langs Hundigevej. Ydermere ønsker udvalget mere belysning bag Greve Svømmehal. Processen for tidligere tiltag gennemgås, herunder administrationens opfølgning på eventuelle tiltag ved Hundigevej og Greve Svømmehal. Der fremlægges forslag til ny beslutning. Indstilling Administrationen indstiller over for Plan- og Tryghedsudvalget 1. at de beskrevne tiltag godkendes, herunder: a) opsætning af kamera ved Greve Svømmehal for ca. 150.000 kr. hvis muligt b) etablering af bedre belysning på stiforbindelsen fra Portalen til Waves (Tangentstien) ca. 300.000 kr. c) beskæring af beplantning mellem Hundige Centervej og cykelstien ca.50.000 kr. d) at der igangsættes tiltag for 100.000 kr. for at forhindre parkering tæt ved udkørsler til Hundigevej. Administrationen indstiller over for Klima-, Teknik- og Miljøudvalget 2. at orienteringen om de beskrevne tiltag tages til efterretning. Sagsbeskrivelse Plan- og Tryghedsudvalget fik den 23. april 2024 (pkt. 6) forelagt forslag til tiltag i forbindelse med tryghedsskabende tiltag i Greve Nord. bedre belysning på stiforbindelsen fra Portalen til Waves (Tangentstien) etablering af parkering langs Hundigevej ved Gudernes Kvarter samt beskæring af beplantning mellem Hundige Centervej og cykelstien Udvalget besluttede ikke at godkende de fremlagte forslag, men at administrationen fremlægger tiltag vedr. belysning og beplantning med baggrund i materialet fra det oprindelige dialogmøde i 2022 samt et konkret forslag til mere belysning ved Greve Svømmehal. Ydermere ønsker udvalget, at administrationen indgår i dialog med boligselskaberne ved Gudernes Kvarter med henblik på, at boligselskaberne selv investerer i flere p-pladser langs Hundigevej. Administrationen har gennemgået listen over tiltag, som kom frem under dialogmødet i 2022 og den efterfølgende tryghedsvandring i Greve Nord. På Klima-, Teknik- og Miljøudvalgets møde den 13. oktober 2022 (pkt. 7) blev listen samt kort over tiltag efter byvandringen fremlagt (jf. bilag 1 og 2), og heraf blev alle tiltag, som hører under Greve Kommune, udbedret. På Klima-, Teknik og Miljøudvalgets møde den 17. august 2023 (pkt. 8) blev der fremlagt en liste over tryghedsskabende tiltag i tunneler i Greve Nord med særligt fokus på belysning, hvor alle tiltag på listen ligeledes blev gennemført (jf. bilag 3). Alle de efterspurgte tiltag på Greve Kommunes arealer er således udbedret og indgår nu i den almindelige drift, hvor særligt beplantningen holdes mere nede end tidligere. Greve Svømmehal Greve Svømmehal blev af udvalget nævnt som et nyt fokusområde, og administrationen har holdt møde med gadeteamet, som har en del viden om de problemer, der er i området. Gadeteamet pointerer, at det er vigtigt, at beplantningen holdes nede, og træerne opstammes, så der åbnes op. Nedskæring af beplantning er allerede indarbejdet i den daglige drift, så der i dag er frit udsyn ind til svømmehallens arealer mod banens side, hvilket gadeteamet vurderer at være tilfredsstillende. Ligeledes gjorde gadeteamet opmærksom på, at mere belysning er nødvendigt. Efter mødet blev belysningens tidsstyring ændret, så der nu er lys fra solnedgang til solopgang året rundt. Ydermere har gadeteamet ønsket, at der sættes flere kameraer op, hvorfor administrationen undersøger, hvilken løsning der er bedst på det sted, samt søger tilladelse hos politiet. Alt efter hvor mange kameraer der skal sættes op, skønnes det at koste ca. 150.000 kr. P-pladser ved Gudernes Kvarter Sydkystens Boligselskab og KAB har på styringsdialogmøde med administrationen tilbage i december 2023 bemærket, at de oplever udfordringer med, at der er mange som parkerer langs med Hundigevej på strækningen langs Gudernes Kvarter. Det skaber problemer med udsyn, når man kører ud på Hundigevej fra boligselskabernes parkeringspladser. Når der holder biler parkeret langs Hundigevej, er det svært at se, om der kommer kørende biler. Det skaber også problemer med, at græsrabatten langs Hundigevej bliver ødelagt. Administrationen har på baggrund af Plan- og Tryghedsudvalgets beslutning den 23. april 2024 (pkt. 6) kontaktet boligselskaberne for at høre, om de ønsker at etablere nye p-pladser langs Hundigevej ved Gudernes Kvarter. Selskaberne har svaret, at de ikke ønsker at finansiere p-pladser langs Hundigevej. Administrationen anbefaler da, at der i stedet arbejdes videre med foranstaltninger, som hindrer parkering på et stykke af begge sider af udkørsler fra boligområderne til Hundigevej. Erfaringer fra disse foranstaltninger kan også bruges andre steder i kommunen, som har samme udfordring. En foranstaltning kunne være opsætning af stelere eller fodhegn. Udgiften til foranstaltninger vurderes til 100.000 kr. alt efter hvor langt på strækningen, der skal afspærres. På denne måde skabes der større tryghed ved udkørsel fra beboelsesområderne. Den afledte driften omkring disse tiltag, må forventes at blive øget, men at kunne holdes inden for den almindelige drift af kommunens udearealer. Forslag til tiltag Hvis puljen til tryghedsskabende tiltag ikke skal finansiere et stort beløb til Greve Svømmehal udover finansiering af ekstra kameraer, og hvis Greve Kommune ikke betaler for flere p-pladser ved Askerød og Gudernes Kvarter, anbefaler administrationen at: a. opsætte ekstra kameraer ved Greve Svømmehal. Det vurderes at koste ca. 150.000 kr. b. forbedre belysningen på Tangentstien (bilag 4). Beløbet skønnes at koste ca. 300.000 kr. c. at beplantningen beskæres ved tunneler og langs Hundige Centervej mellem vej og cykelsti, som skønnes til 50.000 kr. d. opsætning af foranstaltninger ved udkørsler langs Hundigevej. Udgiften hertil skønnes til 100.000 kr. Lovgrundlag Vejloven Økonomiske konsekvenser Der er afsat 751.728 kr. til projektet Tryghed i Greve Nord i 2024. Ekstra kamera ved Greve Svømmehal skønnes til 150.000 kr. Udskiftning af belysning på Tangentstien er skønnet til 300.000 kr. Beskæring af beplantning langs Hundige Centervej samt ved de to tunneler skønnes til 50.000 kr. Foranstaltninger tæt ved udkørsler langs Hundigevej i form af stelere , autoværn el.lign. Dette skønnes til ca. 100.000 kr. Samlet forventes omkostningerne at være omkring 600.000 kr. Såfremt de 600.000 kr. disponeres, vil der fortsat være godt 150.000 kr. til disposition på projektet. Tidsplan De forskellige tiltag forventes at blive gennemført i løbet af efteråret 2024 eller i første halvdel af 2025.", "source_path": "data/greve/raw_dagsordener/Plan- og Tryghedsudvalget_2024-08-13T16:00:00+02:00_8f265058-99fa-4486-b577-d017749e8f8e.json"}
{"document_id": "8f265058-99fa-4486-b577-d017749e8f8e", "committee": "Plan- og Tryghedsudvalget", "meeting_date": "2024-08-13T16:00:00+02:00", "section_type": "html_fragment", "section_title": "Plan22+ projekt, indtægts- og udgiftsbevilling samt øget borgerinddragelse", "case_number": "24-005453", "agenda_index": 8, "text": "Beslutning 1.-3. Anbefales. Fraværende: Hans-Jørgen Kirstein Fremstilling Sagsprocedure Plan- og Tryghedsudvalget, Økonomiudvalget og Byrådet. Resume Greve Kommune har fået tildelt midler fra Plan22+ til at arbejde med kommuneplanen som værktøj til at nedbringe CO 2 -udledningen. Der beskrives hvor mange midler, der er givet til projektet, hvad midlerne skal bruges til, samt hvad Greve Kommunens egenbetaling udgør. Økonomiudvalget kan med sagen beslutte at igangsætte Plan22+ projektet i kommuneplanrevisionen via en indtægts- og udgiftsbevilling. Plan- og Tryghedsudvalget kan med sagen beslutte, at forslag til øget borgerinddragelse godkendes. Indstilling Administrationen indstiller, at Plan 22+ projektet igangsættes som en del af kommuneplanrevisionen, herunder at der gives en indtægtsbevilling på 0,2 mio. kr. og en tilsvarende udgiftsbevilling finansieret af Plan22+. at yderligere borgerinddragelse i forbindelse med Plan22+ projektet godkendes, herunder at der gives en indtægtsbevilling på 35.000 kr. og en tilsvarende udgiftsbevilling finansieret af Plan 22+ at der gives en udgiftsbevilling på 0,141 mio. kr., hvoraf 41.100 kr. udgør fondsmoms på 17,5 %. Udgiften finansieres af Plan- og Tryghedsudvalgets driftskonto. Sagsbeskrivelse Byrådet igangsatte den 17. april 2024 (pkt. 28) arbejdet med kommuneplanrevisionen, der bygger på Planstrategi 2023, der blev vedtaget af Byrådet den 29. januar 2024 (pkt. 29). Jf. igangsættelsessagen revideres kommuneplanen delvist og i de tre emner, som planstrategien omhandler, i følgende rækkefølge: Boliger til hele livet Rig natur og vedvarende energi Trygge og sammenhængende lokalområder Plan- og Tryghedsudvalget godkendte den 6. februar 2024 (pkt. 5), at administrationen søgte Plan22+ midler. Plan22+ er et partnerskab mellem Realdania og Plan- og Landdistriktsstyrelsen, som over en femårig periode ønsker at samle kommuner og eksperter for at skabe ny viden og værktøjer til at arbejde med at indfri klimamålsætninger gennem den fysiske planlægning. Administrationen modtog den 22. maj 2024 besked om, at Plan22+ Sekretariatet har valgt Greve Kommunes projekt. Projektet Det skal i projektet undersøges, hvordan kommuneplanen kan bruges som strategisk værktøj til at forbedre forbindelserne for bløde trafikanter ved at styrke de grønne strukturer i byen. Afsættet er, at en styrket natur og tilgængelighed i kommunens byområder kan øge lysten til at bevæge sig til fods og på cykel og derved øge CO 2 -optaget og nedsætte CO 2 -udledningen. Støtten skal gå til analyser, evt. inddragelse, hvilket der også skal tages stilling til i denne sag, og forslag til implementering i kommuneplanen. Projektet bidrager til arbejdet med kommuneplanrevisionen om ‘Rig natur og vedvarende energi’ samt ‘Trygge og sammenhængende lokalområder’. Yderligere borgerinddragelse og historiefortælling Plan22+ har tilkendegivet, at de ønsker at styrke borgerinddragelsen i projektet med det formål at skabe en bedre forankring af projektet og derved understøtte en adfærdsændring, hvor folk cykler og går mere. Forslaget til den yderligere borgerinddragelse er beskrevet (jf. bilag 1). Lovgrundlag Lov om merafgift (momsloven) og budgetloven. Økonomiske konsekvenser Støtten fra Plan22+ kan maksimum udgøre 50 % af projektets samlede budget, og kommunens økonomiske bidrag skal minimum udgøre 25 % af det samlede projekt. Administrationen har søgt og fået bevilliget 0,2 mio. kr., hvortil kommunen selv finansierer 0,1 mio. kr. til rådgivning og 0,1 mio. kr. i medarbejdertimer. Det betyder, at der vil være 0,3 mio. kr. til analyse og kortlægning. Der skal betales fondsmoms af støttebeløbet svarende til 35.000 kr. I alt skal kommunen derfor afsætte 0,135 mio. kr. til projektet. Plan22+ har tilkendegivet, at de ønsker at give yderligere 35.000 kr. til at styrke borgerinddragelse. Greve Kommune skal betale fondsmoms af de 35.000 kr. svarende til ca. 6.100 kr., hvilket betyder, at den kommunale udgift vil stige fra 0,135 mio. kr. til 0,141 mio. kr. Det yderligere beløb anbefales i givet fald også finansieret via Plan- og Tryghedsudvalgets driftskonto til planarbejdet. Der er afsat midler til kommuneplanrevisionen inden for Plan- og Tryghedsudvalgets driftskonto, og administrationen skal i forvejen arbejde med kommuneplanen. Der vil derfor ikke være ekstraudgifter for kommunen i forbindelse med projektet. Kommunikation Der lægges op til yderligere borgerinddragelse (jf. bilag 1). Borgerinddragelsens konkrete form er ikke endeligt afgrænset, da Plan22+ projektet og kommuneplanrevisionen “Rig natur og vedvarende energi” først opstartes efter sommerferien 2024. Borgerinddragelsen vil umiddelbart primært bestå af inddragelse igennem kommunens klimanyhedsbrev samt via Facebook. Yderligere forventes det, at udvalgte borgere og/eller foreninger f.eks. bolig- og grundejerforeninger vil blive inddraget f.eks. via workshops. Tidsplan August 2024: Udbud og valg af rådgiver. September til december 2024: Rådgiver arbejder på projekt og borgerinddragelse. 19. november 2024: Temamøde på Plan- og Tryghedsudvalget om Rig natur og vedvarende energi, herunder Plan22+ projektet. December 2024 til februar 2025: Indarbejdelse af resultater fra Plan22+ projekt i kommuneplanen. Marts 2025: Forslag til kommuneplantillæg om ’Rig natur og vedvarende energi’ forelægges politisk. Maj til juni 2025: Offentlig høring af kommuneplantillæg om ’Rig natur og vedvarende energi’. Maj til juni 2025: Afrapportering af Plan22+ projekt til Plan22+. August til september 2025: Endelig vedtagelse af kommuneplantillæg om ’Rig natur og vedvarende energi’.", "source_path": "data/greve/raw_dagsordener/Plan- og Tryghedsudvalget_2024-08-13T16:00:00+02:00_8f265058-99fa-4486-b577-d017749e8f8e.json"}
{"document_id": "8f265058-99fa-4486-b577-d017749e8f8e", "committee": "Plan- og Tryghedsudvalget", "meeting_date": "2024-08-13T16:00:00+02:00", "section_type": "html_fragment", "section_title": "Lokalplan 15.27- Boliger ved Industrisvinget 1, 3 og 5 i Tune og Kommuneplantillæg 1, forslag", "case_number": "23-008509", "agenda_index": 9, "text": "Beslutning 1.-2. Godkendt, idet udvalget ønsker, at sagen så vidt muligt behandles i november. Fraværende: Hans-Jørgen Kirstein Fremstilling Sagsprocedure Plan- og Tryghedsudvalget. Resume Plan- og Tryghedsudvalget besluttede den 14. november 2023 at igangsætte lokalplan nr. 15.27 for etageboliger ved Industrisvinget 1, 3 og 5 i Tune. Administration har udarbejdet forslag til Kommuneplantillæg 1 (jf. bilag 1) og forslag til lokalplan nr. 15.27 (jf. bilag 2) med henblik på at sende begge i otte ugers offentlig høring. Indstilling Administrationen indstiller: at forslag til kommuneplantillæg 1 og forslag til lokalplan nr. 15.27 for Boliger ved Industrisvinget 1, 3 og 5 i Tune godkendes og sendes i otte ugers offentlig høring at orienteringen om, at lokalplansforslaget ikke skal miljøvurderes, tages til efterretning Sagsbeskrivelse Plan- og Tryghedsudvalget besluttede den 14. november 2023 (pkt. 10), at igangsætte lokalplan for etageboliger ved Industrisvinget 1, 3 og 5 i Tune. Da området i dag i kommuneplanen er udlagt til erhvervsområde, kræver en omdannelse til boliger også et kommuneplantillæg til den gældende kommuneplan. Udvalget besluttede ved igangsættelsessagen, at der i lokalplanområdet skal gives mulighed for etageboliger i maks. to etager som i den gældende kommuneplanramme for Industrilunden. Kommuneplanramme for området i dag Lokalplanområdet ligger i byzone og inden for kommuneplanramme 4E20, som er udlagt til erhvervsformål. En kommende lokalplan til boliger er således ikke i overensstemmelse med kommuneplanen og kræver udarbejdelse af kommuneplantillæg, som bl.a. ændrer anvendelsen fra erhvervsformål til boligformål. Forslag til kommuneplantillæg 1 (ændring af ramme til boligformål) Administrationen foreslår en ny ramme for projektområdet, som udlægger området til boligformål (specifikt etageboliger) med en maks. bebyggelsesprocent på 45 i op til maks. to etager med en højde på maks. ni meter, dog maks. ti meter, hvis det opføres med saddeltag, som det også gælder for 2 etages byggeri på naboområdet Industrilunden (jf. bilag 1). Det skal bemærkes, at der ifølge kommuneplanen skal anlægges min. 1,5 parkeringsplads pr. etagebolig. Kommuneplantillæg forhøring Forud for Kommuneplantillæg 1 har der været en offentlig forhøring af ændringen i kommuneplanen, en såkaldt \"indkaldelse af idéer og forslag\". Forhøringen var fra den 15. januar til 11. februar 2024. Der indkom fem høringssvar (jf. bilag 3), som primært drejede sig om etageantal, bygningshøjde, bebyggelsesprocent og indbliksgener. Administrationen har behandlet høringssvarene i høringsskema (jf. bilag 4) og vurderer, at høringssvarene ikke giver anledning af den foreslående ændring til ny kommuneplan boligramme 4B69, men at høringssvarenes bekymring for indbliksgener er forsøgt imødekommet i lokalplansforslag nr. 15.27. Dette er der taget hensyn til ved at begrænse muligt vinduesareal mod parcelhusene på Pilevej og trække bebyggelsen min. 20 m fra skel til Tune Parkvej, så mulige indbliksgener til parcelhusene ved Bondestien begrænses væsentligt. Efter forhøringen har administration sammen med udvikler færdiggjort lokalplansforslaget, og det samlede udkast kan ses i forslag til lokalplan nr. 15.27 (jf. bilag 2). Bestemmelser for lokalplanen Herunder er oplistet de væsentligste bestemmelser for udformning af området: Byggeri toetagers byggeri med varierende boligstørrelser (2-, 3- og 4-værelses lejligheder) facadespring på de enkelte bygninger gavle med vinduespartier og/eller døråbninger mod det fri for at fremme tryghed mod grønne friarealer, stier og parkeringsarealer Grønne områder samt vej, sti og parkering vejadgang fra Industrisvinget sti igennem området fra Industrisvinget til Tune Parkvej for bløde trafikanter, stien må ikke hegnes placering af rekreativt regnvandsbassin i delområde 3B mod Tune Parkvej, hvor der er krav om, at der skal etableres med græsser og stauder, som er fugttålende og trives godt selv i perioder, hvor det er meget vådt beplantning af træer mellem parkering op til Tune Parkveje aktivitetsmuligheder på opholdsarealerne for varierende udfoldelsesmuligheder, så lokale beboere og besøgende kan bruge friarealerne aktivt. I delområde 3B er der fx krav om etablering af opholdsmøbler som fx bordbænkesæt samt legemøbler Screening for miljøvurdering af planen Greve Kommune har foretaget en screening af planforslaget, da det er et mindre areal, set i den bymæssige sammenhæng, som området ligger i. Det er administrationens vurdering, at planen ikke vil få væsentlig, negativ indvirkning på miljøet, da den muliggør boliger og grønne arealer i et område, som tidligere har været fuldt befæstet, ikke beplantet og med delvist støjende erhvervsaktiviteter. Greve Kommune har afgjort, at lokalplanforslaget dermed ikke vil have en væsentlig virkning på miljøet og er derfor ikke omfattet af krav om miljøvurdering af planer. Planen skal derfor ikke miljøvurderes. Lovgrundlag Planloven og miljøvurderingsloven. Økonomiske konsekvenser Lokalplanen har ingen økonomiske konsekvenser for Greve Kommune. Kommunikation Kommuneplantillæg 1 har været en offentlig forhøring fra den 15. januar til 11. februar 2024. Høringssvar er vedlagt (jf. bilag 3). Bystrategisk Råd har haft lokalplanforslag samt tillæg til kommuneplanen til kommentering i perioden fra den 5. juli til og med den 5. august 2024. Kommentarer fra Bystrategisk Råd er vedlagt (jf. bilag 5). Forslag til Kommuneplantillæg og Lokalplan 15.27 for boliger ved Industrisvinget 1, 3 og 5 i Tune skal efter Plan- og Tryghedsudvalgets godkendelse i otte ugers offentlig høring. Høringen offentliggøres på Greve Kommunes hjemmeside. Lokalplanen gælder for et mindre geografisk område, hvor det muliggøres at opføre ny etagebebyggelse med friarealer og parkeringspladser. Dele som kan have offentlighedens interesse i Tune. På baggrund af ovenstående er det administrationens vurdering, at høringsperiode på otte uger vil være passende til, at borgere mv. kan nå at sætte sig ind i lokalplansforslaget og fremkomme med deres synspunkter. Tidsplan Ultimo august-ultimo oktober 2024: Offentlig høring af forslag til kommuneplantillæg 1 og Lokalplan nr. 15.27 Medio januar 2025: Plan- og Tryghedsudvalgets forventede, endelige behandling af kommuneplantillæg 1 og Lokalplan nr. 15.27 Ultimo januar 2025: Offentliggørelse af vedtaget kommuneplantillæg 1 og Lokalplan nr. 15.27", "source_path": "data/greve/raw_dagsordener/Plan- og Tryghedsudvalget_2024-08-13T16:00:00+02:00_8f265058-99fa-4486-b577-d017749e8f8e.json"}
{"document_id": "8f265058-99fa-4486-b577-d017749e8f8e", "committee": "Plan- og Tryghedsudvalget", "meeting_date": "2024-08-13T16:00:00+02:00", "section_type": "html_fragment", "section_title": "Lokalplan nr. 12.51- Daginstitution ved Greve Borgerhus i Greve, endelig vedtagelse", "case_number": "24-005723", "agenda_index": 10, "text": "Beslutning Godkendt. (Ø) stemmer imod på grund af beliggenhed. Fraværende: Hans-Jørgen Kirstein Fremstilling Sagsprocedure Plan- og Tryghedsudvalget. Resume Forslag til Lokalplan nr. 12.51 for Daginstitution ved Greve Borgerhus i Greve har været i otte ugers offentlig høring. I sagen fremlægges de høringssvar, der er kommet i forbindelse med høringsperioden, og der redegøres for, hvorvidt de har givet anledning til ændring af lokalplanforslaget . Med endelig vedtagelse af lokalplanforslaget kan der opføres en ny daginstitution ved Greve Borgerhus i Greve. Indstilling Administrationen indstiller, at forslag til Lokalplan nr. 12.51 for Daginstitution ved Greve Borgerhus i Greve vedtages endeligt med de foreslåede justeringer (jf. bilag 1). Sagsbeskrivelse Forslag til Lokalplan nr. 12.51 for Daginstitution ved Greve Borgerhus i Greve blev vedtaget af Plan- og Tryghedsudvalget den 19. marts 2024 og har været sendt i otte ugers offentlig høring fra den 25. marts til og med den 21. maj 2024. Administrationen har nedenfor fremhævet nogle af de væsentligste forhold, som lokalplanen kommer til at regulere. Lokalplansforslaget sikrer bl.a., at: Området udlægges til offentlige formål, og der kan opføres en daginstitution på til op 2000 m 2 . Daginstitutionen får vej- og stiadgang fra Greveager. Desuden er det planen, at der forbi Greve Borgerhus vil være en direkte stiforbindelse til Lillevangsvej (stien ligger udenfor lokalplanområdet). Der stilles krav om min. 32 parkeringspladser, der skal være anlagt ved ibrugtagelse af daginstitutionen. Desuden er det planen, at der anlægges min. otte parkeringspladser udenfor lokalplanområdet. Det er intentionen, at alle nye parkeringspladser til daginstitutionen etableres i sammenhæng med Greve Borgerhus, så der er mulighed for, at Greve Borgerhus kan benytte dele af parkeringspladserne, når de ikke er optaget til daginstitutionen. Daginstitutionen opføres som en U-formet bebyggelse, og placeres således, at den indgår i den eksisterende struktur med Greve Borgerhus og harmonerer med de grønne kvaliteter fra de to bevaringsværdige trærækker i lokalplanområdet. Daginstitutionen opføres i en og to etager med en højde på op til 10,5 meter med mulighed for tagterrasser. Daginstitutionen opføres som et træbyggeri med facader og gavl i træ dog med mulighed for maks. 20 % i andre materialer (murværk, metal, beton mv.). Beplantningsbælter mod vest og nord og fritstående bøgetræ bevares. Der er dog mulighed for fjernelse af døde grene samt enkelte træer mod genplantning af ny bevoksning, så de to beplantningsbælter stadig fremstår tæt og sammenhængende med træer og buske uden huller. Indpasning i området Den omkringliggende bebyggelse består hovedsageligt af parcelhuse, erhverv mod syd og vest i 1,5 etager med en højde på op til ca. 7,5 m. og mod øst af Greve Borgerhus i to etager med en højde på op til 8,5 m. Mod nord ligger den tidligere materielgård. Den fremtidige daginstitution med en maks. højde på 10,5 meter vurderes at være godt indpasset i det eksisterende miljø både i forhold til eksisterende beplantning og nabobebyggelserne. Høringssvar I høringsperioden er der indkommet i alt fem høringssvar (jf. bilag 2). Fire fra omkringliggende naboer og et fra bygherres entreprenør. Høringssvarene er behandlet i høringsskemaet (jf. bilag 3). Nedenfor følger de væsentligste bemærkninger fra høringssvarene samt administrationens indstilling til ændring i endelig lokalplan. En er imod placering af en daginstitution med en placering helt op til deres baghave og er imod fjernelse af træer og bevoksning. Administrationen gør opmærksom på, at daginstitution vil komme til at ligge mindst 35 m. fra naboskel til boligerne 'Ved Rådhuset'. Der er to høringssvar, som går på, at naboer frygter indblik fra daginstitution, hvor bl.a. ansatte fra bygningen vil kunne kigge ind i deres have. Administrationen bemærker, at daginstitution vil komme til at ligge mindst 35 m. fra naboskel til boligerne 'Ved Rådhuset'. Det er administrationens vurdering, at der ikke vil være indbliksgener af væsentlig betydning. Der er tre høringssvar, som går på, at man frygter støjgener fra daginstitution. Administrationen gør opmærksom på, at ift. trafik er parkeringspladser placeret længst væk fra beboelse. Bygningen er også placeret, så den bidrager til at skærme mod støj. To er bekymret for trafikpåvirkningen i området, og en påpeger, om der er nok parkeringspladser. Der er to høringssvar, som er bekymret for, at vand fra skybrud løber ind til naboer. Administrationen gør opmærksom på, at alt vand i lokalplanområdet skal holdes inden for området. JJ Tømrer og Snedker A/S ( totalentrepenør ) ønsker en tilføjelse til § 8.2, så der er mulighed for huller op til 10 m. mellem kroner, samt at der skal udføres en rydningsplan , der skal godkendes af Greve Kommune. Administrationen har ikke imødekommet ønsket om rydningsplan , men har efter dialog med JJ Tømrer og Snedker A/S erfaret, at det særligt er et enkelt træ, som ønskes fjernet, da det vil være til fare for daginstitutionen. Administrationen har ændret, så dette træ kan fjernes. Tekniske ændringer og tilføjelser Administrationen har udover ovenstående til det endelige forslag indarbejdet mindre tilføjelser og præciseringer vedrørende matrikulering, etageantal, hegning og regnvandshåndtering (jf. bilag 3). Lovgrundlag Planloven og miljøvurderingsloven. Økonomiske konsekvenser Sagen har ingen økonomiske konsekvenser for Greve Kommune. Der er afsat midler til infrastruktur. Kommunikation Den endelige vedtagne lokalplan annonceres og offentliggøres på kommunens hjemmeside og på Plandata.dk efter Plan- og Tryghedsudvalgets behandling. Tidsplan Efter annoncering og offentliggørelse ultimo august 2024 af den endelige lokalplan er der fire ugers klagefrist til Planklagenævnet.", "source_path": "data/greve/raw_dagsordener/Plan- og Tryghedsudvalget_2024-08-13T16:00:00+02:00_8f265058-99fa-4486-b577-d017749e8f8e.json"}
{"document_id": "8f265058-99fa-4486-b577-d017749e8f8e", "committee": "Plan- og Tryghedsudvalget", "meeting_date": "2024-08-13T16:00:00+02:00", "section_type": "html_fragment", "section_title": "Skovrejsningsudpegning i Kommuneplan 2025 - ændring", "case_number": "24-001255", "agenda_index": 11, "text": "Beslutning 3. Godkendt Fraværende: Hans-Jørgen Kirstein Fremstilling Sagsprocedure Plan- og Tryghedsudvalget og Klima-, Teknik- og Miljøudvalget. Resume Greve og Roskilde kommuner har i de eksisterende kommuneplaner udpeget områder, hvor der ønskes at plante skov, og hvor der er indgået aftaler om skovrejsning. Københavns Lufthavne A/S har meddelt, at nogle af stederne er problematiske i forhold til flyvesikkerhed og nødlanding omkring Roskilde lufthavn. Beslutningen har betydning for udpegning af skovrejsning i den kommende kommuneplanrevision. Desuden skal beslutningen sikre, at administrationen får et mandat til at forhandle med Københavns Lufthavne A/S ift. kommunens aftaleområder vedr. skov. Indstilling Administrationen indstiller overfor Klima-, Teknik- og Miljøudvalget: 1 . at administrationen går i dialog med Københavns Lufthavne A/S (Roskilde Lufthavn) vedr. de arealer indenfor Roskilde Lufthavns \"negativudpegning\", hvor der allerede er aftaleområder (men ikke plantet skov) om hvilke naturtyper, der kan etableres på arealerne. 2. at administrationen går i dialog med Københavns Lufthavne A/S (Roskilde Lufthavn) med det formål at beholde Greve Kommunes aftaleområder, hvor der allerede er plantet skov indenfor Roskilde Lufthavns negativudpegning. Dialogen vil i den forbindelse omhandle de vilkår, der skal gælde for at bevare skoven inden for aftaleområderne. Administrationen indstiller overfor Plan- og Tryghedsudvalget: 3 . at områderne, hvor skovrejsning er ønsket (skovrejsningsudpegningen) i den gældende Kommuneplan 2021-2033, reduceres ifm. revisionen af kommuneplanen, således at udpegningen passer med Roskilde Lufthavns negativudpegning - og hvor Greve Kommune ikke har aftaleområder (jf. bilag 4 sort markering). Sagsbeskrivelse Der er i Kommuneplan 2021-2033 via retningslinjer og retningslinjekort udpeget områder i kommunen, hvor der ønskes skovrejsning af forskellige grunde bl.a. af hensyn til grundvandsbeskyttelse. Da den gældende kommuneplan 2021 var i offentlig høring, kom der ikke nogen bemærkninger til udpegningen af områder til skov. Tune Skov ligger indenfor udpegningen til skovrejsning. Tune Skov Greve Kommune indgik i 2007 aftale om Tune Skov med Naturstyrelsen og I/S Vandsamarbejdet Greve for at beskytte grundvandsinteresserne på arealet og for at fremme rekreative formål. Samarbejdspartnerne har pr. maj 2024 erhvervet 132 ha ud af 285 ha, hvoraf ca. halvdelen ligger i Greve Kommune og resten i Roskilde Kommune (jf. bilag 2 eksisterende skov og aftaleområder). Byrådet besluttede den 24. august 2020 (pkt. 20) at udvide Tune Skovs aftaleområde med 42 ha mod vest (jf. bilag 2 sort markering). Der er dog en lille del af området, hvor der ikke må plantes træer og anden høj beplantning pga. indsigtslinje til kirken. Københavns Lufthavne A/S har indmeldt \"negativområder\" til Greve og Roskilde kommuner Roskilde Lufthavn under Københavns Lufthavne A/S har holdt et møde med administrationen i Roskilde Kommune den 15. december 2023 og administrationen i Greve og Roskilde kommuner den 27. februar 2024, hvor Trafikstyrelsen også deltog. Møderne omhandlede Roskilde Lufthavns ønske om at friholde arealer, der ligger i indflyvningskorridorerne til Roskilde Lufthavns landingsbaner (negativudpegninger). Begrundelsen er flyvesikkerhedsmæssige overvejelser, herunder mulighederne for at gennemføre kontrollerede nødlandinger på arealer rundt om lufthavnen. Negativudpegningen dækker en del af Greve Kommunes udpegning for skovrejsning og også en del af Tune Skov og aftaleområder for udvidelse af Tune Skov. Forslag til det videre arbejde med kommuneplanrevisionen Byrådet vedtog den 29. januar 2024 (pkt. 29) Planstrategi 2023, hvor det fremgår, at kommuneplanen skal revideres i tre temaer. Under temaet \"Rig natur og vedvarende energi\" beskrives, at Greve Kommune ønsker at udvide områderne for skov bl.a. på baggrund af grundvandsinteresser. Målet er at øge områderne til skov, men flyvesikkerheden skal med i overvejelserne om revidering af skovrejsningsområderne. Arbejdet med temaet \"Rig natur og vedvarende energi\" i den kommende kommuneplanrevision igangsættes i august 2024 med forventet offentlig høring af ændringerne i foråret 2025 og endelig vedtagelse sommer 2025. I forhold til områderne hvor skovrejsning er ønsket (skovrejsningsudpegningen) i den gældende Kommuneplan 2021-2033, men hvor der endnu ikke er plantet skov eller indgået aftaler, forslår administrationen, at lufthavnens ønsker følges for at sikre flyvesikkerheden i indflyvningsbanerne. Dvs. at udpegningen reduceres ifm. revisionen af kommuneplanen, således at udpegningen passer med Roskilde Lufthavns negativudpegning (jf. bilag 4 sort markering). Konsekvensen er, at det bliver vanskeligt at øge skovrejsningsområderne jf. mål i både Planstrategi 2023 og tiltag 5.4.1 i Klimahandlingsplanen. Det vil være et område på ca. 154 ha, der udgår af \"skovrejsning ønsket\" udpegningen. I forbindelse med kommuneplansarbejdet vil administrationen undersøge mulighederne for, at området kan udlægges som potentielt naturområde i Grønt Danmarkskort - men altså uden skov på arealerne. Forslag til det videre arbejde med Tune Skov i aftaleområderne I forhold til arealer indenfor Roskilde Lufthavns negativudpegning, hvor der allerede er aftaleområder, men ikke er plantet skov, er det særligt vigtigt, at grundvandet bliver beskyttet. Administrationen foreslår, at Greve Kommune og Roskilde Lufthavn går i dialog om, hvilken type natur der kan være på arealerne, som både sikrer flyvesikkerheden og grundvandet. De eksisterende højderestriktioner kan overholdes ved en lavere bevoksning eller ved at vælge at etablere andre naturtyper end skov. I forhold til den allerede eksisterende skov inden for Roskilde Lufthavns negativudpegning foreslår administrationen, at skoven forbliver. Dialog med Roskilde Lufthavn kan handle om, hvilke vilkår der skal gælde for områderne. På mødet den 27. februar 2024 nævnte Roskilde Lufthavn en mulighed for bælter i eksisterende skov, som kan fungere som nødlandingsbaner. En anden mulighed er genplantning med træarter, som ikke bliver højere end højderestriktionen på det pågældende areal. Afhængig af udfaldet af dialogen med Roskilde Lufthavn kan det have betydning for kommuneplanrevisionen. Plan- og Tryghedsudvalget vil blive orienteret herom. Muligheden for at finde andre skovrejsningsområder i Greve Kommune Greve Kommune har væsentligt mindre åbent land end fx Roskilde Kommune, og der er derfor ikke mange muligheder for at udpege et tilsvarende ”skovrejsning ønsket” areal et andet sted. Grundvandsinteresserne ved Tune gør også, at det er af betydning, hvor skoven ligger i det område jf. bilag 3. Lovgrundlag Planloven. EASA Easy Access Rules for Aerodomes ( Regulation (EU) No 39/2014) under ADR.OPS.B. 075 & CS ADR-DSN Kapitel H & J. Økonomiske konsekvenser De eventuelle økonomiske konsekvenser for Greve Kommune i forhold til opkøb af skov vil blive belyst, når det står klart, hvad de kommende ændringer vil betyde. Øvrige konsekvenser Opkøb til Tune Skov er bl.a. foretaget for at beskytte grundvandet. Det vil fortsat være muligt at beskytte grundvandet med andre naturtyper end skov. Der vil formentlig være en økonomisk konsekvens for Naturstyrelsen grundet mindre mulighed for naturnært skovbrug. Træer, der er plantet, som på sigt bliver højere end højderestriktionerne (der ligger som servitutter på arealerne omkring lufthavnen) vil skulle fældes før tid, hvilket vil være en økonomisk konsekvens for lodsejere. Den mindre mulighed for skov giver mindre mulighed for CO 2 -optag, så det vil betyde en nedgang i forventet CO 2 -optag for skovrejsning, hvilket har betydning for opnåelse af mål i kommunens Klimahandlingsplan. Kommunikation Administrationen vil ud over dialog med Roskilde Lufthavn også gå i dialog med samarbejdspartnerne Naturstyrelsen og I/S Vandsamarbejdet Greve om Tune Skov. Tidsplan Arbejdet med revision af emnet om skovrejsning i kommuneplanen løber fra august 2024 - august 2025, hvor temarevisionen forventes vedtaget.", "source_path": "data/greve/raw_dagsordener/Plan- og Tryghedsudvalget_2024-08-13T16:00:00+02:00_8f265058-99fa-4486-b577-d017749e8f8e.json"}
{"document_id": "8f265058-99fa-4486-b577-d017749e8f8e", "committee": "Plan- og Tryghedsudvalget", "meeting_date": "2024-08-13T16:00:00+02:00", "section_type": "html_fragment", "section_title": "Lukket: Skovrejsning", "case_number": "23-002510", "agenda_index": 12, "text": "2. Anbefales Fraværende: Hans-Jørgen Kirstein", "source_path": "data/greve/raw_dagsordener/Plan- og Tryghedsudvalget_2024-08-13T16:00:00+02:00_8f265058-99fa-4486-b577-d017749e8f8e.json"}
{"document_id": "8f265058-99fa-4486-b577-d017749e8f8e", "committee": "Plan- og Tryghedsudvalget", "meeting_date": "2024-08-13T16:00:00+02:00", "section_type": "html_fragment", "section_title": "Tune Bymidte, tildeling af midler fra statslig pulje og egenfinansiering", "case_number": "22-012399", "agenda_index": 13, "text": "Beslutning 1.-2. godkendt Fraværende: Hans-Jørgen Kirstein Fremstilling Sagsprocedure Plan- og Tryghedsudvalget. Resume Greve Kommune har fået tildelt midler fra \"Den statslige udgiftsramme til fornyelse af bymidter\" til en opgradering af Tune Bymidte. Da tildelingen af midlerne forudsætter en egenfinansiering, anbefaler administrationen, at udvalget ikke tager imod de tildelte midler, men tilbyder dem til to nabokommuner. Indstilling Administrationen indstiller, at kommunen ikke tager imod de tildelte midler på 55.918 kr. fra den statslige ramme til fornyelse af bymidter. at kommunen tilbyder de tildelte midler til Roskilde og Høje-Taastrup kommuner til deling. Sagsbeskrivelse Som en del af finansloven 2024 blev der bevilliget 38,8 mio. kroner til fornyelse af mellemstore bymidter i Danmark. Midlerne kan tildeles kommuner med byer med mellem 4.000 og 20.000 indbyggere samt fire ø-kommuner. Den enkelte kommune får andel i den samlede udgiftsramme via en objektiv fordelingsnøgle udarbejdet af Social- og Boligstyrelsen. Bevillingen kan bruges til områdefornyelse, bygningsfornyelse af private udlejningsboliger, bygningsfornyelse af ejerboliger og andelsboliger, bygningsfornyelse af erhverv (herunder nedrivning af erhvervsbygninger), opkøb af nedslidte ejendomme med henblik på istandsættelse eller nedrivning, forbedring af friarealer, midlertidig og permanent genhusning samt kondemnering af sundheds- og brandfarlige boliger. Da Greve Kommune i 2022 ansøgte om del i midlerne, blev kommunen tildelt 39.000 kr. Egenfinansieringen er på minimum 40 % af det samlede beløb. Plan- og Tryghedsudvalget besluttede den 15. august 2023 (pkt. 6) at tildele midlerne (på i alt ca. 65.000 kr.) til Tune Lokalråd og Tune Centerforening med henblik på fornyelse af Tune Bymidte. Der er frist for at indberette, hvad midlerne skal bruges til den 1. november 2024. Administrationen er i dialog med Tune Lokalråd og Tune Centerforening om brugen af midlerne. Der vil blive fremlagt en sag for udvalget, når det er besluttet, hvad midlerne skal bruges til. På Plan- og Tryghedsudvalgets møde den 19. marts 2024 (pkt. 10) orienterede administrationen om, at kommunen ikke ville søge dette års pulje. En misforståelse i administrationen har gjort, at pengene alligevel er blevet søgt, og kommunen har fået tilsagn om pengene. Denne gang drejer det sig om 55.918 kr. fra den statslige pulje. Egenfinansieringen er på minimum 40 % af det samlede beløb, hvilket vil sige, at kommunen skal supplere med minimum ca. 37.300 til egenfinansieringen (til et samlet beløb på ca. 93.200 kr.), hvis kommunen ønsker at modtage puljemidlerne. Administrationen indstiller, at udvalget ikke tager imod midlerne. Administrationen skal da indgå aftale med en anden, berettiget kommune om, at de kan få midlerne i samarbejde med styrelsen. Administrationen anbefaler, at Greve Kommune indgår en aftale med Høje-Taastrup og Roskilde kommuner om at overføre midlerne til dem ligeligt. Hvis udvalget ønsker at modtage midlerne, skal der findes finansiering til kommunens egenfinansiering. Lovgrundlag Finansloven 2024, Kapitel 6 i lov om byfornyelse og udvikling af byer. Økonomiske konsekvenser Hvis udvalget vælger at modtage midlerne, vil det kræve, at Greve Kommune bevilger minimum 37.300 kr. til egenfinansiering af fornyelse af bymidte. Hvis udvalget ikke tager imod midlerne, har det ingen økonomiske konsekvenser for Greve Kommune. Tidsplan Greve Kommune kan til og med den 16. marts 2026 indberette positivt tilsagn på grundlag af den tildelte, statslige udgiftsramme til fornyelse af bymidter for 2024.", "source_path": "data/greve/raw_dagsordener/Plan- og Tryghedsudvalget_2024-08-13T16:00:00+02:00_8f265058-99fa-4486-b577-d017749e8f8e.json"}
{"document_id": "8f265058-99fa-4486-b577-d017749e8f8e", "committee": "Plan- og Tryghedsudvalget", "meeting_date": "2024-08-13T16:00:00+02:00", "section_type": "html_fragment", "section_title": "Støjhandlingsplan for Greve Kommune, status", "case_number": "23-011251", "agenda_index": 14, "text": "Beslutning 1. Orienteringen tages til efterretning 2. Godkendt Fraværende: Hans-Jørgen Kirstein Fremstilling Sagsprocedure Plan- og Tryghedsudvalget, Klima-, Teknik- og Miljøudvalget, Økonomiudvalget og Byrådet Resume Byrådet vedtog den 11. december 2023 Greve Kommunes Støjhandlingsplan. Der orienteres om status på arbejdet med støjhandlingsplanen, samt Greve Kommunens tilbagemelding til Støjrådets medlemmer om arbejdet og høringssvar til Vejdirektoratets forslag til støjhandlingsplan for statens veje. Indstilling Administrationen indstiller, overfor Plan- og Tryghedsudvalget 1. at orienteringen om status for opfølgning på Greve Kommunes støjhandlingsplan og kommunens høringssvar på Vejdirektoratets Støjhandleplan (jf. bilag 1) tages til efterretning. 2. at tilbagemeldingen til Støjrådets medlemmer (jf. bilag 2) godkendes. Administrationen indstiller overfor Klima-, Teknik- og Miljøudvalget 3. at orienteringen om status for opfølgning på Greve Kommunes støjhandlingsplan og kommunens høringssvar på Vejdirektoratets Støjhandleplan (jf. bilag 1) tages til efterretning. Sagsbeskrivelse I forbindelse med Byrådets vedtagelse af Greve Kommunes Støjhandlingsplan den 11. december 2023 (pkt. 23) godkendte Byrådet, at Greve Kommune meldte sig ind i Silent City under Gate 21, samt at administrationen indledte en dialog med Vejdirektoratet om realisering af støjhandlingsplanen. Silent City Den 24. januar 2024 underskrev borgmesteren indmeldelsen i Silent City, der er en sammenslutning af 16 kommuner og Region Hovedstaden. Med Greve Kommunes medlemskab er alle kommuner langs Køge Bugt motorvejen repræsenteret. Silent City arbejder blandt andet for nedsat hastighed på motorvejene i Hovedstadsområdet, og for at de sundhedsmæssige konsekvenser af støj vægtes højere i de samfundsøkonomiske beregninger af konsekvenserne af at nedbringe trafikstøjen. Samarbejde med Vejdirektoratet I april 2024 mødtes administrationen med Vejdirektoratet for at drøfte mulighederne for samarbejde omkring de synergier, som Greve Kommunes Støjhandlingsplan peger på. De eksisterende støjskærme er generelt for lave og af ældre dato. Der var enighed om, at der er behov for at se samlet på hele strækningen og vurdere mulighederne for at optimere støjvolde og støjskærme. Udgangspunktet vil være de støjvolde, som Greve Kommunes støjhandlingsplan peger på. På et efterfølgende møde den 26.juni 2024 blev indholdet af en formaliseret aftale drøftet. Administrationen forventer, at der indgås en formel aftale i dette efterår. Forundersøgelser for støjvolde er igangsat Den 25. april 2024 (pkt. 6) godkendte Klima-, Teknik- og Miljøudvalget, at de afsatte anlægsmidler til støjindsats i budgettet for 2024 anvendes til forundersøgelser om etablering af støjvolde, som også indgår i Greve Kommunes Støjhandlingsplan. Anvendelsen af de afsatte 250.000 kr. for 2024 afventer pt. udviklingen i samarbejdet med Vejdirektoratet. Vejdirektoratets støjhandlingsplan I maj 2024 offentliggjorde Vejdirektoratet et forslag til Støjhandlingsplan for statens veje. Planen peger på tre støjskærmsprojekter i Greve Kommune, der indgår i de videre undersøgelser af eventuelle fremtidige midler til støjafskærmning. Det betyder, at Vejdirektoratet i løbet af 2024 gennemgår de prioriterede projekter og kommer med deres vurdering af, hvilke projekter der giver størst reduktion af trafikstøjen i forhold til investeringen. Vejdirektoratets vurderinger danner beslutningsgrundlaget for forligskredsens udmøntning af de midler til støjbekæmpelse, der blev afsat i aftale om infrastruktur 2035. Administrationen forventer, at udmøntningen af midler vil ske i første halvdel af 2025. Greve Kommunes høringssvar til Støjhandlingsplan for statens veje blev sendt 24. juni 2024 (jf. bilag 1). Silent City har også indgivet et høringssvar til Vejdirektoratets støjhandlingsplan (jf. bilag 3) Lovgrundlag Greve Kommune er ikke omfattet af lovkrav om udarbejdelse af støjhandlingsplaner sådan som fx Vejdirektoratet, Banedanmark, København Kommune og en række andre kommuner. Økonomiske konsekvenser Sagen har ikke økonomiske konsekvenser ud over de afsatte anlægsmidler til støjindsats. Kommunikation Da Byrådet vedtog Støjrådets forslag til en støjhandlingsplan, besluttede de samtidig, at medlemmerne af støjrådet skal have en tilbagemelding om status for opfølgningen af planen. Administrationen har vedlagt et forslag til en tilbagemelding til Støjrådets medlemmer (jf. bilag 2). Efter opfordring fra Vejdirektoratet har administrationen i marts 2024 leveret en artikel om Greve Kommunes Støjhandlingsplan til et temanummer om støj i tidsskiftet Trafik & Veje (jf. bilag 4). Desuden har administrationen holdt oplæg på Silent Citys seminar Trafikstøj i byer – fra plan til initiativ den 4. juni 2024.", "source_path": "data/greve/raw_dagsordener/Plan- og Tryghedsudvalget_2024-08-13T16:00:00+02:00_8f265058-99fa-4486-b577-d017749e8f8e.json"}
{"document_id": "8f265058-99fa-4486-b577-d017749e8f8e", "committee": "Plan- og Tryghedsudvalget", "meeting_date": "2024-08-13T16:00:00+02:00", "section_type": "html_fragment", "section_title": "Mødekalender 2025 for Plan- og Tryghedsudvalget", "case_number": "24-005210", "agenda_index": 15, "text": "Beslutning 1.-2. Godkendt Fraværende: Hans-Jørgen Kirstein Fremstilling Sagsprocedure Plan- og Tryghedsudvalget. Resume Plan- og Tryghedsudvalget skal tage stilling til udvalgets mødekalender for 2025 på baggrund af den godkendte mødekalender for Byrådet og Økonomiudvalget 2025. Udkast til mødekalender er udarbejdet, så der tages hensyn til sagernes videre forløb i Økonomiudvalget og Byrådet. Indstilling Administrationen indstiller, 1. at den foreslåede mødekalender for Plan- og Tryghedsudvalget godkendes 2. at den faste mødedag bliver tirsdag med mødestart kl. 16.00. Sagsbeskrivelse Den 26. juni 2024 godkendte Byrådet mødedatoerne for Økonomiudvalget og Byrådet i 2025. Det blev besluttet at afholde 9 årlige møder i henholdsvis Økonomiudvalget og Byrådet i lighed med 2024. Møderne foreslås afholdt på følgende datoer: 7. januar 4. februar 25. marts 29. april 3. juni 12. august 9. september 21. oktober 2. december Lovgrundlag Lov om kommunernes styrelse §20. Økonomiske konsekvenser Udgifterne til mødeforplejning mv. afholdes inden for udvalgets budgetramme. Kommunikation Den godkendte mødekalender vil blive offentliggjort på kommunens hjemmeside, og mødetidspunkterne vil blive skrevet ind i kalender for Byrådets medlemmer.", "source_path": "data/greve/raw_dagsordener/Plan- og Tryghedsudvalget_2024-08-13T16:00:00+02:00_8f265058-99fa-4486-b577-d017749e8f8e.json"}
{"document_id": "8f265058-99fa-4486-b577-d017749e8f8e", "committee": "Plan- og Tryghedsudvalget", "meeting_date": "2024-08-13T16:00:00+02:00", "section_type": "html_fragment", "section_title": "Lukket: Henvendelser til formanden", "case_number": "22-003650", "agenda_index": 16, "text": "Orienteringen blev taget til efterretning. Fraværende: Hans-Jørgen Kirstein", "source_path": "data/greve/raw_dagsordener/Plan- og Tryghedsudvalget_2024-08-13T16:00:00+02:00_8f265058-99fa-4486-b577-d017749e8f8e.json"}
{"document_id": "8f265058-99fa-4486-b577-d017749e8f8e", "committee": "Plan- og Tryghedsudvalget", "meeting_date": "2024-08-13T16:00:00+02:00", "section_type": "html_fragment", "section_title": "Orientering fra formanden/gensidig orientering", "case_number": "22-003659", "agenda_index": 17, "text": "Beslutning Orienteringen blev taget til efterretning. Fraværende: Hans-Jørgen Kirstein Fremstilling Sagsprocedure Plan- og Tryghedsudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller at eventuelle orienteringer tages til efterretning.", "source_path": "data/greve/raw_dagsordener/Plan- og Tryghedsudvalget_2024-08-13T16:00:00+02:00_8f265058-99fa-4486-b577-d017749e8f8e.json"}
{"document_id": "8f265058-99fa-4486-b577-d017749e8f8e", "committee": "Plan- og Tryghedsudvalget", "meeting_date": "2024-08-13T16:00:00+02:00", "section_type": "html_fragment", "section_title": "Huskeliste og orientering fra administrationen", "case_number": "22-003655", "agenda_index": 18, "text": "Beslutning Orienteringen blev taget til efterretning. Fraværende: Hans-Jørgen Kirstein Fremstilling Sagsprocedure Plan- og Tryghedsudvalget. Resume I sagen gives et kort overblik over administrationens orienteringspunkter. Indstilling Administrationen indstiller, at eventuelle orienteringer tages til efterretning. Sagsbeskrivelse Administrationen orienterer om: Ledelseskompleksitet Økonomiudvalget behandlede 12. juni 2024 sag om ledelseskompleksitet (pkt. 8). Udvalget tog fagudvalgenes behandling af punktet til efterretning. Med udgangspunkt i input fra fagudvalgene og Greve Kommunes projekt ”Vores Arbejdsplads”, vil der i løbet af efteråret 2024 blive fremlagt en til tre sager om fx fastholdelse, rekruttering og talentudvikling i Økonomiudvalget. Tilbagemelding til Plan- og Landdistriktsstyrelsen om revision af støjrestriktioner for Roskilde Lufthavn Administrationen har den 24. juni 2024 været til opstartsmøde i Plan- og Landdistriktsstyrelsen om den kommende revision af støjrestriktionszonen omkring Roskilde Lufthavn, som er udpeget i fingerplanen. Støjrestriktionerne hindrer i dag byudviklingen i en del af Tune, da der ikke må lokalplanlægges inden for støjrestriktionszonen. Før arbejdet med revision af fingerplanen kan igangsættes, skal der landspolitisk og lokalt tages stilling til en række forventeligt tidskrævende forhold for lufthavnen i Kastrup (kommende behov, tilhørende kommuneplan, lokalplan, miljøkonsekvensvurdering og miljøgodkendelse) Plan og Landdistriktsstyrelsen vil dog gerne have en melding, fra de seks kommuner der er påvirket af støj fra lufthavnen i Roskilde, om de byudviklingsmuligheder, der aktuelt hindres af støjrestriktions og/eller støjkonsekvensområder her. De seks kommuner er: Roskilde Kommune, Greve Kommune, Høje-Taastrup Kommune, Solrød Kommune, Lejre Kommune og Køge Kommune. Indmeldingerne skal indeholde de konkrete byudviklingsprojekter, herunder ønsket anvendelse og vedhæftet kort med markering af det konkrete areal. Administrationen har udarbejdet den indmelding, der sendes til styrelsen fra Greve Kommune (jf. bilag 1). Plan- og Landdistriktsstyrelsen vil invitere administrationen til et nyt møde om Roskilde Lufthavn i efteråret 2024. Når først processen for revision af støjzone, støjrestriktions- og støjkonsekvensområder for lufthavnen i Roskilde går i gang, tager den forventeligt omkring 2 år.", "source_path": "data/greve/raw_dagsordener/Plan- og Tryghedsudvalget_2024-08-13T16:00:00+02:00_8f265058-99fa-4486-b577-d017749e8f8e.json"}
{"document_id": "8f265058-99fa-4486-b577-d017749e8f8e", "committee": "Plan- og Tryghedsudvalget", "meeting_date": "2024-08-13T16:00:00+02:00", "section_type": "html_fragment", "section_title": "Plan- og Tryghedsudvalgets mødekalender 2024", "case_number": "22-003652", "agenda_index": 19, "text": "Beslutning Orienteringen blev taget til efterretning. Fraværende: Hans-Jørgen Kirstein Fremstilling Sagsprocedure Plan- og Tryghedsudvalget. Resume I sagen gives et overblik over Plan- og Tryghedsudvalgets møder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Kalenderen for 2024 er vedlagt som bilag.", "source_path": "data/greve/raw_dagsordener/Plan- og Tryghedsudvalget_2024-08-13T16:00:00+02:00_8f265058-99fa-4486-b577-d017749e8f8e.json"}
{"document_id": "8f265058-99fa-4486-b577-d017749e8f8e", "committee": "Plan- og Tryghedsudvalget", "meeting_date": "2024-08-13T16:00:00+02:00", "section_type": "html_fragment", "section_title": "Underskriftsark", "case_number": "22-003657", "agenda_index": 20, "text": "Beslutning Fraværende: Hans-Jørgen Kirstein Fremstilling Sagsprocedure Plan- og Tryghedsudvalget. Resume Elektronisk underskriftsark.", "source_path": "data/greve/raw_dagsordener/Plan- og Tryghedsudvalget_2024-08-13T16:00:00+02:00_8f265058-99fa-4486-b577-d017749e8f8e.json"}
