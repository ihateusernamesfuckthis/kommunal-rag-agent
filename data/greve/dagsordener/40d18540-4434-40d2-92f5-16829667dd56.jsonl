{"document_id": "40d18540-4434-40d2-92f5-16829667dd56", "committee": "Klima-, Teknik- og Miljøudvalget", "meeting_date": "2024-08-15T08:00:00+02:00", "section_type": "html_fragment", "section_title": "Godkendelse af dagsorden", "case_number": "21-014454", "agenda_index": 0, "text": "Beslutning Godkendt. Fremstilling Sagsprocedure Klima-, Teknik- og Miljøudvalget. Resume Godkendelse af dagsorden for møde den 15. august 2024. Indstilling Administrationen indstiller at dagsordenen godkendes.", "source_path": "data/greve/raw_dagsordener/Klima-, Teknik- og Miljøudvalget_2024-08-15T08:00:00+02:00_40d18540-4434-40d2-92f5-16829667dd56.json"}
{"document_id": "40d18540-4434-40d2-92f5-16829667dd56", "committee": "Klima-, Teknik- og Miljøudvalget", "meeting_date": "2024-08-15T08:00:00+02:00", "section_type": "html_fragment", "section_title": "Mødekalender 2025 for Klima-, Teknik- og Miljøudvalget", "case_number": "24-005210", "agenda_index": 1, "text": "Beslutning 1.-2. Godkendt. Fremstilling Sagsprocedure Klima-, Teknik- og Miljøudvalget. Resume Klima-, Teknik- og Miljøudvalget skal tage stilling til udvalgets mødekalender for 2025 på baggrund af den godkendte mødekalender for Byrådet og Økonomiudvalget 2025. Udkast til mødekalender er udarbejdet, så der tages hensyn til sagernes videre forløb i Økonomiudvalget og Byrådet. Indstilling Administrationen indstiller, 1. at den foreslåede mødekalender for Klima-, Teknik- og Miljøudvalget godkendes 2. at den faste mødedag bliver torsdag med mødestart kl. 8.00. Sagsbeskrivelse Den 26. juni 2024 godkendte Byrådet mødedatoerne for Økonomiudvalget og Byrådet i 2025. Det blev besluttet at afholde 9 årlige møder i henholdsvis Økonomiudvalget og Byrådet i lighed med 2024. Møderne foreslås afholdt på følgende datoer: 9. januar 6. februar 27. marts 5. maj (mandag) 4. juni (onsdag) 14. august 4. september 23. oktober 4. december Lovgrundlag Lov om kommunernes styrelse §20. Økonomiske konsekvenser Udgifterne til mødeforplejning mv. afholdes inden for udvalgets budgetramme. Kommunikation Den godkendte mødekalender vil blive offentliggjort på kommunens hjemmeside, og mødetidspunkterne vil blive skrevet ind i kalender for Byrådets medlemmer.", "source_path": "data/greve/raw_dagsordener/Klima-, Teknik- og Miljøudvalget_2024-08-15T08:00:00+02:00_40d18540-4434-40d2-92f5-16829667dd56.json"}
{"document_id": "40d18540-4434-40d2-92f5-16829667dd56", "committee": "Klima-, Teknik- og Miljøudvalget", "meeting_date": "2024-08-15T08:00:00+02:00", "section_type": "html_fragment", "section_title": "Husholdnings- og erhvervsaffald, gebyrer 2025", "case_number": "24-005961", "agenda_index": 2, "text": "Beslutning 1.-2. Anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Husholdninger og erhvervsvirksomheder i kommunen betaler gebyrer for ordningerne for henholdsvis husholdningsaffald, erhvervsbenyttelse af husholdningsindsamlingen samt erhvervsbenyttelse af MiljøCenter Greve. Der er udarbejdet et budget for 2025 med tilhørende gebyrer for håndtering af husholdnings- og erhvervsaffald. Bestyrelsen i Greve Renovation A/S har behandlet gebyrer og budget den 4. juni 2024 og indstiller det til Byrådets godkendelse. Administrationen indstiller på den baggrund, at gebyrer og budget godkendes. Indstilling Administrationen indstiller, at de vedlagte gebyrblade (jf. bilag 1 og 2) for 2025 for husholdninger og erhverv godkendes. at budget 2025 (jf. bilag 3) for Greve Renovation A/S godkendes. Sagsbeskrivelse Det er Greve Renovation A/S i KLAR Forsyning A/S, der varetager driften af affaldsordningerne i Greve Kommune. Husholdninger og erhvervsvirksomheder i kommunen betaler gebyrer for de benyttede affaldsordninger. Gebyrerne dækker samtlige ordninger for indsamling af affald fra borgere, f.eks. mad- og restaffald, genanvendelige affaldstyper, storskrald og MiljøCenter Greve, samt for erhvervs vedkommende for benyttelse af husholdningsindsamlingen og MiljøCenter Greve. Gebyrbladene og budgettet for ordningerne for 2025 er behandlet af bestyrelsen i Greve Renovation A/S på deres møde den 4. juni 2024, og det indstilles af bestyrelsen til godkendelse i Greve Byråd inkl. bilag 1 til 7, der belyser gebyrer, budget mv. Det samlede, årlige gebyr for et enfamiliehus stiger med 222 kr. inklusive moms fra 2024 til 2025, hvilket svarer til en stigning på 5 % i forhold til gebyrerne i 2024. Gebyrerne for boliger med fællesløsninger kan have en anden udvikling end for enfamilieshusene, da gebyrerne afhænger af de faktiske, fælles affaldsløsninger. Gebyret for dagrenovationsordningen stiger isoleret set 3 %, hvilket skyldes, at behandlingen af restaffald er blevet dyrere. Gebyret for genanvendeligt affald er på niveau med 2024. Gebyret for storskraldsordningen stiger isoleret set med 3 % i forhold til 2024, hvilket skyldes almindelig prisfremskrivning samt en mindre stigning i udgifterne til behandling. Gebyret for MiljøCenter Greve stiger isoleret set 9 % som konsekvens af beslutningen om direkte genbrug på Byrådsmødet den 4. september 2023 (pkt. 21), hvilket ved en fejl ikke blev indregnet i gebyret i 2024. Byrådet anbefalede ved behandlingen den 4. september 2023 (pkt. 21), at KLAR Forsyning A/S/Greve Renovation A/S fremadrettet arbejder med at holde gebyrerne i ro ved at arbejde med at effektivisere opgaverne. På den baggrund er der i budget 2025 budgetteret med ét årsværk i forhold til to anvendte årsværk i 2024 på opgaven med direkte genbrug på MiljøCenter Greve Der blev i 2023 gennemført en ny lovpligtig brugerundersøgelse på MiljøCenter Greve, som ligger til grund for udregningen af gebyrerne for erhvervsvirksomheders benyttelse af genbrugspladsen. Denne fordeling medfører, at gebyret for håndværkere og anlægsgartnere på årsabonnement falder 2.560 kr. årligt ekskl. moms, årsabonnementet for øvrige virksomheder falder med 316 kr. pr. år ekskl. moms, mens klippekort falder 8,40 kr. pr. klip ekskl. moms. Der er tale om et fald på hhv. 24 %, 10 % og 6 %. Faldet i gebyrerne skyldes en større tilslutning til ordningen. Administrationsgebyret stiger isoleret set med 74 kr. pr. husstand. Stigningen skyldes primært, at der i 2025 er afsat budget til gennemførelse af udbud af indsamlingsordningerne og driften af MiljøCenter Greve. De nye aftaler skal træde i kraft i 2027. Derudover er området tilført yderligere ledelsesressourcer, og der er afsat budget til ekstra omkostninger i forbindelse med hjemtagning af opkrævningsopgaven og tab på debitorer. I gebyrbladet for erhverv er der tilføjet gebyrer for rest/madaffald for kommunale institutioner, da de skal sidestilles som erhverv. Ved udgangen af 2025 forventes der en samlet underdækning på 11,2 mio. kr. primært på grund af indkøb af nye affaldsbeholdere i 2020. Underdækningen forventes udlignet ved udgang af 2031. Der er i 2025 budgetteret med 620 t.kr. til løbende investeringer i nye affaldsbeholdere og containere til nybyggeri og til udskiftning af eksisterende, der går i stykker. Herudover er budgetteret 700 t.kr. til investeringer på MiljøCenter Greve. Der er til orientering udarbejdet et langtidsbudget (jf. bilag 6). Det forventes, at der kommer ny lovgivning angående producentansvar for emballager, som skal træde i kraft 1. juli 2025, hvorved en stor andel af udgiften til indsamlingen af papir, pap, plast, mad- og drikkevareemballager samt metalemballager skal dækkes af producentansvaret. Da lovgivningen endnu ikke er kendt og kan blive forsinket, vil dette tidligst blive indregnet i budgettet for 2026. Der er lovkrav om, at forbrændingsegnet affald skal have været i udbud senest 1. juli 2025. Dette kan ændre på omkostningerne til behandling af forbrændingsegnet affald. Evt. afvigelser indregnes i budgettet for 2026. Lovgrundlag Bekendtgørelse om affald; Bekendtgørelse om affaldsregulativer, -gebyrer og -aktører m.v. samt Miljøbeskyttelsesloven. Økonomiske konsekvenser Opgaven varetages af kommunens forsyningsselskab Greve Renovation A/S, der drives af KLAR Forsyning A/S. Økonomien i de forskellige affaldsordninger skal hvile-i-sig-selv, og påvirker ikke Greve Kommunes økonomi. Der ses dog en stigning på rest- og madaffald for de kommunale institutioner på mellem 11 og 13 %. Den økonomiske betydning for Greve Kommune afhænger af, hvor mange institutioner der benytter sig af ordningerne, hvilken størrelse beholder (og tømningsfrekvens) de benytter samt den allerede indregnede pris- og lønfremskrivningen for året. Da der i øjeblikket indføres øget sortering på kommunens institutioner, kan den økonomiske konsekvens ikke anslås på nuværende tidspunkt. Den økonomiske konsekvens vil blive taget med i budgetopfølgningerne for 2025 og som en teknisk rettelse for budget 2026-29, når den er kendt. Kommunikation Gebyrerne bliver offentliggjort på www.greve.dk . Tidsplan De nye gebyrer træder i kraft pr. 1. januar 2025", "source_path": "data/greve/raw_dagsordener/Klima-, Teknik- og Miljøudvalget_2024-08-15T08:00:00+02:00_40d18540-4434-40d2-92f5-16829667dd56.json"}
{"document_id": "40d18540-4434-40d2-92f5-16829667dd56", "committee": "Klima-, Teknik- og Miljøudvalget", "meeting_date": "2024-08-15T08:00:00+02:00", "section_type": "html_fragment", "section_title": "Udbud af forbrændingsegnet affald - valg af selskab til opgaven", "case_number": "24-005260", "agenda_index": 3, "text": "Beslutning Anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Alle affaldsenergianlæg skal være aktieselskabsgjort senest den 1. januar 2025. Med vedtagelse af loven følger også, at forbrænding af affald skal konkurrenceudsættes. Kommunerne skal udbyde opgaven om behandling af forbrændingsegnet affald, så kommunerne senest fra den 1. juli 2025 har indgået kontrakt om behandlingen. Det skal besluttes om enten KLAR Forsyning A/S eller ARGO I/S skal stå for udbuddet. Indstilling Administrationen indstiller, at KLAR Forsyning A/S vælges til at stå for Greve Kommunes udbud af forbrændingsegnet affald i 2025. Sagsbeskrivelse Kommunens forbrændingsegnede affald er hidtil blevet afleveret til forbrænding på ARGO I/S' affaldsenergianlæg i Roskilde. Den 3. juni 2023 vedtog Folketinget ny lovgivning, der stiller krav om, at affaldsenergianlæg skal være aktieselskabsgjort senest den 1. januar 2025. Med vedtagelse af loven følger også, at forbrænding af affald skal konkurrenceudsættes. Det følger af loven, at kommuner skal udbyde opgaver om behandling af forbrændingsegnet affald, der ikke er farligt affald, og som er omfattet af en kommunal indsamlingsordning, så kommunerne senest fra den 1. juli 2025 har indgået kontrakt om behandlingen. Opgaven med at stå for udbudsprocessen kan varetages af KLAR Forsyning A/S eller ARGO I/S. Det skal besluttes, hvilket af de to selskaber der skal stå for udbuddet. Kommunen kan også selv stå for udbuddet, men administrationen anbefaler, at et af de to affaldsselskaber vælges til opgaven, da de har den faglige ekspertise inden for området, og kommunen vil skulle indkøbe ekstern rådgivning. KLAR Forsyning A/S - argumenter KLAR Forsyning A/S vil kunne løse opgaven med udbud af det forbrændingsegnede affald for Greve Kommune, da KLAR Forsyning A/S både har praktisk erfaring med gennemførelse af udbud på behandling af affald og erfaring fra drift af indsamlingsordninger. Ved et udbud hos KLAR Forsyning A/S vil opgaven være en naturlig forlængelse af de opgaver, som KLAR Forsyning A/S allerede løser for Greve Kommune. KLAR Forsyning A/S foretager allerede i dag udbuddet af behandling af alle fraktioner fra genbrugspladsen MiljøCenter Greve, udbud af husstandsindsamling af affald, samt driften af MiljøCenter Greve. KLAR Forsyning A/S kan desuden foretage den nødvendige koordinering af udbuddet af det forbrændingsegnede affald med de udbud, KLAR Forsyning A/S gennemfører for husstandsindsamling af affald. KLAR Forsyning A/S er ved at forberede nye udbud af hustandsindsamling af affald i Greve Kommune. Udbuddene forventes gennemført i maj 2025. Der skal foretages en koordinering mellem disse udbud og udbuddet af det forbrændingsegnede affald pga. gensidige afhængigheder. Kommunernes valg af serviceniveau for husstandsindsamlingerne og valg af drivmiddel til skraldebilerne skal samtænkes med placeringen af det vindende forbrændingsanlæg. Anvendes f.eks. eldrevne skraldebiler skal deres rækkevidde inddrages i beslutningen, og der kan evt. være behov for omlastning af affaldet, hvilket er omkostninger, som skal tillægges forbrændingsomkostningen. KLAR Forsyning A/S har vedlagt et notat med deres argumenter (jf. bilag 1). ARGO I/S - argumenter Forbrænding af kommunernes forbrændingsegnede affald har hidtil været en grundydelse hos ARGO I/S, men bliver med aktieselskabsgørelsen og tillægget til vedtægterne en tilvalgsydelse. I punkt 3.5 i tillæg til vedtægter for ARGO I/S fastlægges, at ARGO I/S kan varetage udbud af behandlingen af det forbrændingsegnede affald. Opgaven skal i givet fald kompetenceoverdrages fra kommunerne til ARGO I/S. ARGO I/S' bestyrelse har den 28. maj 2024 godkendt kompetenceoverdragelsesaftale, der gør det muligt for ARGO I/S at foretage udbuddet for kommunerne. ARGO I/S har lang erfaring med at udbyde affaldsfraktioner til behandling, både når det drejer sig om grundydelserne og de ydelser, der er kompetenceoverdraget fra kommunerne. ARGO I/S afsætter således alle fraktioner fra de genbrugspladser ARGO I/S driver, madaffald for alle kommuner og tekstilaffald for syv kommuner. Der er fra statslig side stor opmærksomhed på, at der skal være størst mulig konkurrence om det forbrændingsegnede affald. Forsyningstilsynet har udarbejdet en vejledning: ”Vejledning om brug af de konkurrencefremmende tiltag i udbudsprocessen”, og en del af vejledningen indeholder princippet ”følg eller forklar”. Det vil sige, at hvis udbuddet afviger fra vejledningen, skal det forklares og indberettes. Vejledningen er detaljeret og omhandler fire faser: Forberedelse af udbudsprocessen. I denne fase er der fokus på at identificere, forebygge og afhjælpe interessekonflikter. Markedsdialog. Det anbefales i vejledningen, at der både afholdes markedsscreening og markedsdialog med det formål at afdække, hvorledes udbuddet kan udformes, så der bliver størst mulig konkurrence. Udarbejdelse af udbudsmateriale. Ifølge vejledningen skal udbuddet deles op i delkontrakter på maksimalt 20.000 t/år og en varighed på højst fire år. Der er desuden udarbejdet en positivliste over krav, som kan stilles i udbuddet. Evalueringen af tilbud. Ved evalueringen er transporten afgørende, og vejledningen indeholder anbefalinger til en omkostningsægte prissætning. ARGO I/S har tilkendegivet, at det ved udarbejdelsen af udbuddet vil blive sikret, at vejledningen bliver overholdt i alle forhold. Der er særligt fokus på at forhindre interessekonflikter i forbindelse med udbuddet. ARGO I/S vil derfor sikre en fuldstændig organisatorisk adskillelse af udbuddet af kommunernes forbrændingsegnede affald og ARGO I/S' øvrige organisation. Denne organisatoriske adskillelse er nødvendig for at sikre, at ARGO I/S' affaldsforbrændingsanlæg kan byde på forbrænding af affaldet fra kommunerne. Kontraktudkast fra ARGO I/S er vedlagt (jf. bilag 2). Anbefalingen Administrationen anbefaler, at KLAR Forsyning A/S står for udbudsopgaven, da KLAR Forsyning A/S i forvejen har drift og administration af en række affaldsopgaver i Greve Kommune. Greve Kommune har desuden en samarbejdsaftale med Greve Forsyning (KLAR Forsyning A/S), hvor det er skrevet ind, at Greve Forsyning er ansvarlig for udbud (jf. bilag 3). Lovgrundlag Lov nr. 745 af 13-06-2023. Lov om ændring af lov om miljøbeskyttelse, lov om varmeforsyning, lov om elforsyning og selskabsskatteloven – Ny organisering af affaldsforbrændingssektoren og konkurrenceudsættelse af forbrændingsegnet affald. Vejledning nr. 9295 af 15/05/2024. Vejledning om brug af konkurrencefremmende tiltag ved udbud af affaldsforbrænding. Økonomiske konsekvenser De økonomiske udgifter til et udbud af det forbrændingsegnede affald kan gebyrfinansieres, og der vil derfor ikke være en udgift for Greve Kommune. Kommunikation Der vil være kommunikation imellem Greve Kommune og det selskab, der skal stå for udbuddet i forhold til ønsker og krav til udbuddet i 3. kvartal 2024 og frem. Tidsplan August/September 2024: Politisk beslutning i Greve Kommune om, hvem der udarbejder udbuddet af det forbrændingsegnede affald. 3. kvartal 2024: Evt. markedsdialog med relevante forbrændingsanlæg og andre markedsaktører, samt dialog med kommunen omkring ønsker og krav til udbud. 4. kvartal 2024: Forberedelse af udbud. 1. og 2. kvartal 2025: EU-udbud og indgåelse af kontrakt. 1. juli 2025: Forbrændingsegnet affald skal være udbudt.", "source_path": "data/greve/raw_dagsordener/Klima-, Teknik- og Miljøudvalget_2024-08-15T08:00:00+02:00_40d18540-4434-40d2-92f5-16829667dd56.json"}
{"document_id": "40d18540-4434-40d2-92f5-16829667dd56", "committee": "Klima-, Teknik- og Miljøudvalget", "meeting_date": "2024-08-15T08:00:00+02:00", "section_type": "html_fragment", "section_title": "Genopretningspuljen - midler til daginstitutionskapacitet og Greve Svømmehal", "case_number": "23-013546", "agenda_index": 4, "text": "Beslutning 1. Anbefales. 2. Udvalget undlader, idet det frem mod Økonomiudvalgets behandling skal belyses, hvad det vil betyde for tidsplan, udbud og økonomi, hvis projektet i stedet tilpasses til budgettet på 2,1 mio. kr. 3. Anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet Resume Byrådet godkendte den 3. oktober 2022, at der blev afsat 1 mio. kr. til håndtering af kapacitetsudfordringer på dagtilbudsområdet ved forskellige tiltag, og den 30. januar 2023 at der blev afsat yderligere 1 mio. kr. til at etablere daginstitutionspladser på Damagerskolen . Der skal tages stilling til ændret anvendelse af midlerne, da der ikke længere er behov for at udvide daginstitutionskapaciteten på Damagerskolen . Det anbefales derfor at bruge midler på at øge kapaciteten på daginstitutionen Dammen og at give en bevilling til den nye indgang til Greve Svømmehal. Indstilling Administrationen indstiller, at anlægsbevilling på 1,0 mio. kr. afsat i 2024 til at udvide daginstitutionskapacitet på Damagerskolen annulleres og tilbageføres til ”Pulje til genopretning o.l.” der afsættes et rådighedsbeløb og gives en anlægsbevilling på 0,8 mio. kr. i 2024 til \"Indgangsparti på Greve Svømmehal\" finansieret af ”Pulje til genopretning o.l.” der afsættes et rådighedsbeløb og gives en anlægsbevilling på 0,159 mio. kr. i 2024 til etablering af grupperum på daginstitutionen Dammen finansieret af ”Håndtering af kapacitet Dagtilbud 2022” . Sagsbeskrivelse Som beskrevet i sagen om prognose for dagtilbuds-, sfo og klubområdet, som blev behandlet på Skole-, Børne- og Ungeudvalget den 4. juni 2024 (pkt. 6), er der mindre pres på daginstitutionskapaciteten. Den nye befolkningsprognose nedjusterer de forventede fødselstal med 10-20 børn per årgang for årgangene 2024-2027 sammenlignet med den tidligere befolkningsprognose. Det betyder et forventet mindre pres på kapaciteten. Der er derfor ikke behov at foretage yderligere tiltag for at udvide daginstitutionskapaciteten frem mod, at der er nye pladser klar i 2026 på den nye daginstitution ved Greve Borgerhus og med udvidelsen af Lunas Ark. Byrådet godkendte den 30. januar 2023 (pkt. 19), at der blev afsat 1 mio. kr. til etablering af daginstitutionspladser på Damagerskolen , som ikke blev iværksat i 2023. Dette skyldes, at der ikke var behov for pladserne på grund af de øvrige tiltag, der blev gjort på daginstitutionerne. Administrationen har afventet den nye prognose for 2024 for at vurdere, om der ville komme behov for flere pladser i 2024-25. Med den nye prognose er det administrationens anbefaling, at der ikke etableres daginstitutionspladser på Damagerskolen , hvorfor midlerne kan tilbageføres til Genopretningspuljen, hvor midlerne oprindeligt blev finansieret fra. Midlerne overføres til Pulje til genopretning o.l , som forventes udmøntet i januar 2025. Byrådet godkendte den 3. oktober 2022 (pkt. 18), at der blev afsat en pulje på 1 mio. kr. til forskellige tiltag på daginstitutionerne til at udvide kapaciteten, herunder midlertidig omlægning af børnehavepladser til vuggestuepladser, oprettelse af vuggestueenhed på Dagplejehuset og udvidelse af Lundebo . Byrådet besluttede den 30. januar 2023 (pkt. 19) at udvide puljen med 0,2 mio. kr. til ekstraudgifter på Lundebo . Der er et mindreforbrug på puljen på 0,159 mio. kr. Administrationen anbefaler, at midlerne anvendes til udvidelse af et grupperum på daginstitutionen Dammen, som vil medføre, at der kan være yderligere ni børn i institutionen. Midlerne anvendes til håndværkerudgifter i forbindelse med udvidelse af rummet, tilretning af ventilation og lys, flytning og opsætning af garderober, samt brandrådgivning i forbindelse med ombygningen. Dette vil fremtidssikre kapaciteten på institutionen samtidig med, at der på institutionen vil være lidt ekstra kapacitet, hvis der alligevel bliver behov for det med de usikkerheder, der ligger i prognosen. Indgang ved Greve Svømmehal Der er afsat 2,1 mio. kr. til et nyt indgangsparti ved Greve Svømmehal. Projektet er skitseret i bilag 1. Indgangspartiet er nedslidt og kan ikke længere renoveres. Kuglelejerne i bunden af dørene er ødelagt, og indgangspartiet er gennemtæret af rust. En af dørene og rammen den sidder i er i så dårlig stand, at døren kan falde af. Projektet har været i udbud, og det laveste bud ligger 0,9 mio. kr. over budget, og det højeste bud ligger på 1,8 mio. kr. over budget. Administrationen er gået i dialog med den laveste bydende, om der kan ske optimeringer i projektet, der kan reducere omkostningerne. Administrationen vurderer dog ikke, at projektet kan gennemføres i år, hvis ikke der tilføres et ekstra budget til projektet. Det foreslås derfor, at der tilføres de 0,8 mio. kr. til projektet, dog med en forventning om, at det samlede budgetbehov bliver mindre. Alternativt vil der skulle ske en omprojektering af indgangen og et genudbud, så projektet først kan gennemføres i 2025. Der vil være øgede driftsomkostninger på at holde indgangspartiet i drift, indtil det bliver udskiftet. Der kan reduceres i projektet ved at gå tilbage til en opvarmning af indgangspartiet fra 21 grader til 18 grader, som ligeledes er det, som der er udstedt i byggetilladelse. Herved kan der fjernes krav til øget isolering, der kan ændres fra 3-lags glas til 2-lags glas samt fjernes gulvvarme, og opvarmning kan ske med varmetæppe. Administrationen vil ligeledes gå i dialog med entreprenøren og rådgiver for at se, om der er andre løsningsmetoder, som kan være besparende i projektet, uden der kommer krav om en større omprojektering . Lovgrundlag Loven om dagtilbud og bygningsreglementet. Økonomiske konsekvenser Anlægsprojektet ” Dagtilbudskapacitet Damagerskolen ” annulleres og 1,0 mio. kr. tilbageføres til ” Pulje til genopretning o.l. ”. Der gives et tillæg til rådighedsbeløbet på 0,8 mio. kr. og et tilsvarende tillæg til anlægsbevillingen til \"Indgangsparti ved Greve Svømmehal\". Bevilling på 0,8 mio. kr. i 2024 finansieres af ”Pulje til genopretning o.l.”. Den samlede anlægsbevilling til indgangspartiet er herefter 2,9 mio. kr. Der afsættes et rådighedsbeløb og gives en anlægsbevilling på 0,159 mio. kr. i 2024 til etablering af grupperum på daginstitutionen Dammen finansieret af det resterende rådighedsbeløb på projektet ” Håndtering af kapacitet Dagtilbud 2022 ”. Kommunikation Ombygningen af Dammen sker i samarbejde med dagtilbudsledelsen, som kommunikerer til medarbejdere og forældre. Ny indgang på Greve Svømmehal sker i samarbejde med ledelsen af svømmehallen, som kommunikerer ud til brugerne i forbindelse med de gener, det vil skabe for dem. Der vil blive meldt ud til Damagerskolens ledelse og medarbejdere, at planer om midlertidigt dagtilbud i skolens lokaler ikke bliver relevant. Tidsplan Arbejdet på Dammen og Greve Svømmehal udføres i efteråret 2024.", "source_path": "data/greve/raw_dagsordener/Klima-, Teknik- og Miljøudvalget_2024-08-15T08:00:00+02:00_40d18540-4434-40d2-92f5-16829667dd56.json"}
{"document_id": "40d18540-4434-40d2-92f5-16829667dd56", "committee": "Klima-, Teknik- og Miljøudvalget", "meeting_date": "2024-08-15T08:00:00+02:00", "section_type": "html_fragment", "section_title": "Tune Skole – proces for renovering og udbygning i etaper", "case_number": "22-012933", "agenda_index": 5, "text": "Beslutning 1.-2. Anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Der fremlægges hermed opfølgning på Byrådets beslutning om at samle Tune Skole på én matrikel fra skoleåret 2024/25. Byrådet skal tage den videre proces for renovering og udbygning af Tune Skole, som indgår som bruttoanlægsforslag til budget 2025-28 til efterretning. Indstilling Administrationen indstiller, at det tages til efterretning, at følgende plan for gennemførsel af samling af Tune Skole indarbejdes i bruttoanlægsforslag for 10-årsplanen for bygningsoptimering af skoler og dagtilbud: at der i perioden 2026-27 igangsættes en første deletape med et budget på ca. 30-40 mio. kr. med hovedfokus på renovering af det område, der fremover skal anvendes til Tunegrupperne og klubben. at der i perioden 2028-30 afsættes midler til en anden deletape, der omfatter ombygning og udvidelse af Tune Skole til indskolingen, som fra skoleåret 2024/25 er placeret i midlertidige bygninger. Den estimerede udgift til dette projekt er ca. 70-90 mio. kr. Sagsbeskrivelse Fra skoleåret 2024/25 flytter Tune Skoles indskoling og SFO til midlertidige bygninger på Højen, hvor de skal være, indtil Tune Skole er færdigrenoveret og udbygget. Projektet strækker sig over en længere periode og vil berøre både elever og personale. Det anbefales derfor at opdele projektet i to etaper for at mindske generne for de involverede. Bygningsfløjen Palæet og de ældre, murede sidefløje til hovedfløjen nedslidte og vedligeholdelsesmæssigt i ringe stand. En renovering af lofter, belysning, lydabsorbering og ventilation vurderes ikke at kunne afvente, at skolen udvides med den permanente tilbygning. Byrådet har den 17. april 2024 (pkt. 17) godkendt, at der udarbejdes et bruttoanlægsforslag til budget 2025-28 om restfinansiering af samling af Tune Skole som en del af 10-årsplanen for bygningsoptimering af skoler og dagtilbud. Administrationen anbefaler, at det videre arbejde med renovering og udbygning opdeles i to etaper, og at dette indarbejdes i bruttoanlægsforslaget. Etaperne beskrives nærmere nedenfor. Etape 1 (2026-27): Renovering af området, der skal bruges til Tunegrupperne og klubben (Palæet og dele af Trekløveren samt de ældre, murede sidefløje). Renovering af Trekløveren var oprindeligt indeholdt i projektet for renovering af hovedfløjen og Firkløveren, der blev færdigt i 2022, men blev taget ud af renoveringsprojektet, da arbejdet skulle afvente en beslutning om en eventuel samling af Tune Skole. Af samme årsag blev de 13,41 mio. kr. der blev afsat til renoveringen med budget 2023-27 taget ud som selvstændigt projekt i investeringsoversigten, og beløbet er indtænkt i 10-årsplanen for renovering af skoler og dagtilbud, som en del af de midler, der blev afsat til 10-årsplanen. Den forventede renovering omfatter opgradering af de nuværende faciliteter (jf. bilag 1) herunder forbedring af indeklimaet, opdatering af klasseværelser og renovering af fællesarealer, så de opfylder moderne standarder for læringsmiljøer. Der vil blive lagt vægt på energieffektivisering for at reducere skolens samlede energiforbrug. Budget: ca. 30-40 mio. kr. Der er afsat 22,2 mio. kr. i budget til samlingen af Tune Skole, så der udestår en finansiering på 8,8-18,8 mio. kr. som der er udarbejdet bruttoanlægsforslag på til budget 2025-28. Etape 2 (2028-31): Ombygning og udvidelse af Tune Skole til indskolingen og SFO samt renovering af den resterende del af Trekløveren til samme formål. Dette afventer yderligere finansiering, som foreslås finansieret i budget 2028-31 . I denne fase vil der være en væsentlig udvidelse af skolens kapacitet inklusiv opførelse af nye bygninger til indskolingen og SFO. Disse nye bygninger vil blive designet med fokus på fleksibilitet og bæredygtighed og vil inkludere moderne undervisningsfaciliteter, legepladser og grønne områder for at støtte en helhedsorienteret læringsoplevelse. Der vil også blive foretaget en omfattende renovering af eksisterende strukturer for at sikre, at de nye og gamle dele af skolen integreres. Budget: 70-90 mio. kr. Hele beløbet er ikke finansieret antaget at det afsatte budget på 22,2 mio. kr. til samling af Tune Skole tilgår etape 1. Der er udarbejdet et bruttoanlægsforslag på finansieringen til budget 2025-28, men finansiering vil først kunne afsættes i budget 2028-31. Byggeudvalget, der er tilknyttet projektet Samling af Tune Skole, er enige i, at det er vigtigt at sikre gode undervisnings- og arbejdsforhold, mens renovering og udbygning af skolen pågår . Byggeudvalget anbefaler derfor, at projektet opdeles i etaper, og at ledelse, personale og forældre inddrages i hele forløbet. Følgegruppen, der er tilknyttet projektet samling af Tune Skole, er blevet orienteret om administrationens og byggeudvalgets anbefalinger. Byggeudvalget og følgegruppen vil fortsætte arbejdet med at give input og feedback til både etape 1 og etape 2. Ved igangsættelse af etape 1 vil der til byggeudvalg blive tilknyttet lærere, pædagoger, elever, skoleledelse og klubledelse m.fl., der skal anvende disse specifikke bygninger og lokaler. I dag er der i byggeudvalget udover repræsentanter for skolebestyrelsen, repræsenteret ledere, lærere og pædagoger for indskolingen, da det har været den primære opgave at indrette de midlertidige pavilloner til dem. Når etape 2 med den permanente udvidelse af Tune Skole igangsættes, vil arbejdet med byggeudvalget fortsætte med deltagelse af interessenter, herunder lærere, pædagoger, elever, forældre m.fl. Dette vil være en forlængelse af det arbejde og de beslutninger, der er truffet i forbindelse med etableringen af de midlertidige bygninger, der skal stå klar til skoleåret 2024/2025. Lovgrundlag Bygningsreglement og udbudsloven Økonomiske konsekvenser I bruttoanlægsforslag til budget 2025-28 foreslår administrationen, at der afsættes 100 mio. kr. yderligere til renovering og udbygning af Tune Skole. Der blev i budget 2024-2027 afsat 32 mio. kr. til samlingen ud af en samlet estimeret udgift på 120 mio. kr. Af de 32 mio. kr. har Byrådet den 13. marts 2024 (pkt. 16), 17. april 2024 (pkt. 21) og 26. juni 2024 (pkt. 17) truffet beslutning om at anvende 16,85 mio. kr. til udgifter til henholdsvis midlertidige bygninger, trafikale forhold og legeplads, som ikke oprindeligt var indtænkt i økonomien. Se i øvrigt tabel 1 nedenfor. Tabel 1. Frigivede anlægsbevillinger til samling af Tune Skole Beløb i t. kr. 2024 2025 2026 2027 I alt Afsat budget Budgetaftale 2023-27 (midlertidige bygninger) 7.050 7.050 Budgetaftale 2024-27 (samlet ud- og ombygning inklusiv trafikale forhold) 1.000 1.000 10.000 20.000 32.000 Afsat budget i alt 8.050 1.000 10.000 20.000 39.050 Frigivet anlægsbevillinger Midlertidige bygninger (Byrådet den 13.marts 2024 (pkt. 16)) 12.000 12.000 Trafikale forhold (Byrådet den 17. april 2024 (pkt. 21)) 2.000 2.100 4.100 Legeplads og inventar (Byrådet den 26.juni 2024 (pkt. 17)) 750 750 Anlægsbevilling i alt 14.750 2.100 0 0 16.850 Resterende budget -6.700 -1.100 10.000 20.000 22.200 Det vurderes derfor, at der skal afsættes 100 mio. kr. udover de afsatte 22,2 mio. kr. i budgettet jf. nedenstående tabel 2. Tabel 2. Manglende budget til samling af Tune Skole Beløb i t. kr. 2025 2026 2027 2028 Øvrige budgetår I alt Estimerede udgifter til samling af Tune Skole 1.000 10.000 20.000 31.200 60.000 122.200 Resterende budget jf. sum i tabel 1 (beløb i 2025-28 er reperiodiseret så de passer med budgetbehov) -1.000 -21.200 -22.200 Budgetbehov i bruttoanlægsforslag 10.000 20.000 10.000 60.000 100.000 Dette er eksklusive udgifter til trafikale forhold, som der er udarbejdet separat bruttoanlægsforslag omkring som besluttet af Byrådet den 17. april 2024 (pkt. 21). Tidsplanerne er afhængige af, hvornår og hvor mange midler der afsættes. Kommunikation Beslutningen vil blive kommunikeret til skolebestyrelse, medarbejdere, forældre samt følgegruppen for samling af Tune Skole. Tidsplan Tune Skole, Højen, - renovering/udbygning af (2024-2030) 2024 Indskolingen på Tune Skole flytter til midlertidige bygninger til skolestart. 2026 og 2027 Første etape: Renovering af området ved Palæet, del af Trekløveren og de murede sidefløje på Tune Skole. 2028-2031 Anden etape: Ombygning og udvidelse af Tune Skole Højen inkl. renovering af den resterende del af Trekløveren til indskoling og SFO. Administrationen vender tilbage med sag om første etape, når det er truffet politisk aftale om budget 2025-28.", "source_path": "data/greve/raw_dagsordener/Klima-, Teknik- og Miljøudvalget_2024-08-15T08:00:00+02:00_40d18540-4434-40d2-92f5-16829667dd56.json"}
{"document_id": "40d18540-4434-40d2-92f5-16829667dd56", "committee": "Klima-, Teknik- og Miljøudvalget", "meeting_date": "2024-08-15T08:00:00+02:00", "section_type": "html_fragment", "section_title": "Stibro i Mosede Mose, renovering - tillæg til anlægsbevilling", "case_number": "24-002379", "agenda_index": 6, "text": "Beslutning 1. Anbefales med bemærkning om, at administrationen skal sikre, at de alternative ruter i området er farbare. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Broen i Mosede Mose mellem Svanestien og Nældebjergstien skal renoveres, da standen er meget kritisk. I forbindelse med forberedelserne til renoveringen har det vist sig, at ramperne til broen skal tilpasses, da broen skal hæves til et højere niveau over vandspejlet i mosen. Byrådet skal træffe beslutning om at tilføre yderligere midler til projektet, så broen kan udskiftes og fremtidssikres ift. oversvømmelser og vandets negative påvirkning af bygværket. Indstilling Administrationen indstiller, at der afsættes et tillæg til rådighedsbeløbet og gives en anlægsbevilling på 1,303 mio. kr. i 2024 til broen i Mosede Mose, finansieret af 0,553 mio. kr. fra puljen ”Vej og landskab - nye anlæg til fordeling” i 2024 og 0,750 mio. kr. fra \"Vej- og landskab - nye anlæg til fordeling\" i 2025, hvorved 0,750 mio. kr. fremrykkes fra 2025 til 2024. Sagsbeskrivelse Klima-, Teknik- og Miljøudvalget godkendte på udvalgsmødet den 15. januar 2024 (pkt. 4) fordeling af vej- og landskabspuljen for 2024. I den forbindelse blev der afsat 1 mio. til renovering af broer. Administrationen har valgt broen i Mosede Mose (bilag 1) til renovering på grund af broens kritiske tilstand. Broen er meget central for stiforbindelsen i Mosede. Desuden er Svanestien og Nældebjergstien central i tilknytning til Mosedeskolen og er forbindelsen mellem nordlige og sydlige boligområder i Mosede. Mosen er et velbesøgt, rekreativt område, og stiforbindelsen benyttes året rundt af mange borgere. Broens tilstand er tiltagende blevet dårligere gennem de seneste år. I efterårs- og vinterperioderne er broen jævnligt oversvømmet, og det våde miljø medvirker til hurtigere nedbrydning. Vandspejlet i mosen er generelt blevet højere de seneste år. Der har været flere falduheld på grund af broens tiltagende ringere tilstand. Efter denne vinter er brodækket i så ringe stand, at passage nu kun er tilladt for fodgængere og cyklister. Det betyder, at der er opsat forbudstavler med undertavler, der forbyder al motorkørsel over broen, og at færdsel skal foregå med forsigtighed. Normalt må knallerter også passere broen. I vinterperioden bliver broen også krydset af en traktor i forbindelse med vintervedligeholdelse. På grund af de indberettede uheld og borgernes praj om broens tilstand, blev der i februar måned 2024 foretaget et særeftersyn af broen. Eftersynet viste, at broen skal udskiftes, da renovering ikke er mulig på grund af træværkets tilstand. Særeftersynet viste også, at broen ved udskiftning, skal hæves for at sikre den mod længerevarende oversvømmelser og vandets negative påvirkning af bygværket. I forbindelse med udbud af renoveringsarbejdet viser det laveste tilbud, at den nødvendige tilpasning af ramper til den nye brohøjde over vandspejlet sammen med den nye bro kommer til at koste ca. kr. 2,3 mio. kr. (inkl. rådgiver og 10% til uforudsete udgifter). Beløbet overskrider dermed den ramme på 1 mio. kr., som er afsat med 1,3 mio. kr. Projektet er blevet væsentligt dyrere, da det efter boreprøver har vist sig nødvendigt at fundere broen langt bedre end tidligere i moseområdet. Administrationen anbefaler derfor, at der gives en yderligere anlægsbevilling på ca. 1,3 mio. kr. til renovering af broen, og at bevillingen finansieres dels af tidligere tilbageførte midler til Vej- og landskabspuljen i 2024 på 0,533 mio. kr. (overskydende midler tilbageføres, når de kommer fra en samlet pulje), dels ved at fremrykke 0,75 mio. kr. fra Vej- og landskabspuljen i 2025 til 2024. Hvis renoveringen udskydes, vil det være nødvendigt at spærre broen af. For at mindske udgifter i projektet kan broen renoveres uden, at man hæver den og etablerer ramper. Herved vil den samlede renovering komme til at koste ca. 1,8 mio. kr. Ulemperne ved denne løsning er, at der er stor risiko for sætninger i forbindelse med den planlagte nye belægning op til den nye bro. De ringe jordforhold udgør en væsentlig udfordring, der kan medføre uønskede konsekvenser for projektets holdbarhed og stabilitet, da man ikke har noget til at holde på jorden/stien ved skråninger. Desuden er der en betydelig risiko for, at de bærende konstruktioner vil stå under vandet i løbet af vinteren, hvilket øger risikoen for råd og forringer broens levetid. Lovgrundlag Vejloven. Økonomiske konsekvenser Der er behov for at øge bevillingen til renovering af broen mellem Svanestien og Nældebjergstien med ca. 1,3 mio. kr., dette af hensyn til brokonstruktionen og for at få en klimasikker og holdbar stiforbindelse i lokalområdet. Byrådet bevilgede den 29. januar 2024 (pkt. 16) 1 mio. til renovering af broer i 2024, finansieret af \" Vej og landskab - nye anlæg til fordeling \" (projektnr. 38). Bevillingen er afsat til projektet \" Broer 2024 \" (projektnr. 569). I 2023 blev der tilbageført et uudnyttet anlægsbeløb fra projekt \" Renovering af broen over Karlstrup Møllebæk \" på i alt 0,553 mio. kr. til puljen \" Vej og landskab - nye anlæg til fordeling \", og beløbet blev sidenhen overført til 2024 via overførselssagen behandlet af Byrådet den 13. marts 2024 (pkt. 11). Budgettet anbefales hermed udmøntet til \" Broer 2024 \". Med indstillingen fremrykkes desuden 0,75 mio. kr. fra ” Vej og landskab - nye anlæg til fordeling” i 2025 til 2024, som også frigives til \" Broer 2024 \". Dette betyder en nedskrivning af puljen ” Vej- og Landskab – nye anlæg til fordeling” i 2025 til 12,2 mio. kr. Det samlede budget til \" Broer 202 4\" vil herefter være på 2,303 mio. kr. Kommunikation Det bliver offentliggjort på sociale medier og lokalpresse, når stien og broen helt afspærres i arbejdsperioden. Tidsplan De indledende forberedelser er igangsat. Primo september 2024: Arbejdet skal senest være påbegyndt. Primo september - Ultimo oktober 2024: Broen og stien afspærres i fire uger i arbejdsperioden. Ultimo oktober 2024: Arbejdet forventes afsluttet.", "source_path": "data/greve/raw_dagsordener/Klima-, Teknik- og Miljøudvalget_2024-08-15T08:00:00+02:00_40d18540-4434-40d2-92f5-16829667dd56.json"}
{"document_id": "40d18540-4434-40d2-92f5-16829667dd56", "committee": "Klima-, Teknik- og Miljøudvalget", "meeting_date": "2024-08-15T08:00:00+02:00", "section_type": "html_fragment", "section_title": "Vej og Landskab, opgaver - prioritering", "case_number": "24-006010", "agenda_index": 7, "text": "Beslutning Godkendt. Udvalget ønsker fremadrettet at få et overblik over status og tidsplan i oversigten på igangværende sager. Fremstilling Sagsprocedure Klima-, Teknik- og Miljøudvalget. Resume Administrationen har pt. ikke ressourcer til at arbejde med alle politisk bestilte opgaver på vej- og landskabsområdet. Administrationen fremlægger derfor et forslag til prioritering af opgaverne. Klima-, Teknik- og Miljøudvalget kan beslutte en anden prioritering. Indstilling Administrationen indstiller, at udvalget godkender den fremlagte prioritering af de opgaver, der er igangværende, og rækkefølgen for de kommende opgaver. Sagsbeskrivelse På Klima-, Teknik- og Miljøudvalgets møde den 16. november 2023 (pkt. 4) godkendte udvalget administrationens forslag til prioritering af opgaver på vej- og landskabsområdet. Da der ikke er ressourcer til at gennemføre alle de besluttede opgaver, fremlægges hermed et forslag med en liste over de besluttede opgaver til prioritering. Listen er opdelt i \"Igangværende opgaver\" og \"Kommende opgaver\". Administrationen har foreslået en rækkefølge for de opgaver, der er listet under \"Kommende opgaver\". Klima-, Teknik- og Miljøudvalget er forkortet (KTMU). Byrådet er forkortet (BY). Plan- og Tryghedsudvalget er forkortet (PTU). Det tidligere Teknik- og Miljøudvalg er forkortet (TMU). Igangværende opgaver Type Opgave Udvalgsbeslutning Bemærkninger Anlægsopgaver Ny busterminal ved Hundige St. Koordinering af byggearbejder med drift af busterminal. Der udestår beplantning. Opgaven er i udbud, og arbejdet forventes udført i efteråret 2024. Herefter kan hele projektet afleveres. Fortov ved Karlslunde Parkvej KTMU den 20. marts 2023 (pkt. 15) Der udestår montering af gelænder på trappen. Ladestandere i Greve Kommune, jf. strategi KTMU den 17. november 2022 (pkt. 14) Udbud er gennemført. Opsætning af ladestandere sker i 2024. Skolevejsanalyser ( Hedelyskolen ) KTMU den 14. september 2023 (pkt. 4) Trafiktiltag har været i udbud, og arbejdet er igangsat. Tune Skole Højen BY den 17. april 2024 (pkt. 21) NY Trafiktiltag har været i udbud, og arbejdet er igangsat. Tryghed i Greve Nord PTU den 16. januar 2024 (pkt. 12) Dialog med boligselskaberne i Askerød og Gudernes Kvarter og nye tryghedsskabende initiativer fremlagt for PTU den 23. april 2024 (pkt. 4) Genopretning af hegn udsatte steder langs S-togsbanen KTMU den 15. januar 2024 (pkt. 4) NY Skifte og reparere stykker af hegn langs S-togsbanen Asfalt KTMU den 15. januar 2024 (pkt. 4) NY Lapning af vinterens mange huller i vejene samt nyt slidlag på enkelte strækninger Broer KTMU den 15. januar 2024 (pkt. 4) NY Udskiftning af bro ved Svanestien i Mosede Mose Undersøgelse af underjordisk regnvandsbassin ved Mosede Fort KTMU den 15. januar 2024 (pkt. 4) NY Opgaven er igangsat Stormflodsskader på kystsikringsanlæg KTMU den 15. januar 2024 (pkt. 4) NY Stormflodspuljen er søgt, anlæg sendes i udbud Modernisering af vejbelysning KTMU den 25. april 2024 (pkt. 10) Renoveringsplan er godkendt, opgave skal i udbud Cykelsti på Greve Centervej fra Skovbo Alle til Greve Landevej BY den 26. juni 2024 (pkt. 23) Der skal udarbejdes udbud Svelleadgang ved Badehotellet for strandrensning KTMU den 25. april 2024 (pkt. 13) NY Opgaven er igangsat Støjindsats KTMU den 25. april (Pkt. 6) Foranalyse af støjvolde herunder samarbejde med Vejdirektoratet Analyser Power Bio BY den 12. december 2022 (pkt. 36) Gate 21-projekt om mulighederne for at genanvende tang og græsafklip. 3-årigt projekt, fortsætter som planlagt Den sammenhængende rejse KTMU den 15. januar 2024 (pkt. 12) Gate 21-projekt om at sikre mobiliteten mellem og frem til offentlig transport (gennemføres sammen med Erhvervscentret) Kommende opgaver Type Opgave Prioritering Udvalgsbeslutning Bemærkninger Anlægsopgaver A) Afledte anlægsprojekter ifm. salg af Hundige Øst (lyskryds, fodgængerfelt, flyttet vejlukning, vejbelysninger, ledningsomlægninger o.l.) 1 BY den 31. januar 2022 (pkt. 22) Afventer ressourcer. B) Trafiksikkerhedsprojekt i Hundige Bygade 2 BY den 17. april 2024 (pkt. 20) Projektet skal tilpasses og fremlægges for KTMU. Herefter skal det i udbud C) Trafiksikkerhed, hastighed 3 Budgetaftale 2024-27 Der skal fremlægges en sag for en nærmere præcisering af opgaven D) Grøn profil 4 Budgetaftale 2024-27 Der skal fremlægges en sag for en nærmere præcisering af opgave E) Skolevejsanalyser (Krogårdsskolen) 5 KTMU den 14. september 2023 (pkt. 4) Der skal først være dialog med skolen. F) Ny trafiksikkerhedsplan 6 Eksisterende plan \"udløb\" i 2022. Forventes pt. igangsat ultimo 2025 G) Vejadgang for ny daginstitution ved Greve Borgerhus 7 Budget 2024-2027 Igangsættes i slutningen af 2025 H) Omlægning af sti ved plejecenter i Tune 8 BY den 6. marts 2023 (pkt. 23) Afventer byggeri af plejecenter. I) Trafiksikkerhedsprojekt på Strandvejen 9 BY den 20. september 2021 (pkt. 24) Arbejdet med trafiksikkerhed skal tænkes ind i arbejdet med Klimastrandvej, og KTMU skal genbehandle det konkrete projekt J) Bedre cykelforhold, \"missing links\" 10 Klimahandlingsplan og Cykelstiplan Afventer ressourcer. Analyser A) Stadepladser - Ny evaluering 1 TMU den 4. november 2021 (pkt. 5) Var bestilt til slutningen af 2022. B) Klimastrandvej med ét spor i hver retning 2 BY den 2. oktober 2023 (pkt. 14) Afventer arbejdet med stormflodssikring. C) Fremtidens kollektive transport 3 Klimahandlingsplanen Afventer ressourcer D) Fremme af delebilisme og samkørsel 4 Klimahandlingsplanen Afventer ressourcer E) Foranalyse for 2-i-1-vej på Karlslunde Centervej fra Karlslunde Landevej til Tune 5 BY den 26. juni (pkt. 23) NY Afventer ressourcer Myndighedsopgaver A) Pendlerparkering på taget af Karlslundecentret 1 KTMU den 25. april 2024 (pkt. 22) Efterår 2024 B) Strandrensning 2 Budget 2024-27 Facilitering af borgerinddragelse og udmøntning af besparelse Afventer ressourcer. C) Helhedsplan for lastbilparkering 3 TMU den 7. januar 2021 (pkt. 8) Afventer ressourcer D) Løsninger på parkeringsproblemer 4 TMU den 2. december 2021 (pkt. 2) Afventer ressourcer Andre projekter A) Løsning for affaldssortering i det offentlige rum pr. 1. januar 2024 1 Lovpligtig opgave Efterår 2024 B) Styring af ny belysning ved Hundige station 2 Afledt af ny busterminal på Hundige St. Beslutning fremlægges for KTMU i efteråret 2024. C) Helhedsplan for Brødmosen 3 KTMU den 14.februar 2023 (pkt. 8) Afventer ressourcer D) Skiltning ved Greve Badehotel 4 TMU den 27. maj 2021 (pkt. 6) Afventer ressourcer Lovgrundlag Vejloven, privatvejsloven og kommunalfuldmagten. Økonomiske konsekvenser Der er politisk besluttede opgaver, der pt. ikke bliver løst af ressourcemæssige årsager. Prioriteringen kan betyde, at anlægsprojekter udskydes til næste år. Øvrige konsekvenser Det er nødvendigt at foretage tydelig prioritering blandt opgaverne for at sikre, at det er de opgaver, der politisk er højst prioriteret, der løses først. Det skal samtidig sikre sammenhæng mellem ressourcer og opgaver, hvilket er af stor betydning for arbejdsmiljø og trivsel. Vej- og landskabsområdet har desuden en lang række driftsopgaver og kontraktstyring inden for trafik, offentlig transport, veje, vejbelysning, strand og grønne områder, der ikke fremgår af listen. Der er ligeledes en række myndighedsopgaver f.eks. i forbindelse med adgangsforhold til veje og stier i lokalplaner, byggeansøgninger, gravetilladelser, vejforhold o.l. Endelig modtager Vej- og landskabsområdet mange borgerhenvendelser om kommunens veje og grønne områder. Disse opgaver fremgår ikke af denne prioriteringssag.", "source_path": "data/greve/raw_dagsordener/Klima-, Teknik- og Miljøudvalget_2024-08-15T08:00:00+02:00_40d18540-4434-40d2-92f5-16829667dd56.json"}
{"document_id": "40d18540-4434-40d2-92f5-16829667dd56", "committee": "Klima-, Teknik- og Miljøudvalget", "meeting_date": "2024-08-15T08:00:00+02:00", "section_type": "html_fragment", "section_title": "Skovrejsningsudpegning i Kommuneplan 2025 - ændring", "case_number": "24-001255", "agenda_index": 8, "text": "Beslutning 1.-2. Godkendt. Fremstilling Sagsprocedure Plan- og Tryghedsudvalget og Klima-, Teknik- og Miljøudvalget. Resume Greve og Roskilde kommuner har i de eksisterende kommuneplaner udpeget områder, hvor der ønskes at plante skov, og hvor der er indgået aftaler om skovrejsning. Københavns Lufthavne A/S har meddelt, at nogle af stederne er problematiske i forhold til flyvesikkerhed og nødlanding omkring Roskilde lufthavn. Beslutningen har betydning for udpegning af skovrejsning i den kommende kommuneplanrevision. Desuden skal beslutningen sikre, at administrationen får et mandat til at forhandle med Københavns Lufthavne A/S ift. kommunens aftaleområder vedr. skov. Indstilling Administrationen indstiller overfor Klima-, Teknik- og Miljøudvalget: 1 . at administrationen går i dialog med Københavns Lufthavne A/S (Roskilde Lufthavn) vedr. de arealer indenfor Roskilde Lufthavns \"negativudpegning\", hvor der allerede er aftaleområder (men ikke plantet skov) om hvilke naturtyper, der kan etableres på arealerne. 2. at administrationen går i dialog med Københavns Lufthavne A/S (Roskilde Lufthavn) med det formål at beholde Greve Kommunes aftaleområder, hvor der allerede er plantet skov indenfor Roskilde Lufthavns negativudpegning. Dialogen vil i den forbindelse omhandle de vilkår, der skal gælde for at bevare skoven inden for aftaleområderne. Administrationen indstiller overfor Plan- og Tryghedsudvalget: 3 . at områderne, hvor skovrejsning er ønsket (skovrejsningsudpegningen) i den gældende Kommuneplan 2021-2033, reduceres ifm. revisionen af kommuneplanen, således at udpegningen passer med Roskilde Lufthavns negativudpegning - og hvor Greve Kommune ikke har aftaleområder (jf. bilag 4 sort markering). Sagsbeskrivelse Der er i Kommuneplan 2021-2033 via retningslinjer og retningslinjekort udpeget områder i kommunen, hvor der ønskes skovrejsning af forskellige grunde bl.a. af hensyn til grundvandsbeskyttelse. Da den gældende kommuneplan 2021 var i offentlig høring, kom der ikke nogen bemærkninger til udpegningen af områder til skov. Tune Skov ligger indenfor udpegningen til skovrejsning. Tune Skov Greve Kommune indgik i 2007 aftale om Tune Skov med Naturstyrelsen og I/S Vandsamarbejdet Greve for at beskytte grundvandsinteresserne på arealet og for at fremme rekreative formål. Samarbejdspartnerne har pr. maj 2024 erhvervet 132 ha ud af 285 ha, hvoraf ca. halvdelen ligger i Greve Kommune og resten i Roskilde Kommune (jf. bilag 2 eksisterende skov og aftaleområder). Byrådet besluttede den 24. august 2020 (pkt. 20) at udvide Tune Skovs aftaleområde med 42 ha mod vest (jf. bilag 2 sort markering). Der er dog en lille del af området, hvor der ikke må plantes træer og anden høj beplantning pga. indsigtslinje til kirken. Københavns Lufthavne A/S har indmeldt \"negativområder\" til Greve og Roskilde kommuner Roskilde Lufthavn under Københavns Lufthavne A/S har holdt et møde med administrationen i Roskilde Kommune den 15. december 2023 og administrationen i Greve og Roskilde kommuner den 27. februar 2024, hvor Trafikstyrelsen også deltog. Møderne omhandlede Roskilde Lufthavns ønske om at friholde arealer, der ligger i indflyvningskorridorerne til Roskilde Lufthavns landingsbaner (negativudpegninger). Begrundelsen er flyvesikkerhedsmæssige overvejelser, herunder mulighederne for at gennemføre kontrollerede nødlandinger på arealer rundt om lufthavnen. Negativudpegningen dækker en del af Greve Kommunes udpegning for skovrejsning og også en del af Tune Skov og aftaleområder for udvidelse af Tune Skov. Forslag til det videre arbejde med kommuneplanrevisionen Byrådet vedtog den 29. januar 2024 (pkt. 29) Planstrategi 2023, hvor det fremgår, at kommuneplanen skal revideres i tre temaer. Under temaet \"Rig natur og vedvarende energi\" beskrives, at Greve Kommune ønsker at udvide områderne for skov bl.a. på baggrund af grundvandsinteresser. Målet er at øge områderne til skov, men flyvesikkerheden skal med i overvejelserne om revidering af skovrejsningsområderne. Arbejdet med temaet \"Rig natur og vedvarende energi\" i den kommende kommuneplanrevision igangsættes i august 2024 med forventet offentlig høring af ændringerne i foråret 2025 og endelig vedtagelse sommer 2025. I forhold til områderne hvor skovrejsning er ønsket (skovrejsningsudpegningen) i den gældende Kommuneplan 2021-2033, men hvor der endnu ikke er plantet skov eller indgået aftaler, forslår administrationen, at lufthavnens ønsker følges for at sikre flyvesikkerheden i indflyvningsbanerne. Dvs. at udpegningen reduceres ifm. revisionen af kommuneplanen, således at udpegningen passer med Roskilde Lufthavns negativudpegning (jf. bilag 4 sort markering). Konsekvensen er, at det bliver vanskeligt at øge skovrejsningsområderne jf. mål i både Planstrategi 2023 og tiltag 5.4.1 i Klimahandlingsplanen. Det vil være et område på ca. 154 ha, der udgår af \"skovrejsning ønsket\" udpegningen. I forbindelse med kommuneplansarbejdet vil administrationen undersøge mulighederne for, at området kan udlægges som potentielt naturområde i Grønt Danmarkskort - men altså uden skov på arealerne. Forslag til det videre arbejde med Tune Skov i aftaleområderne I forhold til arealer indenfor Roskilde Lufthavns negativudpegning, hvor der allerede er aftaleområder, men ikke er plantet skov, er det særligt vigtigt, at grundvandet bliver beskyttet. Administrationen foreslår, at Greve Kommune og Roskilde Lufthavn går i dialog om, hvilken type natur der kan være på arealerne, som både sikrer flyvesikkerheden og grundvandet. De eksisterende højderestriktioner kan overholdes ved en lavere bevoksning eller ved at vælge at etablere andre naturtyper end skov. I forhold til den allerede eksisterende skov inden for Roskilde Lufthavns negativudpegning foreslår administrationen, at skoven forbliver. Dialog med Roskilde Lufthavn kan handle om, hvilke vilkår der skal gælde for områderne. På mødet den 27. februar 2024 nævnte Roskilde Lufthavn en mulighed for bælter i eksisterende skov, som kan fungere som nødlandingsbaner. En anden mulighed er genplantning med træarter, som ikke bliver højere end højderestriktionen på det pågældende areal. Afhængig af udfaldet af dialogen med Roskilde Lufthavn kan det have betydning for kommuneplanrevisionen. Plan- og Tryghedsudvalget vil blive orienteret herom. Muligheden for at finde andre skovrejsningsområder i Greve Kommune Greve Kommune har væsentligt mindre åbent land end fx Roskilde Kommune, og der er derfor ikke mange muligheder for at udpege et tilsvarende ”skovrejsning ønsket” areal et andet sted. Grundvandsinteresserne ved Tune gør også, at det er af betydning, hvor skoven ligger i det område jf. bilag 3. Lovgrundlag Planloven. EASA Easy Access Rules for Aerodomes ( Regulation (EU) No 39/2014) under ADR.OPS.B. 075 & CS ADR-DSN Kapitel H & J. Økonomiske konsekvenser De eventuelle økonomiske konsekvenser for Greve Kommune i forhold til opkøb af skov vil blive belyst, når det står klart, hvad de kommende ændringer vil betyde. Øvrige konsekvenser Opkøb til Tune Skov er bl.a. foretaget for at beskytte grundvandet. Det vil fortsat være muligt at beskytte grundvandet med andre naturtyper end skov. Der vil formentlig være en økonomisk konsekvens for Naturstyrelsen grundet mindre mulighed for naturnært skovbrug. Træer, der er plantet, som på sigt bliver højere end højderestriktionerne (der ligger som servitutter på arealerne omkring lufthavnen) vil skulle fældes før tid, hvilket vil være en økonomisk konsekvens for lodsejere. Den mindre mulighed for skov giver mindre mulighed for CO 2 -optag, så det vil betyde en nedgang i forventet CO 2 -optag for skovrejsning, hvilket har betydning for opnåelse af mål i kommunens Klimahandlingsplan. Kommunikation Administrationen vil ud over dialog med Roskilde Lufthavn også gå i dialog med samarbejdspartnerne Naturstyrelsen og I/S Vandsamarbejdet Greve om Tune Skov. Tidsplan Arbejdet med revision af emnet om skovrejsning i kommuneplanen løber fra august 2024 - august 2025, hvor temarevisionen forventes vedtaget. Sagens forløb 13/08/2024 Plan- og Tryghedsudvalget 3. Godkendt Fraværende: Hans-Jørgen Kirstein", "source_path": "data/greve/raw_dagsordener/Klima-, Teknik- og Miljøudvalget_2024-08-15T08:00:00+02:00_40d18540-4434-40d2-92f5-16829667dd56.json"}
{"document_id": "40d18540-4434-40d2-92f5-16829667dd56", "committee": "Klima-, Teknik- og Miljøudvalget", "meeting_date": "2024-08-15T08:00:00+02:00", "section_type": "html_fragment", "section_title": "Lukket: Skovrejsning", "case_number": "23-002510", "agenda_index": 9, "text": "1. Anbefales.", "source_path": "data/greve/raw_dagsordener/Klima-, Teknik- og Miljøudvalget_2024-08-15T08:00:00+02:00_40d18540-4434-40d2-92f5-16829667dd56.json"}
{"document_id": "40d18540-4434-40d2-92f5-16829667dd56", "committee": "Klima-, Teknik- og Miljøudvalget", "meeting_date": "2024-08-15T08:00:00+02:00", "section_type": "html_fragment", "section_title": "Lærkevej 12, Greve - proces mv. for advokatbesvarelse af henvendelser fra naboer", "case_number": "24-006584", "agenda_index": 10, "text": "Beslutning 1. Godkendt. 2. Pkt. A godkendes ikke. Pkt. B og C godkendes. 3. Administrationen skal sikre en stram økonomistyring på opgaven. Fremstilling Sagsprocedure Klima-, Teknik- og Miljøudvalget. Resume Klima-, Teknik- og Miljøudvalget besluttede den 30. maj 2024 at sende sagen om lovliggørelse af enfamiliehus på Lærkevej 12 tilbage for at få spørgsmål fra naboerne besvaret ved ekstern advokat. Der er siden indgået yderligere henvendelser i sagen fra nabo og ejer. Sagen forelægges med henblik på, at udvalget kan beslutte, hvilket opdrag og proces der skal være for sagen, og hvilket advokatfirma der skal forestå opgaven. Indstilling Administrationen indstiller, at det godkendes, at advokatfirmaet Horten anmodes om at forestå opgaven at det godkendes, at advokatfirmaet får det opdrag og proces, der er beskrevet under afsnittet \"opdrag og proces\" pkt. A, B og C at det besluttes, om der skal sættes en økonomisk ramme for opgaven og en tilhørende prioritering af delopgaverne Sagsbeskrivelse Klima-, Teknik- og Miljøudvalget besluttede på mødet den 30. maj 2024 (pkt. 15) at sende sagen om lovliggørelse af enfamiliehus på Lærkevej 12 tilbage til administrationen med henblik på, at en ny henvendelse fra naboerne af 26. maj 2024 \"Kommentarer til administrationens fremstilling\" (jf. bilag 1) besvares ved ekstern advokat. Alle de 32 bilag, der var vedlagt \"Kommentarer til administrationens fremstilling\" (jf. bilag 1), ligger på sagen for Klima-, Teknik- og Miljøudvalget den 30. maj 2024 (pkt. 15) Administrationen anbefaler på den baggrund, at udvalget træffer beslutning om, hvilket advokatfirma der skal anmodes om at tage sagen, samt hvilket opdrag der skal gives advokatfirmaet, og hvilken proces advokatfirmaet skal følge. Valg af advokatfirma Det er administrationens vurdering, at såvel advokatfirmaet Horten som advokatfirmaet Poul Schmith (Kammeradvokaten) har den nødvendige ekspertise inden for byggesagsområdet. Da advokatfirmaet Poul Schmith allerede har udtalt sig om retsgrundlaget i sagen, indstiller administrationen, at advokatfirmaet Horten anmodes om at tage opgaven for at få en ny uvildig vurdering. Begge advokatfirmaer vil skulle gennemgå sagens materialer på ny. Det bemærkes, at administrationen ikke på forhånd har forespurgt hverken Horten eller Poul Schmidt, om de har mulighed for at tage sagen. Opdrag og proces For så vidt angår advokatfirmaets opdrag anbefaler administrationen følgende: Pkt. A Henvendelsen (jf. bilag 1) Advokatfirmaet anmodes om at udarbejde en vurdering, hvori der med udgangspunkt i henvendelsen (jf. bilag 1) af 26. maj 2024 tages stilling til, om den sagsbehandling, der er sket i forbindelse med lovliggørelsessagen, er juridisk korrekt, eller om der er forhold, der indebærer, at sagen skal gå om. Naboerne har den 13. juni 2024 fremsendt en ny e-mail om sagen (jf. bilag 2 og bilag 3). Administrationen anbefaler, at denne henvendelse også indgår i undersøgelsen. Ejerne af Lærkevej 12 har den 3. juli 2024 via deres advokat fremsendt en mail til Byrådet med deres bemærkninger til sagen (jf. bilag 4 og 5). Det er administrationens opfattelse, at vurderingen også bør forholde sig til de af ejerne fremsatte synspunkter vedrørende sagsbehandlingen. Advokatfirmaet kan alternativt bedes om udkast til svar på samtlige spørgsmål i henvendelserne. Administrationen anbefaler ikke dette, da det vil være meget ressourcekrævende og ikke vurderes formålstjenligt i forhold til sagens egentlige behandling. Pkt. B Helhedsvurderingen Advokatfirmaet skal undersøge, om kommunen har foretaget en sagligt begrundet helhedsvurdering. Det er op til advokatfirmaet at vurdere, om advokatfirmaet selv kan foretage en helhedsvurdering, herunder om det kan ske på det foreliggende grundlag og materiale i sagen, eller om der skal indhentes bistand og/eller yderligere undersøgelser/oplysninger udefra. Pkt. C Sagens udfaldsrum Advokatfirmaet skal beskrive, hvilke udfaldsrum der efter advokatfirmaets vurdering er i sagen. Såfremt advokatfirmaet Horten anmodes om at tage opgaven, vil advokatfirmaet ikke været bundet af advokatfirmaet Poul Schmiths tidligere vurdering i sagen. Om processen Advokatfirmaet får fuld adgang til alle oplysninger i relation til sagen. I forhold til den nødvendige og evt. yderligere oplysning af sagen, er det op til advokatfirmaet at indhente de efter advokatfirmaets opfattelse nødvendige oplysninger hos administrationen, naboerne, ejeren, eller ekstern rådgiver, enten skriftligt og/eller i et møde. Det er op til advokatfirmaet at bearbejde oplysningerne og lade dem indgå i deres vurdering. Advokatfirmaets vurdering skal udarbejdes med henblik på offentliggørelse. Tidshorisont Vurderingen skal af hensyn til sagens parter udarbejdes hurtigst muligt. Der bør stiles mod, at sagen forelægges udvalget den 10. oktober 2024. Det kan dog vise sig, at dette ikke er en realistisk tidshorisont. Lovgrundlag Bygningsreglementets kapitel 8. Økonomiske konsekvenser De økonomiske konsekvenser kendes ikke på nuværende tidspunkt. Kommunen vil indhente et prisoverslag fra advokatfirmaet, inden opgaven sættes i gang. Udvalget kan evt. vælge at sætte et maksimum beløb og en prioritering af de ønskede dele i opgaven. Opgaven finansieres af driftskonto til eksterne konsulenter.", "source_path": "data/greve/raw_dagsordener/Klima-, Teknik- og Miljøudvalget_2024-08-15T08:00:00+02:00_40d18540-4434-40d2-92f5-16829667dd56.json"}
{"document_id": "40d18540-4434-40d2-92f5-16829667dd56", "committee": "Klima-, Teknik- og Miljøudvalget", "meeting_date": "2024-08-15T08:00:00+02:00", "section_type": "html_fragment", "section_title": "Tune Parkvej 26, Tune, dispensation til opførelse af nyt plejehjem", "case_number": "23-006704", "agenda_index": 11, "text": "Beslutning 1. - 3. godkendes ikke. 4. Godkendt. Høringssvar fra Handicaprådet vedlægges. Udvalget takker for de mange høringssvar. Fremstilling Sagsprocedure Klima-, Teknik- og Miljøudvalget. Resume Administrationen har i forbindelse med forhåndsdialog om opførelse af et nyt plejecenter i Tune (Lundegårdshegnet 11) modtaget en dispensationsansøgning fra Lokalplan nr. 15.24 og Bygningsreglement 2018. Der søges om dispensation fra lokalplanens bestemmelser om facadelængde, terrænregulering og vejadgang, samt fra bygningsreglementets bestemmelse om opsætning af håndlister i fælles adgangsveje. Indstilling Administration indstiller: at der dispenseres fra lokalplan 15.24 § 5.1 til, at der kan etableres en ekstra overkørsel/udkørsel fra plejecenteret til Tune Parkvej at der dispenseres fra lokalplan 15.24 § 6.3 til, at den del af plejecenteret der er i to etager er mere end en 2/3 af den samlede facadelængde og dermed overskrider med 3,39 meter. at der dispenseres fra lokalplan 15.24 § 10 til, at der kan terrænreguleres med op til 1,75 meter i delområde 3B at der dispenseres fra Bygningsreglementet 2018 § 61 til, at plejecenteret kan udføres uden håndlister Sagsbeskrivelse Administrationen har den 25. april 2024 (jf. bilag 1, 4 og 6) modtaget fornyet ansøgning om dispensation fra Lokalplan nr. 15.24 og Bygningsreglement 2018 i forbindelse med en igangværende forhåndsdialog om opførelse af et nyt plejecenter på Lundegårdshegnet 11 i Tune. Ansøgning om dispensation har tidligere været ansøgt i sommeren 2023, men hele sagen om opførelse af Tune Plejecenter blev herefter sat i bero, hvorfor ansøger på ny har fremsendt ansøgning om dispensation. Da sagen har været sat i bero i en længere periode, er ansøgningen om dispensation sendt i fornyet naboorientering og partshøring. Der har været små rettelser i forhold til tidligere fremsendte ansøgning om dispensation, og der har i mellemtiden været hushandel for en af de berørte ejendomme, hvorfor der er naboer, som ikke er blev hørt tidligere. Lokalplan 15.24 er en projektlokalplan, der er lavet ud fra et skitseprojekt. Projektlokalplaner er ofte mere detaljerede, og det kan derfor i forbindelse med den nærmere projektering ske, at byggeriet vil kræve dispensation fra lokalplanen jf. planlovens § 19, selv om lokalplanen er relativt ny. Planloven giver mulighed for, at kommunen kan dispensere fra lokalplanens bestemmelser, hvis dispensationen ikke er i strid med principperne i planen herunder bl.a. formåls- og anvendelsesbestemmelser. Formålet med dispensationsmuligheden er at give en vis fleksibilitet i administrationen af lokalplaner, som er baseret på saglige og planlægningsmæssige hensyn. Der ansøges om dispensation fra Lokalplan nr. 15.24 §§ 5.1, 6.3 og 10 samt Bygningsreglementet 2018 § 61. Lokalplanens § 5.1 angiver: § 5.1 Vejadgang Vejadgang skal ske fra Tune Parkvej, som i princippet vist på kortbilag 3. Vilkår for overkørselstilladelse er, at eksisterende cykelsti skal fastlægges/ ombygges til kant til Tune Parkvej, så udkørsel fra plejecenter sikres bedst muligt. Der skal være gode oversigtsforhold ved indkørslen og ved krydsning af cykelsti til plejecentret, samt al færdsel inde på området. Det skal være muligt at afsætte beboere og pårørende foran hovedindgangen, dette gælder for både personbiler og minibusser. Overkørslen med indkørsel til lokalplanområdet skal have en bredde på max. 7 m, og skal anlægges som en vejudmunding. Der søges om tilladelse til at etablere en ekstra udkørsel for lastbiler i grundens nordvestlige hjørne. Udkørslen fremgår ikke af lokalplanens kortbilag 3, hvorfor det kræver dispensation fra lokalplanens bestemmelse om vejadgang. Ansøger oplyser (jf. bilag 1), at udkørslen ønskes etableret med henblik på, at forbedre trafikafviklingen med varekørsel til plejecentret, for bl.a. at undgå bakkende lastbiler i parkeringsområdet og de nærmeste boliger i tilknytning dertil. Ansøgning om dispensation fra lokalplanens § 5.1 har været sendt i naboorientering jf. planlovens § 20 stk. 1 samt i partshøring jf. forvaltningslovens § 19 til Lotusvej 2, Tune Parkvej 15, 17, 19, og 21 samt Grundejerforeningen Fortuna. Der er indkommet et samlet høringssvar fra Lotusvej 2 og Tune Parkvej 15, 17, 19 og 21 samt fra Tunegårdsvej 3 (jf. bilag 2). Der er ikke sendt naboorientering eller partshøring til Tunegårdsvej 3, 4030 Tune, da de ikke vurderes at være væsentlig berørt af sagen. Naboerne bemærker bl.a., at det er en dårlig ide at etablere en ekstra udkørsel, da Tune Parkvej er meget trafikeret, og det vil medfører en forringelse for trafiksikkerheden og støj for naboerne. Derudover bemærker de også, at etablering af ekstra overkørsel vil medfører fældning af flere træer. Sagen har ligeledes været sendt i høring hos vejmyndigheden, som har været i dialog med ansøger og kan godkende den ekstra udkørsel til Tune Parkvej (jf. bilag 3). Administrationen anbefaler, at der gives dispensation til den ekstra udkørsel. Det er administrationens vurdering, at det samlet set vil skabe en mere sikker trafikafvikling og ikke vil medføre en øget trafikbelastning i forhold til, hvis der kun var én overkørsel, og at støjen derfor er den samme. Det bemærkes også, at der ikke fældes/fjernes beplantning, der i lokalplanen er udpeget som bevaringsværdigt. Kratbevoksning ved Tune Parkvej ryddes for at skabe bedre oversigtsforhold. Lokalplanens § 6.3 angiver: § 6.3 Etageantal Plejecentret må kun opføres i op til maks. 2 etager. For den del af plejecentret, der ligger op mod østlig skel , skal der ske en nedtrapning i højden fra 2 til 1 etager (fra nord mod syd) langs østlig skel mod Lundegårdsparken. Min. 1/3 del af den samlede facade langs mod østlig skel mod Lundegårdsparken skal være i maks. 1 etage. Der søges om tilladelse til, at den del af bygningen, som fremstår i én etage udgør 19,36 meter. Den samlede længde af facaden svarer til ca. 68,24 meter, og 1/3 af facadelængden svarer til ca. 22,75 meter. Facadelængden af den del, der skal fremstå i én etage, er derfor ca. 3,39 meter mindre, end hvad lokalplanen angiver, hvorfor denne kræver dispensation fra lokalplanens bestemmelse herom. Ansøger angiver (jf. bilag 4), at der er tale om en minimal overskridelse, hvor man i stedet har trukket facaden 2,5 meter længere tilbage fra østlige skel mod Lundegårdsparken. Lokalplanens § 10 angiver: § 10 Terrænregulering Terrænregulering i delområde 1, 3A og 3C på mere end +/- 2 m i forhold til naturligt terræn, og nærmere end 0,5 m til lokalplanområdets afgrænsning må ikke finde sted. Terrænregulering i delområde 3B og 3D på mere end +/- 0,25 m i forhold til naturligt terræn, og nærmere end 0,25 m til lokalplanområdets afgrænsning Der søges om tilladelse til, at der i delområde 3B, som vender mod fredsskoven , kan tillades en generel terrænregulering på 1,0 meter og ved opholdsarealer for boligerne mod område 3B mellem 0,5-1,75 meter. De 1,75 meter er ved den sidste bolig i det nordøstlige hjørne. Ansøger angiver (jf. bilag 4), at grunden har et terrænfald på 2,5-3,0 meter, og da det nye plejehjem kun kan have én stuegulvskote, har det været nødvendigt at fastlægge gulvkoten som en middelværdig mellem det eksisterende terræn i grundens afgrænsninger. Alle indgange skal være niveaufri, hvorfor højdeforskelle må reguleres i terrænet. Ansøger oplyser derudover, at overfladevand fra befæstede områder kan holdes på egen grund (jf. bilag 4). Ansøgning om dispensation fra lokalplanens § 6.3 og § 10 har været sendt i naboorientering jf. planlovens § 20, stk. 1 samt i partshøring jf. forvaltningslovens § 19, til Lundegårdsparken 14, 16, 18, 26, 28, 30, 32, 34 og 36 samt Grundejerforeningen Lunden. Der er indkommet et høringssvar fra Lundegårdsparken 14, 16, 26, 28, 30, 32, 34 og 36. De bemærker, at de er imod, at der terrænreguleres med op mod 1,75 meter mod Lundegårdsparken, da de mener det vil medføre at byggeriet vil fremstå næsten en etage højere, end hvad det egentlig er. De bemærker også, at denne terrænændring vil medføre en øget vandbelastning mod Lundegårdsparken samt fredsskoven (jf. bilag 5). Administrationen indstiller, at der gives dispensation til, at den del af bygningen, som fremstår i to etager, bliver 3,39 meter længere, end hvad lokalplanen tilladeler . Det er administrationens vurdering, at det ikke vil have en stor visuel ændring, og samtidig rykkes facadelængden 2,5 meter tilbage, hvilket vil medføre, at facaden visuelt vil fremstå mindre for naboerne i Lundegårdsparken. Derudover er der bevaringsværdig beplantning i skel mod Lundegårdsparken, som også afskærmer for facaden. Administrationen indstiller ligeledes, at der gives dispensation til den ansøgte terrænregulering i delområde 3B på 1,0 meter over det naturlige terræns niveau samt mellem 0,5 - 1,75 meter ved de boliger, der vender ud mod delområde 3B, så terrænet ligger i kote 8,05. Det vurderes ikke, at den øget terrænregulering mod delområde 3B vil være til væsentlig gene for ejendommene beliggende i Lundegårdsparken, da plejeboligerne vender mod fredsskoven , og der er bevaringsværdig beplantning mod Lundegårdsparken. Det vurderes, at der afledes mindre regnvand til fredsskoven end i dag, da regnvand på bygningen vil blive håndteret særskilt. Derudover angiver lokalplanen, at der i område 3C, som vender mod Lundegårdparken, må terrænreguleres med +/- 2,0 meter. Det er derfor allerede med lokalplanens vedtagelse vurderet, at terrænet mod Lundegårdsparken kan ligge i det terrænniveau (kote 8,05), som er projekteret i område 3C uden dispensation fra lokalplanen. Bygningsreglementet 2018, § 61 angiver: § 61 Håndlister Gange, trapper og ramper i fælles adgangsveje, hvor der ikke er opsat værn, skal forsynes med håndlister i begge sider under hensyn til bygningens udformning og anvendelse. Håndlisterne skal være nemme at gribe om og holde fast i. Håndlister skal føres ubrudt forbi repos og afsluttes vandret. stk. 2 Håndlister skal opsættes i en højde på ca. 0,80 m. Der søges om tilladelse til ikke at sætte håndlister op i gangarealet. Det oplyses fra ansøger (jf. bilag 6), at Center for Sundhed & Pleje udtaler, at de vurderer, at håndlister på gangarealer er overflødige. De anbefaler, at plejehjemmet opføres, så der er forberedt for håndlister. Ansøger oplyser ligeledes, at gangarealer opføres i en bredde af 2,0 m, så hvis behovet for håndlister opstår, så vil man fortsat kunne overholde kravet til en gangbredde på 1,8 meter. Derudover oplyser ansøger, at Center for Sundhed & Pleje vurderer, at behovet for gangstøtte opfyldes ved brug af mobile gangredskaber, som f.eks. rollator. Ansøgning om dispensation fra Bygningsreglementet 2018 § 61 har været sendt i høring hos handicaprådets medlemmer jf. byggelovens § 22, stk. 2. Der er ikke kommet indsigelser i forbindelse med høringen. Administrationer indstiller på baggrund af den vurdering, som Center for Sundhed & Pleje har foretaget, at der gives dispensation til at undlade håndlister, mod at gangbredderne udføres, så der senere hen kan opføres håndlister, hvis behovet opstår. Som oplyst har ansøgning om dispensation i sommeren 2023 været sendt i naboorientering og høring inden sagen blev sat i bero. De bemærkninger/indsigelser, der kom ved denne høring, er også vedlagt (jf. bilag 7-9). Lovgrundlag Planlovens § 19, stk. 1 Byggelovens § 22, stk. 1 Økonomiske konsekvenser Sagen vurderes ikke at have økonomiske konsekvenser for Greve Kommune. Øvrige konsekvenser Gives der ikke dispensation til det ansøgte, vil det kræve, at projektet omprojekteres , hvilket kan have betydning for økonomi, opstart af byggeriet og tidsplanen for udførelsen. Kommunikation Ansøgning om dispensation fra lokalplan 15.24 har været sendt i naboorientering jf. planlovens § 20 stk. 1 samt sendt i partshøring jf. forvaltningslovens § 19. Ansøgning om dispensation fra Bygningsreglementet 2018 § 61 har været sendt i høring jf. byggelovens § 22, stk. 2", "source_path": "data/greve/raw_dagsordener/Klima-, Teknik- og Miljøudvalget_2024-08-15T08:00:00+02:00_40d18540-4434-40d2-92f5-16829667dd56.json"}
{"document_id": "40d18540-4434-40d2-92f5-16829667dd56", "committee": "Klima-, Teknik- og Miljøudvalget", "meeting_date": "2024-08-15T08:00:00+02:00", "section_type": "html_fragment", "section_title": "Skelvej, dispensation til midlertidig byggeplads for udlægning af fjernvarme", "case_number": "24-001456", "agenda_index": 12, "text": "Beslutning Godkendt. Udvalget opfordrer til, at der stilles vilkår, der begrænser gener fra udelys, og at vejen holdes ren. Fremstilling Sagsprocedure Klima-, Teknik- & Miljøudvalget. Resume Administrationen har modtaget en ansøgning om midlertidig dispensation til etablering af en byggeplads på ca. 5000 m2 på Langagergård ud mod Skelvej. Ansøgningen vedrører udlægning af fjernvarme i Mosede. Byggepladsen er planlagt placeret i et rekreativt område, hvilket kræver en midlertidig dispensation fra anvendelsesbestemmelsen i Lokalplan 13.27 § 3, stk. 3.1. Det skal besluttes om ansøgningen kan imødekommes. Indstilling Administrationen indstiller, at der meddeles dispensation fra Lokalplan 13.27 § 3, stk. 3.1, til etablering af en midlertidig byggeplads på cirka 5000 m2 i en periode på tre år, på matrikel nr. 9dy, Greve By, Greve, ved Skelvej i forbindelse med udlægning af fjernvarme i Mosede. Sagsbeskrivelse Administrationen har modtaget en ansøgning (jf. bilag 1) om etablering af en byggeplads i tre år i forbindelse med udlægning af fjernvarme i Mosede. Byggepladsen skal placeres på matrikel nr. 9dy, Greve By, Greve, ved Skelvej (jf. bilag 2). Administration vurderer, at den midlertidig byggeplads ikke overholder bestemmelsen i Lokalplan 13.27 § 3, stk. 3.1, og dermed kræver dispensation fra lokalplanen. Lokalplanens bestemmelse angiver følgende: § 3 Områdets anvendelse Lokalplanområdet må kun anvendes til rekreative-, fritids-, kulturelle formål og nyttehaver. Efter Planloven § 19, stk. 1, er der mulighed for midlertidigt at dispensere fra bestemmelser i en lokalplan, selvom dispensationen er i strid med planens principper. Det er en betingelse, at muligheden for at dispensere fra bestemmelserne i en lokalplan tidsbegrænses til maksimalt tre år. Byggepladsen kan da anvendes i en treårig periode fra ca. den 1. september 2024 til den 1. september 2027, mens fjernvarmen bliver anlagt. Byggepladsen skal anvendes til oplag af materialer, opstilling af containere og skurvogne til håndværkerne. Der vil blive sammensat skurvogne, op til en højde på ca. seks meter som sikrer nem adgang til de nødvendige faciliteter på den midlertidige byggeplads. I forbindelse med etablering af den midlertidige byggeplads er der indhentet kommentarer fra vej- og miljømyndigheden, som kan anbefale placeringen. Dispensationen har også været i høring. Udvalget skal beslutte, om den ønskede placering kan opnå dispensation fra Lokalplan 13.27, med en tidsbegrænset periode på tre år. Høring I henhold til Planlovens § 20, har sagen været sendt i naboorientering i perioden fra 23. april 2024 til den 18. maj 2024 (høringsperioden blev forlænget jf. bilag 3-7), med henblik på at indhente eventuelle bemærkninger vedrørende opførelse af en midlertidig byggeplads på matrikel nr. 9dy ved Skelvej. Administrationen har modtaget 10 svar med bemærkninger (jf. bilag 8). Naboer har blandt andet følgende bemærkninger: At Skelvej vil blive mere belastet med tung trafik At der vil forekomme indbliksgener At byggepladsen vil påvirke udsigten At der vil forekomme støj At der er risiko for gener ved lys på pladsen Administrationen indstiller, at der gives tilladelse til opførelse af den midlertidige byggeplads ved Skelvej. Placeringen ved Skelvej ligger et stykke væk (minimum100 meter) fra de nærmeste naboer i Mosegårdshaven. Mosegårdshaven ligger nord for byggepladsens placering og administrationen vurderer, at det vil medføre en relativt lille gene eller påvirkning fra byggepladsen. Vejmyndigheden vurderer ikke, at pladsen vil give væsentlige gener for trafikken. Administrationen har foretaget en konkret vurdering og mener ikke, at byggepladsen vil medføre indbliksgener, da byggepladsen placeres med en god afstand til naboerne. Udsigt kan ikke alene lægges til grund for at afvise den ansøgte midlertidige byggeplads. Samtidig er placeringen af byggepladsen ikke direkte ud for Mosegården, men ligger forskudt i forhold til udsigt over Langagergård. I forhold til støj, så vurderer administrationen, at afstanden på minimum 100 meter og på den anden side af Skelvej i sig selv reducerer evt. støjgener væsentligt. Der er samtidig ikke tale om beboelse (som kunne give støj om aftenen), men en byggeplads som primært må forventes at arbejde i dagtimerne inden for almindelig arbejdstid. I forhold til lysgener, så vil administrationen bede ansøger om at være opmærksom på, hvor udelys peges hen, for ikke at være til unødig gene for naboer. Lovgrundlag Planloven § 19. Økonomiske konsekvenser Sagen har ingen økonomiske konsekvenser for Greve Kommune. Øvrige konsekvenser Byggepladsens placering kan have indflydelse på trafik, trafiksikkerhed, støj, støv og skader på vejen samt fortov/cykelsti i forbindelse med øget kørsel af lastbiler med tung last. Vej- og miljømyndigheden, har vurderet på dette og kan anbefale placering af en byggeplads på dette sted. Kommunikation Ansøgningen om etablering af byggeplads i forbindelse med udlægning af fjernvarme i Mosede har været i naboorientering i perioden fra den 3. maj 2024 til den 18. maj 2024.", "source_path": "data/greve/raw_dagsordener/Klima-, Teknik- og Miljøudvalget_2024-08-15T08:00:00+02:00_40d18540-4434-40d2-92f5-16829667dd56.json"}
{"document_id": "40d18540-4434-40d2-92f5-16829667dd56", "committee": "Klima-, Teknik- og Miljøudvalget", "meeting_date": "2024-08-15T08:00:00+02:00", "section_type": "html_fragment", "section_title": "Udlodning fra PV Greve A/S", "case_number": "24-004433", "agenda_index": 13, "text": "Beslutning 1.-3. Anbefales. 4. Anbefales ikke, idet hele beløbet skal indgå i finansieringen af projektet i pkt. 3. Fremstilling Sagsprocedure Klima, -Teknik- og Miljøudvalget, Økonomiudvalget, Byrådet Resume PV Greve A/S er under likvidation og der udloddes 6,0 mio. kr. til hver af de to ejere, Arkil A/S og Greve Kommune. Byrådet besluttede den 26. juni 2024, at anvende Greve Kommunes midler til etablering af fortov og enkeltrettede cykelstier i begge sider af vejen ved Greve Centervej fra Greve Landevej til Skovbo Allé, samt at de resterende midler anvendes til foranalyse for 2 i 1-vej på Karlslunde Centervej fra Karlslunde Landevej til Tune. Der gives hermed indtægtsbevilling til udlodning fra likvidationen af PV Greve A/S og anlægsbevilling til ovennævnte fortov, cykelsti og forundersøgelse af 2 i 1-vej. Indstilling Administrationen indstiller, at der gives en indtægtsbevilling på 6,0 mio. kr. vedr. udlodning fra PV Greve A/S. der afsættes et rådighedsbeløb og gives en anlægsbevilling på 4,8 mio. kr. til anlæggelse af cykelsti og fortov ved Greve Centervej fra Greve Landevej til Skovbo Allé finansieret af udlodning fra PV Greve A/S der afsættes et rådighedsbeløb og gives en anlægsbevilling på 0,350 mio. kr. til foranalyse for 2 i 1-vej på Karlslunde Centervej fra Karlslunde Landevej til Tune finansieret af udlodning fra PV Greve A/S den resterende indtægt på 0,850 mio. kr. tilgår kassen Sagsbeskrivelse Greve Kommune ejer PV Greve A/S sammen med Arkil A/S med 50 pct. til hver. Byrådet godkendte den 6. november 2023 (pkt. 12), at give formanden for Klima-, Teknik- og Miljøudvalget mandat til at stemme for iværksættelse af en likvidation af PV Greve A/S på en ekstraordinære generalforsamling. Byrådet besluttede endvidere, at midler fra afviklingen af PV Greve A/S skulle anvendes til cykelsti/fortov på Greve Centervej på strækningen fra Greve Landevej til rundkørslen ved Skovbo Allé/Ventrupvej. Den ekstraordinære generalforsamling i PV Greve A/S blev afholdt den 4. december 2023, og her blev selskabet PV Greve A/S meldt under frivillig likvidation. Advokat Søren Stig Langløkke Hansen er udpeget som likvidator for virksomheden, og er således ansvarlig for at lukke selskabet PV Greve A/S ned. Byrådet bevilgede den 29. januar 2024 (pkt. 16) 0,5 mio. kr. til udarbejdelse af udbudsmateriale vedr. etablering af cykelsti og fortov langs Greve Centervej. Byrådet besluttede den 26. juni (pkt. 23) etablering af fortov og enkeltrettede cykelstier i begge sider af vejen ved Greve Centervej fra Greve Landevej til Skovbo Allé til en samlet anlægssum på 4,8 mio. kr. Byrådet besluttede endvidere, at restoverskud fra udlodning af PV Greve A/S afsættes til foranalyse for 2 i 1-vej på Karlslunde Centervej fra Karlslunde Landevej til Tune. Med denne indstilling foretages der i foranalysen vurderinger af projektet, ideskitser og overslag på prisen til efterfølgende politisk behandling. Arkil A/S har udarbejdet årsregnskab for 2023, som er underskrevet af PwC og likvidator for PV Greve A/S, Advokat Søren Stig Landløkke Hansen. Af årsrapporten fremgår, at der forsvarligt kan udloddes 12,0 mio. kr. til deling mellem de to ejere (6,0 mio. kr. til hver). Senere følger det endelige likvidationsregnskab, hvor ejerne får det sidste udbytte udbetalt. Størrelsen kendes pt. ikke. Udgifter til likvidator og revisor, som har bistået med likvidationen, afregnes ifm. udbetaling af det endelige udbytte. I disse midler indgår også ”købesummen” for fordringen mod Campen Auktioner A/S, hvor Arkil A/S og Greve Kommune køber hver halvdelen af fordringen på samme vilkår jr. Byrådets beslutning den 26. juni (pkt. 46). Administrationen fremlægger sag om endelige indtægtsbevilling, når det endelige likvidationsregnskab foreligger. Lovgrundlag § 217 i selskabsloven om frivillig likvidation. Økonomiske konsekvenser Med denne sag gives der en indtægtsbevilling fra udlodning på 6,0 mio. kr. ifm. likvidationen af PV Greve A/S. Den endelige udlodning følger når det endelige likvidationsregnskab foreligger. Byrådet besluttede den 26. juni 2024 (pkt. 23) at anvende udlodningen til cykelsti og fortov ved Greve Centervej fra Greve Landevej til Skovbo Allé samt til foranalyse for 2 i 1-vej på Karlslunde Centervej fra Karlslunde Landevej til Tune. Med denne sag afsættes der rådighedsbeløb og gives anlægsbevilling på henholdsvis 4,8 mio. kr. og 0,350 mio. kr. hertil. De resterende 0,850 mio. kr. tilføres kassen.", "source_path": "data/greve/raw_dagsordener/Klima-, Teknik- og Miljøudvalget_2024-08-15T08:00:00+02:00_40d18540-4434-40d2-92f5-16829667dd56.json"}
{"document_id": "40d18540-4434-40d2-92f5-16829667dd56", "committee": "Klima-, Teknik- og Miljøudvalget", "meeting_date": "2024-08-15T08:00:00+02:00", "section_type": "html_fragment", "section_title": "Krogårdsskolen, tagrenovering - plan for genhusning", "case_number": "23-002636", "agenda_index": 14, "text": "Beslutning Orienteringen blev taget til efterretning. Fremstilling Sagsprocedure Klima-, Teknik- og Miljøudvalget. Resume Byrådet besluttede den 17. april 2023 at afsætte midler til at renovere taget på Krogårdsskolen i den del, hvor der er indskoling. Projektet er udbudt, og der er indgået entreprisekontrakt med opstart af renoveringen i august 2024. Der orienteres hermed om planerne for genhusning under renoveringsarbejdet. Indstilling Administrationen indstiller, at planerne for genhusningen tages til efterretning. Sagsbeskrivelse Taget på indskolingsbygningen på Krogårdsskolen skal renoveres. Det var oprindeligt planlagt, at der skulle genhuses to-tre klasser ad gangen, hvilket administrationen vurderede kunne håndteres indenfor skolens nuværende rammer. Dette blev beskrevet i sagen til Byrådet den 17. april 2023 (pkt. 18). Efterfølgende har administrationen i forbindelse med projekteringen af sagen vurderet, at der er behov for at genhuse et større antal klasser. Det skyldes at det er nødvendigt at nedrive hele tag-/loftkonstruktionen over fordelingsgangen imellem klasselokalerne for at gøre plads til en ny tagkonstruktion, der kan rumme de tekniske installationer herunder ventilation. Derfor er der i samarbejde med skolens ledelse udarbejdet en ny plan, hvor alle klasser i indskolingsgangen genhuses i blandt andet skolens faglokaler, et mødelokale, samt at der etableres et par midlertidige lokaler i tilknytning til skolens aula. Arbejdet med etablering af lokaler til genhusning er udført i skolesommerferien, således at lokalerne er klar til skolestart i august 2024. Den samlede tagrenoveringen vil have en varighed på ca. ti måneder, men det forventes, at de første tre klasselokaler vil kunne ibrugtages igen efter ca. seks måneder. De resterende klasser vil herefter successivt kunne flytte tilbage til deres klasselokaler. Generelt prøver administrationen at undgå at opsætte pavilloner eller andre midlertidige bygninger i forbindelse med renoveringer af bygninger, hvis dette er muligt. Dette skyldes, at det fordyrer det samlede anlægsprojekt, da især omkostninger til opsætning og reetablering af pavilloner er dyrt. Der opsættes derfor generelt kun pavilloner eller andre midlertidige bygninger, hvis det er nødvendigt at renovere hele bygninger eller bygningsfløje på én gang og/eller at nedrive hele eller dele af bygningen. Derudover kan pavilloner være nødvendige af hensyn til sikkerheden for brugerne af bygningen, herunder især håndtering af miljøfarlige stoffer eller ved nedrivning og genopbygning af tagkonstruktioner. Administrationen afsøger først, om der kan genhuses andre steder i kommunens bygninger, før der opsættes pavilloner. Lovgrundlag Bygningsreglementet. Økonomiske konsekvenser Sagen har ingen økonomiske konsekvenser for Greve Kommune. Øvrige konsekvenser Lokaler for genhusning er etableret i skolesommerferien således at lokalerne er klargjort med borde, stole, reoler, undervisningsmaterialer, tavler, Smart TV, garderober mv. Alle lokaletilpasninger og flytninger er udført i henhold til aftale med skolens ledelse og er klar i uge 32 2024, hvor skolens lærere og ledelse arbejder med planlægning af skoleåret inden skolestarten i uge 33 2024. Kommunikation Planerne for genhusningen har været gennemgået med skolens ledelse, og planerne er kommunikeret ud til forældre på Aula. Derudover er det aftalt med skolebestyrelsen, at administrationen orienterer om denne renovering og den kommende renovering af SFO'en på skolen i 2026-27 på et møde i efteråret 2024. Tidsplan Udførelsesperioden for tagrenoveringen starter i august 2024 og forventes at have en varighed på ca. ti måneder. Såfremt det under arbejdets udførelse viser sig, at tagkonstruktionerne er mere nedbrudte end forudsat, kan dette have indflydelse på varigheden af den samlede tidsplan. Skolens ledelse og dermed brugerne vil løbende blive orienteret om projektets fremdrift.", "source_path": "data/greve/raw_dagsordener/Klima-, Teknik- og Miljøudvalget_2024-08-15T08:00:00+02:00_40d18540-4434-40d2-92f5-16829667dd56.json"}
{"document_id": "40d18540-4434-40d2-92f5-16829667dd56", "committee": "Klima-, Teknik- og Miljøudvalget", "meeting_date": "2024-08-15T08:00:00+02:00", "section_type": "html_fragment", "section_title": "Etablering af sansehave ved Greve Borgerhus", "case_number": "24-006131", "agenda_index": 15, "text": "Beslutning 3. Orienteringen blev taget til efterretning. Fremstilling Sagsprocedure Kultur- og Fritidsudvalget, Klima-, Teknik- og Miljøudvalget, Økonomiudvalget og Byrådet. Resume Byrådet besluttede den 22. maj 2024 at indgå i en positiv dialog med FrivilligCenter Greve om etablering af en såkaldt ”sansehave” i haven ved Greve Borgerhus. FrivilligCenter Greve har på denne baggrund ansøgt Nordea-fonden og modtaget bevilling på i alt 981.900 kr. til at realisere sansehaven. Greve Kommune skal på denne baggrund tage stilling til, hvorvidt sansehaven ønskes etableret ved Greve Borgerhus. Indstilling Administrationen indstiller overfor Kultur og Fritidsudvalget 1. at det godkendes, at der etableres en sansehave ved Greve Borgerhus 2. at såfremt punkt 1 godkendes, gives administrationen mandat til at indgå en aftale med FrivilligCenter Greve om brug af arealet til placering af sansehaven ved Greve Borgerhus, jf. bilag 3 Administrationen indstiller overfor Klima-, Teknik- og Miljøudvalget, 3. at sagen tages til efterretning Sagsbeskrivelse Byrådet besluttede den 22. maj 2024 (pkt. 19) \" Henvendelse fra FrivilligCenter Greve om etablering af sansehave ved Greve Borgerhus\" at indgå i en positiv dialog med FrivilligCenter Greve om en sansehave, og at der skulle fremlægges en ny sag om realisering af projektet, hvis projektet opnåede bevilling fra Nordea-fonden. Klima-, Teknik- og Miljøudvalget besluttede den 25. april 2024 (pkt. 11) \"Henvendelse fra FrivilligCenter Greve om etablering af sansehave ved Greve Borgerhus\" at det anbefales, idet udvalget ønsker, at der plantes hjemmehørende arter. FrivilligCenter Greve er indforstået med at der udelukkende plantes hjemmehørende arter i sansehaven og vil følge dette i projektet. FrivilligCenter Greve har på denne baggrund ansøgt Nordea-fonden og modtaget bevilling på i alt. 981.900 kr. til projektet. FrivilligCenter Greve beskriver, at ideen med projektet er - i samarbejde med borgere, frivillige og foreninger - at anlægge en fælles sansehave tilgængelig for alle borgere i Greve Kommune. Med projektet ønskes der at skabes et grønt område centralt i Greve Kommune, der indbyder til fællesskab og samvær i naturen. FrivilligCenter Greve ønsker med projektet at: Bidrage til den grønne omstilling samt grønnere og smukkere byrum Øge læring om natur og biodiversitet Skabe nye fællesskaber med natur som omdrejningspunkt. Bl.a. havevandringer, dyrke sammen i højbede, samle urter, udveksle erfaringer, nyde de forskellige opholdssteder i haven, mødes om bålfad mm. Øge trivsel, mindske stress og ensomhed, gennem fællesskab, aktiviteter og ophold i naturen Projektet ønskes forankret lokalt gennem foreninger, frivillige og borgere, der inviteres bredt ind til at blive en del af sansehaven og dens udvikling. Målgruppen er alle Greve Kommunes borgere, og haven bliver offentligt tilgængelig. FrivilligCenter Greve forventer, at omkring 5.000 borgere årligt vil besøge haven til arrangementer eller på egen hånd. Projektperiode for etablering af sansehaven vil være fra september 2024 – august 2026. I haven ved Greve Borgerhus etablerer Greve Kommune en ny daginstitution, som skal være opført i 2026, hvilket betyder, at petanquebane skal flyttes fra den nuværende placering til en ny placering (jf. bilag 4). Ligeledes spilles der også krolf på græsarealet i haven. FrivilligCenter Greve har oplyst, at såvel petanquebanen som krolfbanen vil blive indtænkt i udformningen af sansehaven, således begge aktiviteter fortsat kan dyrkes i haven ved Greve Borgerhus. Økonomiske konsekvenser Der forventes ingen kommunal medfinansiering til projektet. Det er FrivilligCenter Greve som står for vedligeholdelse af sansehaven. Greve Kommune vil fortsat være ansvarlig for den øvrige vedligeholdelse af haven ved Greve Borgerhus. FrivilligCenter Greve har modtaget 981.900 kr. fra Nordea-fonden til projektet. I dette beløb går ca. 245.475 kr. til lønmidler til en projektleder, som skal etablere en frivilliggruppe, holde havedage samt borgerinddragelse ift. hvordan haven skal se ud. Det resterende beløb på 736.425 går til selve etableringen af sansehaven. Projektet har ingen økonomiske konsekvenser for anlægsloftet i Greve Kommune, da det er foreningen FrivilligCenter Greve som vil modtage evt. fondsmidler fra Nordea-fonden til projektet. Ligeledes vil Greve Kommune hellere ikke skulle betale fondsmoms, da det er foreningen, som modtager bevillingen. Tidsplan Projektperiode for etablering af sansehaven vil være fra 15. september 2024 – 14. august 2026. Øvrige forhold Det skal bemærkes, at KLAR Forsyning har overvejelser om at etablere et regnvandsbassin på en del af arealet, hvor sansehaven ønskes etableret. FrivilligCenter Greve vil ansatte en projektleder, som har til opgave at indgå i dialog med KLAR Forsyning omkring den endelig udformning af sansehaven, således det er muligt at fremtidssikre en etablering af regnvandsbassinet ved Greve Borgerhus. Hvis projektet opnår politisk godkendelse fra Greve Kommune skal der indgås en aftale med FrivilligCenter Greve omkring sansehaven. Denne aftale vil blive udformet som lignende aftaler på området, hvori f.eks. opsigelsesvarsel, vedligeholdelsesomkostninger, aftaleperiode og ansvarsområder er præciseret. Der er til sagen vedhæftet følgende fire bilag: Bilag 1. En beskrivelse fra FrivilligCenter Greve om projektet Bilag 2. Et oversigtskort, hvor den ønskede placering af sansehaven ved Greve Borgerhus fremgår Bilag 3. En illustration af hvordan sansehaven kunne etableres ved Greve Borgerhus. Dette vil blive justeret efter den nye placering af petanquebanen. Bilag 4. Et oversigtskort, som viser den nuværende og den nye placering af petanquebane ved Greve Borgerhus. Det kan oplyses at Brugerrådet i Greve Borgerhus har tilkendegivet, at de støtter op om projektet. Der er ifølge administrationen ikke krav om nabohøring i forbindelse med etablering af Sansehaven. Sagens forløb 14/08/2024 Kultur- og Fritidsudvalget Beslutning ikke frigivet", "source_path": "data/greve/raw_dagsordener/Klima-, Teknik- og Miljøudvalget_2024-08-15T08:00:00+02:00_40d18540-4434-40d2-92f5-16829667dd56.json"}
{"document_id": "40d18540-4434-40d2-92f5-16829667dd56", "committee": "Klima-, Teknik- og Miljøudvalget", "meeting_date": "2024-08-15T08:00:00+02:00", "section_type": "html_fragment", "section_title": "Teknisk Service, serviceopgave, budgetanalyse - orientering", "case_number": "23-013545", "agenda_index": 16, "text": "Beslutning Orienteringen blev taget til efterretning. Fremstilling Sagsprocedure Klima-, Teknik- og Miljøudvalget. Resume Administrationen har udarbejdet en budgetanalyse til budget 2025-28, som er en foranalyse om, hvilke serviceopgaver i Teknisk Service der kan arbejdes videre med til en endelig budgetanalyse til budget 2026-29. Der redegøres hermed for arbejdet med foranalysen og de tre effektiviseringsområder, der er identificeret til videre bearbejdning. Indstilling Administrationen indstiller, at f oranalysen af de serviceopgaver, som Teknisk Service udfører på kommunens bygninger, tages til efterretning. Sagsbeskrivelse Den 11. december 2023 (pkt. 13) godkendte Byrådet den overordnede tids- og procesplan for Budget 2025-2028, hvilket indebar igangsættelse af en foranalyse vedrørende service- og vedligeholdelsesopgaver for Teknisk Service. Administrationen har udarbejdet en foranalyse af serviceopgaver i Teknisk Service, som indeholder forslag til tre konkrete effektiviseringsområder, som det anbefales at arbejde videre med i de løbende serviceopgaver. I det følgende afsnit beskrives foranalysens metode, delkonklusioner og anbefaling. Statusrapportering på budgetanalysen blev forelagt Byrådet den 13. marts 2024 (pkt. 7). Foranalyse Foranalysen bygger på den tidligere analyse af vedligeholdelsesopgaver (Byrådet den 19. juni 2023, pkt. 19), hvor det ud fra den hidtidige brug af et opgaveregistreringssystem blev konkluderet, at Teknisk Service årligt udfører væsentlige opgaver med bygningsvedligehold. Med den besluttede udvidelse af Teknisk Service i budgetlægningen for 2024 og frem, er den årlige mangel i budgettet til bygningsdrift derfor nedbragt til 10 mio. kr. om året. Metode Foranalysen er udarbejdet ved en indsamling og gennemgang af data fra et opgave-registreringssystem for Teknisk Service i tidsperioden 1. april 2023 til 1. april 2024. Data er blevet inddelt på baggrund af bygningstype, opgavetype og udførelsestid og omfatter bygningstyperne skoler, daginstitutioner, administrationsbygninger samt kultur- og fritidsbygninger. Teknisk Service har været involveret i det løbende arbejde med foranalysen , herunder også i kvalificeringen af arbejdskategorier for de serviceopgaver, som der udføres på kommunens bygninger. Data for foranalysen er inddelt efter følgende kategorier for serviceopgaver: Rundering Rengøring Affaldshåndtering Håndtering af inventar og flytning samt diverse opgaver ifm. arrangementer Beredskabsopgaver Åbne/lukke-funktion Adgangskontrol / håndtering af nøgler Foranalysens delkonklusioner og anbefaling Ved en gennemgang af de respektive kategorier for de serviceopgaver som Teknisk Service udfører, har administrationen kunne pege på tre specifikke områder, som kan indikere et særligt effektiviseringspotentiale. Foranalysen har vist, at de tre opgaveområder dækker ca. 14 pct. af alle Teknisk Service opgaver på skoler, daginstitutioner, kultur- og fritidsbygninger samt administrationsbygninger. Omregnet til lønomkostninger til Teknisk Service udgør dette ca. 1,5 mio. kr. årligt. Det ligger dog allerede nu klart, at det ikke er alle serviceopgaver inden for de tre opgaveområder, som der kan fjernes. De tre opgaveområder er: Diverse opgaver med inventar i alle bygninger Åbne/lukke opgaver på skoler og nogle kultur- og fritidsbygninger Rengøringsopgaver I den næste fase vil effektiviseringspotentialet for de tre opgaveområder blive belyst mere detaljeret. Anbefaling til det videre analysearbejde En fortsættelse af analysearbejdet for de tre opgaveområder identificeret i foranalysen vil kræve en tæt inddragelse af brugerne på de omfattede bygninger. Inddragelsen af brugerne samt Teknisk Service skal ikke kun sikre en kvalificering af data fra opgave-registreringssystemet, men også sikre en fuldstændig afdækning af konsekvenser ved besparelser. Det skal fx sikres, at der ikke sker en uhensigtsmæssig opgaveglidning, hvis opgaverne ophører. En kommende analyse har derfor til formål at danne grundlag for en endelig budgetanalyse til politisk behandling i 2025 af de serviceopgaver, som Teknisk Service udfører på kommunens bygninger. Lovgrundlag Bygningsreglementet Økonomiske konsekvenser Administrationen kan på baggrund af delkonklusionerne fra foranalysen pege på tre specifikke områder af Teknisk Service opgaveportefølje, som kan indikere et særligt effektiviseringspotentiale. De tre opgaveområder, som tæller diverse opgaver med inventar, åbne/lukke opgaver på skoler og nogle kultur- og fritidsbygninger samt rengøringsopgaver, dækker ca. 14 pct. af alle Teknisk Service opgaver i skoler, daginstitutioner, kultur- og fritidsbygninger samt administrationsbygninger. Omregnet til lønomkostninger til Teknisk Service udgør dette ca. 1,5 mio. kr. årligt. Det ligger dog allerede nu klart, at det ikke er alle serviceopgaver inden for de tre opgaveområder, som kan fjernes. Kommunikation Resultat af foranalysen er kommunikeret ud til Teknisk Service og til forretningsudvalget på Greve Idrætscenter, da det er et af områderne der foreslås analyseret videre i forhold til rengøring. Øvrig kommunikation til brugerne af bygningerne vil ske når der arbejdes videre med den endelige budgetanalyse.", "source_path": "data/greve/raw_dagsordener/Klima-, Teknik- og Miljøudvalget_2024-08-15T08:00:00+02:00_40d18540-4434-40d2-92f5-16829667dd56.json"}
{"document_id": "40d18540-4434-40d2-92f5-16829667dd56", "committee": "Klima-, Teknik- og Miljøudvalget", "meeting_date": "2024-08-15T08:00:00+02:00", "section_type": "html_fragment", "section_title": "Fodboldhus ved GIC, renovering - orientering", "case_number": "24-006532", "agenda_index": 17, "text": "Beslutning Orienteringen blev taget til efterretning. Udvalget ønsker, at fremrykning af projektet tages op i forbindelse med de kommende budgetforhandlinger med henblik på en hurtigere igangsættelse. Fremstilling Sagsprocedure Klima-, Teknik- og Miljøudvalget. Resume Der er afsat 13,477 mio. kr. i 2026-28 til renovering og udbygning af Fodboldhuset ved Greve Idrætscenter. Klima-, Teknik- og Miljøudvalget har bedt om en orientering om status på sagen, og hvad der er igangsat. Indstilling Administrationen indstiller, at udvalget tager orienteringen til efterretning. Sagsbeskrivelse Byrådet godkendte den 20. september 2021 (pkt. 27) anlægsprojektet om renovering af Fodboldhus ved GIC. Projektet indebar en ny mellembygning samt optimering af forholdene for Greve Fodbold, herunder renovering af baderum samt nye kontor- og mødefaciliteter. Den samlede økonomi var på ca. 13 mio. kr. Tegninger på projektet fremgår af bilag 1. I projektforslaget er der gjort plads til Greve Fodbolds ønsker om et større forsamlingslokale med caféområde, møde- og kontorfaciliteter, massagerum, boldrum med udgang til det fri samt renovering af baderum med forbedret ventilation, nye fliser, lofter og armaturer. Idræts- og Fritidsklubben har samme funktioner som før, herunder ungerum, krearum, kontor og garderobe. Nogle af funktionerne er flyttet til andre lokaler for at få planløsningen til at gå op med Greve Fodbolds ønsker. Byggeprojektet er ikke igangsat. Projektet er flyttet to gange: Byråd den 4. april 2022 (pkt.16). Projektet udskydes til gennemførelse i 2023-24, da ressourcer i administrationen skal anvendes til flygtningeboliger (Ukraine). Budget 2023-27, Byrådet den 3. oktober 2022 (pkt. 9). Projektet udskydes til 2027 for at overholde anlægsrammen. Budget 2024-28, Byrådet den 2. oktober 2023 (pkt. 12). Projektet udskydes til 2027-28 for at overholde anlægsrammen. Administrationen vurderer ikke, at der er noget akut vedligeholdelsesbehov i på de bygninger, som Greve Fodbold anvender. Klimaskærmen inklusiv tag over Greve Fodbolds omklædningsrum er tæt, og omklædningsrummene er i samme stand som mange af de øvrige omklædningsrum i kommunen. Mellembygningen, som bruges som garderobe for Idræts- og Fritidsklubben, har dårligt indeklima, idet der er koldt om vinteren og varmt om sommeren, men da rummet ikke anvendes til ophold for børn eller medarbejdere, vurderes det ikke at være kritisk. Det skal desuden bemærkes, at der i projektet er indeholdt tre elementer, som administrationen foreslår at tage med i den videre planlægning af projektet: 1. Udvidelse af lokaler til møder, kontor og større forsamlinger. Projektet indeholder en udvidelse på 96 m 2 , da den nuværende mellembygning på 90 m 2 rives ned, og der etableres en ny og større mellembygning på 186 m 2 . Dette flugter ikke med Ejendomsstrategiens mål om at reducere i antallet af m 2 . Derudover kan det overvejes om placeringen af nye lokaler til Greve Fodbold understøtter Ejendomsstrategiens mål om sambrug af lokaler. Selvom der vil være noget sambrug med Idræts- og Fritidsklubben, kan det overvejes. om en placering sammen med de øvrige møde- og kontorfaciliteter ved hallerne vil være mere optimal for foreningerne i Greve Idrætscenter som helhed. 2. Café. I den nye mellembygning er der indeholdt en café med anretterkøkken. Det var aftalt med den tidligere forpagter af Café Langsiden, at forpagteren skulle levere til caféen. Der er nu fundet en ny forpagter, og der er ikke indgået aftale med denne om levering. Erfaringerne viser, at det generelt er svært for forpagter at få deres forretning til at køre rundt, hvis foreningerne har alternative måder at få mad og drikke på. 3. Genberegning af økonomi. Økonomien var allerede i 2021 presset, og det blev besluttet at renovering af omklædningsrum blev udbudt som option. Priserne er siden 2021 steget med 15-20% og budgettet er ikke steget tilsvarende. Administrationen planlægger inden igangsættelse af anlægsprojektet at tage en dialog med Forretningsudvalget på Greve Idrætscenter, Greve Fodbold og Idræts- og Fritidsklubben, om projektet stadig ønskes gennemført som planlagt, eller om der skal ske ændringer blandt andet med baggrund i de tre overordnede punkter. Projektet skal godkendes endeligt i Byrådet inden det sendes i udbud i 2026. Byrådet godkendte separat den 31. januar 2022 (pkt. 20), at der blev afsat 1,7 mio. kr. til renovering af Idræts- og Fritidsklubbens tag. Idræts- og Fritidsklubben ligger i bygningen ved siden af Fodboldhuset og er en del af anlægsprojektet, da der inddrages dele af klubbens lokaler til Greve Fodbold samtidig med, at Idræts- og Fritidsklubben får adgang til forsamlingslokale og café. Oprindeligt var det tænkt, at tagrenoveringen skulle udføres sammen med det større anlægsprojekt for Fodboldhuset, men det blev besluttet at gennemføre projektet særskilt på grund af tagets tilstand. Derfor blev projektet adskilt som separat projekt i forbindelse med revisionen af investeringsoversigten i budget 2023-28, som blev godkendt i oktober 2022 med 2. behandling af budgettet. Det vil sige, at de 1,7 mio. kr. blev bevaret i 2023, mens resten af midlerne til Fodboldhuset blev udskudt til 2027. Renoveringen af taget er opstartet i juni 2024 og forventes at være gennemført inden udgangen af 2024. Lovgrundlag Bygningsreglementet og udbudsloven. Økonomiske konsekvenser Sagen har ingen økonomiske konsekvenser for Greve Kommune. Kommunikation Der kommunikeres til Forretningsudvalget for Greve Idrætscenter, Greve Fodbold og Idræts- og Fritidsklubben, når planlægningen af anlægsprojektet skal igangsættes i 2026. Tidsplan Projektet skal godkendes til udbud i 2026 og igangsættes i 2027 og færdiggøres i 2028. Projektet skal godkendes i Klima-, Teknik- og Miljøudvalget, Økonomiudvalget og Byrådet.", "source_path": "data/greve/raw_dagsordener/Klima-, Teknik- og Miljøudvalget_2024-08-15T08:00:00+02:00_40d18540-4434-40d2-92f5-16829667dd56.json"}
{"document_id": "40d18540-4434-40d2-92f5-16829667dd56", "committee": "Klima-, Teknik- og Miljøudvalget", "meeting_date": "2024-08-15T08:00:00+02:00", "section_type": "html_fragment", "section_title": "Støjhandlingsplan for Greve Kommune, status", "case_number": "23-011251", "agenda_index": 18, "text": "Beslutning 3. Orienteringen blev taget til efterretning. Udvalget er glade for fremdriften i arbejdet og ønsker, at erfaringen i forhold til Greve Bakke kan indgå i det videre arbejde. Fremstilling Sagsprocedure Plan- og Tryghedsudvalget, Klima-, Teknik- og Miljøudvalget, Økonomiudvalget og Byrådet Resume Byrådet vedtog den 11. december 2023 Greve Kommunes Støjhandlingsplan. Der orienteres om status på arbejdet med støjhandlingsplanen, samt Greve Kommunens tilbagemelding til Støjrådets medlemmer om arbejdet og høringssvar til Vejdirektoratets forslag til støjhandlingsplan for statens veje. Indstilling Administrationen indstiller, overfor Plan- og Tryghedsudvalget 1. at orienteringen om status for opfølgning på Greve Kommunes støjhandlingsplan og kommunens høringssvar på Vejdirektoratets Støjhandleplan (jf. bilag 1) tages til efterretning. 2. at tilbagemeldingen til Støjrådets medlemmer (jf. bilag 2) godkendes. Administrationen indstiller overfor Klima-, Teknik- og Miljøudvalget 3. at orienteringen om status for opfølgning på Greve Kommunes støjhandlingsplan og kommunens høringssvar på Vejdirektoratets Støjhandleplan (jf. bilag 1) tages til efterretning. Sagsbeskrivelse I forbindelse med Byrådets vedtagelse af Greve Kommunes Støjhandlingsplan den 11. december 2023 (pkt. 23) godkendte Byrådet, at Greve Kommune meldte sig ind i Silent City under Gate 21, samt at administrationen indledte en dialog med Vejdirektoratet om realisering af støjhandlingsplanen. Silent City Den 24. januar 2024 underskrev borgmesteren indmeldelsen i Silent City, der er en sammenslutning af 16 kommuner og Region Hovedstaden. Med Greve Kommunes medlemskab er alle kommuner langs Køge Bugt motorvejen repræsenteret. Silent City arbejder blandt andet for nedsat hastighed på motorvejene i Hovedstadsområdet, og for at de sundhedsmæssige konsekvenser af støj vægtes højere i de samfundsøkonomiske beregninger af konsekvenserne af at nedbringe trafikstøjen. Samarbejde med Vejdirektoratet I april 2024 mødtes administrationen med Vejdirektoratet for at drøfte mulighederne for samarbejde omkring de synergier, som Greve Kommunes Støjhandlingsplan peger på. De eksisterende støjskærme er generelt for lave og af ældre dato. Der var enighed om, at der er behov for at se samlet på hele strækningen og vurdere mulighederne for at optimere støjvolde og støjskærme. Udgangspunktet vil være de støjvolde, som Greve Kommunes støjhandlingsplan peger på. På et efterfølgende møde den 26.juni 2024 blev indholdet af en formaliseret aftale drøftet. Administrationen forventer, at der indgås en formel aftale i dette efterår. Forundersøgelser for støjvolde er igangsat Den 25. april 2024 (pkt. 6) godkendte Klima-, Teknik- og Miljøudvalget, at de afsatte anlægsmidler til støjindsats i budgettet for 2024 anvendes til forundersøgelser om etablering af støjvolde, som også indgår i Greve Kommunes Støjhandlingsplan. Anvendelsen af de afsatte 250.000 kr. for 2024 afventer pt. udviklingen i samarbejdet med Vejdirektoratet. Vejdirektoratets støjhandlingsplan I maj 2024 offentliggjorde Vejdirektoratet et forslag til Støjhandlingsplan for statens veje. Planen peger på tre støjskærmsprojekter i Greve Kommune, der indgår i de videre undersøgelser af eventuelle fremtidige midler til støjafskærmning. Det betyder, at Vejdirektoratet i løbet af 2024 gennemgår de prioriterede projekter og kommer med deres vurdering af, hvilke projekter der giver størst reduktion af trafikstøjen i forhold til investeringen. Vejdirektoratets vurderinger danner beslutningsgrundlaget for forligskredsens udmøntning af de midler til støjbekæmpelse, der blev afsat i aftale om infrastruktur 2035. Administrationen forventer, at udmøntningen af midler vil ske i første halvdel af 2025. Greve Kommunes høringssvar til Støjhandlingsplan for statens veje blev sendt 24. juni 2024 (jf. bilag 1). Silent City har også indgivet et høringssvar til Vejdirektoratets støjhandlingsplan (jf. bilag 3) Lovgrundlag Greve Kommune er ikke omfattet af lovkrav om udarbejdelse af støjhandlingsplaner sådan som fx Vejdirektoratet, Banedanmark, København Kommune og en række andre kommuner. Økonomiske konsekvenser Sagen har ikke økonomiske konsekvenser ud over de afsatte anlægsmidler til støjindsats. Kommunikation Da Byrådet vedtog Støjrådets forslag til en støjhandlingsplan, besluttede de samtidig, at medlemmerne af støjrådet skal have en tilbagemelding om status for opfølgningen af planen. Administrationen har vedlagt et forslag til en tilbagemelding til Støjrådets medlemmer (jf. bilag 2). Efter opfordring fra Vejdirektoratet har administrationen i marts 2024 leveret en artikel om Greve Kommunes Støjhandlingsplan til et temanummer om støj i tidsskiftet Trafik & Veje (jf. bilag 4). Desuden har administrationen holdt oplæg på Silent Citys seminar Trafikstøj i byer – fra plan til initiativ den 4. juni 2024. Sagens forløb 13/08/2024 Plan- og Tryghedsudvalget 1. Orienteringen tages til efterretning 2. Godkendt Fraværende: Hans-Jørgen Kirstein", "source_path": "data/greve/raw_dagsordener/Klima-, Teknik- og Miljøudvalget_2024-08-15T08:00:00+02:00_40d18540-4434-40d2-92f5-16829667dd56.json"}
{"document_id": "40d18540-4434-40d2-92f5-16829667dd56", "committee": "Klima-, Teknik- og Miljøudvalget", "meeting_date": "2024-08-15T08:00:00+02:00", "section_type": "html_fragment", "section_title": "Tryghed i Greve Nord - opfølgning på tiltag", "case_number": "23-003820", "agenda_index": 19, "text": "Beslutning 2. Undlader. Udvalget afventer sagens endelige behandling. Fremstilling Sagsprocedure Plan- og Tryghedsudvalget og Klima-, Teknik- og Miljøudvalget. Resume Plan- og Tryghedsudvalget besluttede på mødet den 23. april 2024 ikke at godkende fremlagte forslag til tryghedsskabende tiltag i Greve Nord. Udvalget ønsker undersøgt, om alle tiltag fra dialogmødet i 2022 er udført, samt om boligselskaberne ved Askerød og Gudernes Kvarter selv vil investere i ekstra p-pladser langs Hundigevej. Ydermere ønsker udvalget mere belysning bag Greve Svømmehal. Processen for tidligere tiltag gennemgås, herunder administrationens opfølgning på eventuelle tiltag ved Hundigevej og Greve Svømmehal. Der fremlægges forslag til ny beslutning. Indstilling Administrationen indstiller over for Plan- og Tryghedsudvalget 1. at de beskrevne tiltag godkendes, herunder: a) opsætning af kamera ved Greve Svømmehal for ca. 150.000 kr. hvis muligt b) etablering af bedre belysning på stiforbindelsen fra Portalen til Waves (Tangentstien) ca. 300.000 kr. c) beskæring af beplantning mellem Hundige Centervej og cykelstien ca.50.000 kr. d) at der igangsættes tiltag for 100.000 kr. for at forhindre parkering tæt ved udkørsler til Hundigevej. Administrationen indstiller over for Klima-, Teknik- og Miljøudvalget 2. at orienteringen om de beskrevne tiltag tages til efterretning. Sagsbeskrivelse Plan- og Tryghedsudvalget fik den 23. april 2024 (pkt. 6) forelagt forslag til tiltag i forbindelse med tryghedsskabende tiltag i Greve Nord. bedre belysning på stiforbindelsen fra Portalen til Waves (Tangentstien) etablering af parkering langs Hundigevej ved Gudernes Kvarter samt beskæring af beplantning mellem Hundige Centervej og cykelstien Udvalget besluttede ikke at godkende de fremlagte forslag, men at administrationen fremlægger tiltag vedr. belysning og beplantning med baggrund i materialet fra det oprindelige dialogmøde i 2022 samt et konkret forslag til mere belysning ved Greve Svømmehal. Ydermere ønsker udvalget, at administrationen indgår i dialog med boligselskaberne ved Gudernes Kvarter med henblik på, at boligselskaberne selv investerer i flere p-pladser langs Hundigevej. Administrationen har gennemgået listen over tiltag, som kom frem under dialogmødet i 2022 og den efterfølgende tryghedsvandring i Greve Nord. På Klima-, Teknik- og Miljøudvalgets møde den 13. oktober 2022 (pkt. 7) blev listen samt kort over tiltag efter byvandringen fremlagt (jf. bilag 1 og 2), og heraf blev alle tiltag, som hører under Greve Kommune, udbedret. På Klima-, Teknik og Miljøudvalgets møde den 17. august 2023 (pkt. 8) blev der fremlagt en liste over tryghedsskabende tiltag i tunneler i Greve Nord med særligt fokus på belysning, hvor alle tiltag på listen ligeledes blev gennemført (jf. bilag 3). Alle de efterspurgte tiltag på Greve Kommunes arealer er således udbedret og indgår nu i den almindelige drift, hvor særligt beplantningen holdes mere nede end tidligere. Greve Svømmehal Greve Svømmehal blev af udvalget nævnt som et nyt fokusområde, og administrationen har holdt møde med gadeteamet, som har en del viden om de problemer, der er i området. Gadeteamet pointerer, at det er vigtigt, at beplantningen holdes nede, og træerne opstammes, så der åbnes op. Nedskæring af beplantning er allerede indarbejdet i den daglige drift, så der i dag er frit udsyn ind til svømmehallens arealer mod banens side, hvilket gadeteamet vurderer at være tilfredsstillende. Ligeledes gjorde gadeteamet opmærksom på, at mere belysning er nødvendigt. Efter mødet blev belysningens tidsstyring ændret, så der nu er lys fra solnedgang til solopgang året rundt. Ydermere har gadeteamet ønsket, at der sættes flere kameraer op, hvorfor administrationen undersøger, hvilken løsning der er bedst på det sted, samt søger tilladelse hos politiet. Alt efter hvor mange kameraer der skal sættes op, skønnes det at koste ca. 150.000 kr. P-pladser ved Gudernes Kvarter Sydkystens Boligselskab og KAB har på styringsdialogmøde med administrationen tilbage i december 2023 bemærket, at de oplever udfordringer med, at der er mange som parkerer langs med Hundigevej på strækningen langs Gudernes Kvarter. Det skaber problemer med udsyn, når man kører ud på Hundigevej fra boligselskabernes parkeringspladser. Når der holder biler parkeret langs Hundigevej, er det svært at se, om der kommer kørende biler. Det skaber også problemer med, at græsrabatten langs Hundigevej bliver ødelagt. Administrationen har på baggrund af Plan- og Tryghedsudvalgets beslutning den 23. april 2024 (pkt. 6) kontaktet boligselskaberne for at høre, om de ønsker at etablere nye p-pladser langs Hundigevej ved Gudernes Kvarter. Selskaberne har svaret, at de ikke ønsker at finansiere p-pladser langs Hundigevej. Administrationen anbefaler da, at der i stedet arbejdes videre med foranstaltninger, som hindrer parkering på et stykke af begge sider af udkørsler fra boligområderne til Hundigevej. Erfaringer fra disse foranstaltninger kan også bruges andre steder i kommunen, som har samme udfordring. En foranstaltning kunne være opsætning af stelere eller fodhegn. Udgiften til foranstaltninger vurderes til 100.000 kr. alt efter hvor langt på strækningen, der skal afspærres. På denne måde skabes der større tryghed ved udkørsel fra beboelsesområderne. Den afledte driften omkring disse tiltag, må forventes at blive øget, men at kunne holdes inden for den almindelige drift af kommunens udearealer. Forslag til tiltag Hvis puljen til tryghedsskabende tiltag ikke skal finansiere et stort beløb til Greve Svømmehal udover finansiering af ekstra kameraer, og hvis Greve Kommune ikke betaler for flere p-pladser ved Askerød og Gudernes Kvarter, anbefaler administrationen at: a. opsætte ekstra kameraer ved Greve Svømmehal. Det vurderes at koste ca. 150.000 kr. b. forbedre belysningen på Tangentstien (bilag 4). Beløbet skønnes at koste ca. 300.000 kr. c. at beplantningen beskæres ved tunneler og langs Hundige Centervej mellem vej og cykelsti, som skønnes til 50.000 kr. d. opsætning af foranstaltninger ved udkørsler langs Hundigevej. Udgiften hertil skønnes til 100.000 kr. Lovgrundlag Vejloven Økonomiske konsekvenser Der er afsat 751.728 kr. til projektet Tryghed i Greve Nord i 2024. Ekstra kamera ved Greve Svømmehal skønnes til 150.000 kr. Udskiftning af belysning på Tangentstien er skønnet til 300.000 kr. Beskæring af beplantning langs Hundige Centervej samt ved de to tunneler skønnes til 50.000 kr. Foranstaltninger tæt ved udkørsler langs Hundigevej i form af stelere , autoværn el.lign. Dette skønnes til ca. 100.000 kr. Samlet forventes omkostningerne at være omkring 600.000 kr. Såfremt de 600.000 kr. disponeres, vil der fortsat være godt 150.000 kr. til disposition på projektet. Tidsplan De forskellige tiltag forventes at blive gennemført i løbet af efteråret 2024 eller i første halvdel af 2025. Sagens forløb 13/08/2024 Plan- og Tryghedsudvalget Sagen udskydes, idet Plan- og Tryghedsudvalget afventer dialog med boligselskaberne om deres ønsker og bidrag. Fraværende: Hans-Jørgen Kirstein", "source_path": "data/greve/raw_dagsordener/Klima-, Teknik- og Miljøudvalget_2024-08-15T08:00:00+02:00_40d18540-4434-40d2-92f5-16829667dd56.json"}
{"document_id": "40d18540-4434-40d2-92f5-16829667dd56", "committee": "Klima-, Teknik- og Miljøudvalget", "meeting_date": "2024-08-15T08:00:00+02:00", "section_type": "html_fragment", "section_title": "Greve Kommunes Giv-et-praj", "case_number": "24-006045", "agenda_index": 20, "text": "Beslutning Orienteringen blev taget til efterretning. Fremstilling Sagsprocedure Klima-, Teknik- og Miljøudvalget. Resume Klima-, Teknik- og Miljøudvalget har på mødet den 24. april 2024 ønsket en sag om Greve Kommunes \"Giv-et-praj\"-løsning. I denne sag belyses antallet af modtagne henvendelser samt muligheden for at give borgerne, der henvender sig, flere og mere fyldige svar. Indstilling Administrationen indstiller, at orienteringen tages til efterretning. Sagsbeskrivelse Den nuværende \"Giv-et-praj\" løsning blev officielt introduceret på Greve Kommunes hjemmeside i efteråret 2021. Nedenstående tabel viser antallet af henvendelser i perioden fra oktober 2021 til maj 2024. Udviklingen i antallet af henvendelser viser en tendens, hvor borgerne er blevet mere bevidste om muligheden og i stigende grad benytter sig af den. Modtagne henvendelser pr. år: År Antal henvendelser 2021 (fra okt.) 696 stk. 2022 1100 stk. 2023 1628 stk. 2024 (til maj) 1366 stk. Ordningen med \"Giv-et-praj\" giver borgere mulighed for at indberette fejl og mangler direkte til administrationen enten via mobiltelefon eller hjemmeside. Administrationen gennemgår henvendelserne alle hverdage. Borgerne vil kunne se, at deres henvendelse enten bliver \"accepteret\" til videre behandling eller \"afvist\", hvis prajet ikke kan eller skal løses af Greve Kommune. Hvis observationerne vurderes at skulle udbedres, bliver de videreformidlet til ekstern entreprenør (ofte Forstas A/S, som er Greve Kommunes entreprenør på drift af veje og grønne områder). Når den eksterne entreprenør færdigmelder arbejdet, vil administrationen sætte prajet som \"afsluttet\". Hvis administrationen godkender arbejdet, vil prajet efterfølgende blive fjernet fra hjemmesiden ved at arkivere det. Dvs. at borgere ikke længere vil kunne se prajet, men at det kan søges frem af administrationen, hvis behovet opstår. Administrationen har mulighed for at knytte kommentarer til prajene, som borgerne kan læse. Men det vil udelukkende være envejskommunikation. Der er ikke faste procedurer for brugen af kommentarer til borgerne, og det afhænger også af, om der er tid til at give tilbagemeldingen. Det bliver nogle gange brugt i forbindelse med afvisninger af praj, hvor borgerne kan have brug for en forklaring. Hvis administrationen har mulighed for at være konkrete i forhold til en tidshorisont, eller en præcisering af arbejdets udførelse, bliver dette nogle gange kommenteret. Systemet er dermed ikke egnet til dialog med borgere, svare på spørgsmål eller argumentere for hvorfor et praj fx ikke bliver løst, eller hvad tidshorisonten er. Borgere, der ønsker dette, opfordres i stedet til at kontakte administrationen ved at skrive ind til en relevant postkasse, hvis de ønsker indgående viden til deres praj. Når borgere indberetter fejl og mangler, modtager de følgende autosvar: \"Hvis din henvendelse bliver accepteret eller afsluttet, betyder det, at den er kommet på vores opgaveliste, og vil blive udbedret snarest muligt. Bliver din henvendelse derimod afvist, kan det skyldes, at lokationen er uden for Greve Kommunes område eller at opgaven ikke prioriteres. Hvis du ønsker mere information omkring dit praj, kan du med fordel kontakte Vej og Landskab gennem digital post eller på mail vlm@greve.dk. Se evt. Skriv til Greve Kommune | Greve Kommune . Venlig hilsen Greve Kommune\" Administrationen modtager mange henvendelser dagligt og har derfor forsøgt at anskueliggøre processen ved at forklare nogle af prajenes status i autosvaret, og dermed, hvad borgerne kan forvente. Uden forklaringen i autosvaret, har administrationen tidligere modtaget spørgsmål omkring hvad \"accepteret\" og \"afvist\" indebar. Der tilegnes løbende erfaringerne med brugen af systemet, og brugen af systemet udvikles stadig. 'Giv-et-praj' fungerer i dag som et godt værktøj, som bidrager til en øget overvågning på udearealerne i Greve Kommune. De mange henvendeler fra borgere er en stor hjælp til at opdage fejl og mangler i det daglige. 'Giv-et-praj' egner sig dog ikke til dialog om opgaverne i kommunen, der i stedet løses på anden vis. Service af borgerne i forbindelse med systemet vil ofte handle om at kommunikere mere generelt ud om prioriteringen af de forskellige opgaver eller forklaring på hændelser, som flere borgere skriver ind om. Økonomiske konsekvenser Sagen har ingen økonomiske konsekvenser for Greve Kommune.", "source_path": "data/greve/raw_dagsordener/Klima-, Teknik- og Miljøudvalget_2024-08-15T08:00:00+02:00_40d18540-4434-40d2-92f5-16829667dd56.json"}
{"document_id": "40d18540-4434-40d2-92f5-16829667dd56", "committee": "Klima-, Teknik- og Miljøudvalget", "meeting_date": "2024-08-15T08:00:00+02:00", "section_type": "html_fragment", "section_title": "Lukket: Henvendelser til formanden", "case_number": "21-015023", "agenda_index": 21, "text": "Orienteringen blev taget til efterretning.", "source_path": "data/greve/raw_dagsordener/Klima-, Teknik- og Miljøudvalget_2024-08-15T08:00:00+02:00_40d18540-4434-40d2-92f5-16829667dd56.json"}
{"document_id": "40d18540-4434-40d2-92f5-16829667dd56", "committee": "Klima-, Teknik- og Miljøudvalget", "meeting_date": "2024-08-15T08:00:00+02:00", "section_type": "html_fragment", "section_title": "Orientering fra formanden/gensidig orientering", "case_number": "21-014457", "agenda_index": 22, "text": "Beslutning Orienteringen blev taget til efterretning. Udvalget ønsker, at administrationen tager kontakt til Movia om, at buslinje 224 tilpasses bedre til skolernes mødetider i kommunen. Udvalget ønsker, at der opsættes et p-forbudsskilt ved p-pladsen på Mosede Fort, så campingvogne og autocampere ikke må parkere fra kl. 22-06. Fremstilling Sagsprocedure Klima-, Teknik- og Miljøudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning.", "source_path": "data/greve/raw_dagsordener/Klima-, Teknik- og Miljøudvalget_2024-08-15T08:00:00+02:00_40d18540-4434-40d2-92f5-16829667dd56.json"}
{"document_id": "40d18540-4434-40d2-92f5-16829667dd56", "committee": "Klima-, Teknik- og Miljøudvalget", "meeting_date": "2024-08-15T08:00:00+02:00", "section_type": "html_fragment", "section_title": "Huskeliste og orientering fra administrationen", "case_number": "21-013718", "agenda_index": 23, "text": "Beslutning Orienteringen blev taget til efterretning. Fremstilling Sagsprocedure Klima-, Teknik- og Miljøudvalget. Resume I sagen gives et kort overblik over administrationens orienteringspunkter. Indstilling Administrationen indstiller at eventuelle orienteringer tages til efterretning. Sagsbeskrivelse Administrationen orienterer om: Henvendelser om campering mv. ved Mosede Fort Der har hen over sommeren været presse om campering på p-pladsen ved Mosede Fort. Der har også været henvendelse om unges brug af området om aftenen. Ledelseskompleksitet Økonomiudvalget behandlede 12. juni 2024 sag om ledelseskompleksitet (pkt. 8). Udvalget tog fagudvalgenes behandling af punktet til efterretning. Med udgangspunkt i input fra fagudvalgene og Greve Kommunes projekt ”Vores Arbejdsplads”, vil der i løbet af efteråret 2024 blive fremlagt en til tre sager om fx fastholdelse, rekruttering og talentudvikling i Økonomiudvalget. Invitation til internationale klima- og bæredygtighedskonference i Aalborg Klima-, Teknik- og Miljøudvalget er inviteret til klima- og bæredygtighedskonference i Aalborg den 1. og 2. oktober 2024 (jf. bilag 1). Hvis udvalget ønsker at deltage, kan der ske en fælles tilmelding. Temamøde med KLAR Forsyning A/S, Greve Renovation A/S Der afholdes temamøde på næste møde i Klima-, Teknik- og Miljøudvalget den 5. september 2024. På mødet vil KLAR Forsyning introducere til det udbud, der skal ske omkring indsamling af affald hos borgere i Greve Kommune og drift af MiljøCenter Greve. Besøg på Mosede Renseanlæg KLAR Forsyning, Greve Spildevand A/S inviterer Klima-, Teknik- og Miljøudvalget på besøg denne sommer for en rundvisning på Mosede Rensningsanlæg i forbindelse med den kommende renovering af renseanlægget og planerne for Mosede Klimapark. Invitationen vil blive lagt i udvalgets kalender. Statistik for byggesagsbehandlingstider Byggesagsbehandlingstiden er stigende i øjeblikket ( jf. bilag 2 ). Det skyldes vakancer og en stigning i andre opgaver der involverer byggesagsbehandlere (fx lokalplaner, kommunens egne byggerier og klagesager). Administrationen har på forsøgsbasis indkøbt ekstern hjælp for at reducere stigningen i byggesagsbehandlingstiden og til hjælp på et par af de mere komplicerede sager/klagesager. Sagsbehandlingstiderne afspejler de pt. afgjorte sager, og ikke de sager, der afventer behandling. Da de afhjælpende initiativer endnu ikke er implementeret og der samtidig er sommerferieperiode, er det administrationens forventning, at stigningen i sagsbehandlingstiden vil fortsætte yderligere. Tranegilde fjernvarmeprojekt er udskudt Tranegilde fjernvarmeprojekt for udrulning af fjernvarme i hhv. Karlslunde Vest og Greve Landsby/Kildebrønde/ Tværhøjgård har vist sig at blive dyrere end forudsat. De har udsendt en pressemeddelelse i forsommeren (jf. bilag 3). Det er priserne på gravearbejdet der er steget markant. Det betyder, at tilslutningsprisen på fjernvarme ville skulle stige en del, hvis projekterne skal være økonomisk rentable. Fjernvarmeselskabet afventer pt. om der kommer ny lovgivning i efteråret 2024, der ændrer afskrivningsregler, som kan betyde en billigere tilslutning for forbrugerne. Brev til virksomheder der muligvis anvender PFAS- holdige produkter Greve Kommunen gennemfører i år en kampagne for de virksomheder der muligvis anvender PFAS- holdige produkter. Som led i kampagnen vil Greve Kommune føre kampagnetilsyn med udvalgte virksomheder og alle virksomheder i bestemte brancher får et brev (jf. bilag 4 A og B). PFAS og Tune Vandværk Endnu tre af Tune Vandværksboringer er blevet forurenet med PFAS. To af dem er over grænseværdien og kan kun bruges til fortynding i meget begrænset mængde. Det betyder, at vandværket nu kun har én ren boring, tre der en mellem detektionsgrænsen og grænseværdien og fem der er over grænseværdien. Det kan give risiko for forsyningen af rent drikkevand i Tune ved meget tørre perioder, eller hvis borgere fx vander haver. Hvis det sker, vil administrationen hjælpe med at kommunikere ud, at der er behov for at spare på vandet. Der arbejdes på at etablere et anlæg der kan rense mere samt på etablering af nye boringer for bedre og mere sikker vandforsyning på sigt. Kystdirektoratet og Miljøstyrelsen har godkendt udstykning af Villa Sitka Kystdirektoratet gav 22. april 2024 dispensation fra strandbeskyttelseslinjen til at udstykke og ændre anvendelsen fra boligformål til foreningsformål på Villa Sitka . Efterfølgende meldte Miljøstyrelsen at udstykningen også krævede en ansøgning om tilladelse jf. skovloven, da de var i tvivl, om der var fredskovpligt på arealet. Efter en besigtigelse, kunne Miljøstyrelsen 10. juni 2024 meddele, at ejendommen kunne udstykkes uden dispensation fra skovloven, da det ønskede udstykkede areal omkring Villa Sitka ikke er vurderet fredskovspligtigt. Arbejdet med at gøre ejendommen klar til et salg er derfor gået i gang i administrationen. Greve Kommune er blevet stævnet Ejerne af Maximus ejendomme aps , Greve Landevej 122 har stævnet Greve Kommune med påstand om, at Greve Kommunens afgørelse om afslag på landzonetilladelse af 18. januar 2024 er ugyldig og hjemvises til fornyet behandling hos Greve Kommune (jf. bilag 5). Administrationen vil vurdere, om der er grundlag for genoptagelse og eventuel tilbagekaldelse af Kommunens afslag på landzonetilladelse af 18. januar 2024, for at behandle sagen igen. Program for Havets Folkemøde Køge Bugt Alliancen og Danmarks Naturfredningsforening holder Havets Folkemøde den 24. august kl. 11-16 (jf. bilag 6). Der er sendt en kalenderinvitation ud til Byrådet i Greve Kommune. I år er det Brøndby Kommune, der står som tovholder for at arrangere mødet med hjælp fra de øvrige kommuner. Status på byggeriet på Strandskolen Vedlagt er orientering om status på byggeriet på Strandskolen (jf. lukket bilag 7) Udskydelse af Temamøde om arkitektkonkurrence for Mosede Fort Administrationen er i gang med at planlægge arkitektkonkurrence for Mosede Fort, hvor der skal bygges en ny museumsbygning, som er støttet af blandt andet Realdania og A.P. Møller Fonden. Byrådet blev orienteret om finansieringen af projektet den 29. januar 2024 (pkt. 17). Klima-, Teknik- og Miljøudvalget blev den 30. maj 2024 (pkt. 27) orienteret om, at var planlagt temamøde på udvalgsmødet den 5. september 2024 omkring arkitektkonkurrence og udbudskriterier. Administrationen har i samråd med de primære fondsgivere Realdania og A.P. Møller Fonden besluttet at udskyde temamødet til senere på efteråret af hensyn til at sikre, der er afsat tilstrækkelig tid til at kvalitetssikre projektets økonomi og omfang.", "source_path": "data/greve/raw_dagsordener/Klima-, Teknik- og Miljøudvalget_2024-08-15T08:00:00+02:00_40d18540-4434-40d2-92f5-16829667dd56.json"}
{"document_id": "40d18540-4434-40d2-92f5-16829667dd56", "committee": "Klima-, Teknik- og Miljøudvalget", "meeting_date": "2024-08-15T08:00:00+02:00", "section_type": "html_fragment", "section_title": "Klima-, Teknik- og Miljøudvalgets mødekalender 2024", "case_number": "21-014455", "agenda_index": 24, "text": "Beslutning Orienteringen blev taget til efterretning. Fremstilling Sagsprocedure Klima-, Teknik- og Miljøudvalget. Resume I sagen gives et overblik over Klima-, Teknik- og Miljøudvalgets udvalgsmøder og møder i tilknytning til udvalget. Indstilling Administrationen indstiller at orienteringen tages til efterretning. Sagsbeskrivelse Kalenderen er vedlagt som bilag.", "source_path": "data/greve/raw_dagsordener/Klima-, Teknik- og Miljøudvalget_2024-08-15T08:00:00+02:00_40d18540-4434-40d2-92f5-16829667dd56.json"}
{"document_id": "40d18540-4434-40d2-92f5-16829667dd56", "committee": "Klima-, Teknik- og Miljøudvalget", "meeting_date": "2024-08-15T08:00:00+02:00", "section_type": "html_fragment", "section_title": "Underskriftsark", "case_number": "21-014460", "agenda_index": 25, "text": "Fremstilling Sagsprocedure Klima-, Teknik- og Miljøudvalget. Resume Elektronisk underskriftsark.", "source_path": "data/greve/raw_dagsordener/Klima-, Teknik- og Miljøudvalget_2024-08-15T08:00:00+02:00_40d18540-4434-40d2-92f5-16829667dd56.json"}
