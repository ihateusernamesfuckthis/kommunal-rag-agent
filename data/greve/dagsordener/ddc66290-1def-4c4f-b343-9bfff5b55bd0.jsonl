{"document_id": "ddc66290-1def-4c4f-b343-9bfff5b55bd0", "committee": "Sundheds- og Omsorgsudvalget", "meeting_date": "2024-11-18T17:00:00+01:00", "section_type": "html_fragment", "section_title": "Godkendelse af dagsorden", "case_number": "21-014445", "agenda_index": 0, "text": "Beslutning Godkendt. Fremstilling Sagsprocedure Sundheds- og Omsorgsudvalget. Resume Godkendelse af dagsorden for mødet den 18. november 2024. Indstilling Administrationen indstiller at dagsordenen godkendes.", "source_path": "data/greve/raw_dagsordener/Sundheds- og Omsorgsudvalget_2024-11-18T17:00:00+01:00_ddc66290-1def-4c4f-b343-9bfff5b55bd0.json"}
{"document_id": "ddc66290-1def-4c4f-b343-9bfff5b55bd0", "committee": "Sundheds- og Omsorgsudvalget", "meeting_date": "2024-11-18T17:00:00+01:00", "section_type": "html_fragment", "section_title": "Temamøde om palliative forløb og mulighed for behandlingstestamente", "case_number": "24-010953", "agenda_index": 1, "text": "Beslutning Orienteringen blev taget til efterretning. Fremstilling Sagsprocedure Sundheds- og Omsorgsudvalget. Resume Temamødet omhandler palliative forløb og mulighed for behandlingstestamente i Greve Kommune. Det er Sundheds- og Omsorgsudvalget, der har ønsket temamøde om emnet. Administrationen vedlægger oplægget i referatet fra mødet. Indstilling Der skal ikke træffes beslutning på temamødet. Temamødet bruges til drøftelse, orientering og dialog. Sagsbeskrivelse Sundheds- og Omsorgsudvalget besluttede den 8. januar 2024 (pkt. 2), at der skal afholdes et temamøde om palliative forløb og mulighed for behandlingstestamente på udvalgsmødet i november 2024. Palliative forløb i Greve Kommune Byrådet skal mindst én gang om året godkende lovpligtige kvalitetsstandarder som følge af lov om social service §§ 83 og 86. Byrådet har derudover besluttet at udarbejde en særskilt kvalitetsstandard for den palliative og terminale indsats i Greve Kommune. I forbindelse med ældrereformen afskaffes en række krav til kommunerne herunder årligt, fastsatte kvalitetsstandarder. Behandlingstestamente og andre valg Der kan forekomme en række svære valg i den sidste tid i livet, som kan være svære at træffe, hvis det ikke sker i rette tid. Derfor kan det være en god idé at tage stilling til eksempelvis behandlingstestamente og værgemål. Med et behandlingstestamente kan borgere på forhånd fravælge livsforlængende behandling eller genoplivning. Testamentet træder først i kraft, når personen er blevet inhabil fx ved fremskreden demens eller alvorlig hjerneskade. Det er altid en lægelig vurdering, hvornår man er i en tilstand, hvor behandlingstestamentet træder i kraft. Nærmeste pårørende til et andet menneske må som udgangspunkt ikke handle på hans eller hendes vegne uden et juridisk grundlag. Der kan derfor indgås værgemål, som kan omfatte økonomiske forhold, personlige forhold eller begge dele. Værgemålet kan også begrænses til dele af økonomien eller de personlige forhold, og det kan være tidsbegrænset. Det kan fx dreje sig om at hæve penge, opsige lejemål, underskrive dokumenter, sælge ejendom, handle på internettet eller optage lån. Økonomiske konsekvenser Sagen har ingen økonomiske konsekvenser for Greve Kommune.", "source_path": "data/greve/raw_dagsordener/Sundheds- og Omsorgsudvalget_2024-11-18T17:00:00+01:00_ddc66290-1def-4c4f-b343-9bfff5b55bd0.json"}
{"document_id": "ddc66290-1def-4c4f-b343-9bfff5b55bd0", "committee": "Sundheds- og Omsorgsudvalget", "meeting_date": "2024-11-18T17:00:00+01:00", "section_type": "html_fragment", "section_title": "Samarbejde med pårørende i ældreplejen", "case_number": "24-008633", "agenda_index": 2, "text": "Beslutning Sagen blev drøftet med bemærkning om, at der skal være en god dialog mellem pårørende og ansatte, så der laves forventningsafstemning til samarbejdet, så det er tydeligt, hvem der gør hvad. Fremstilling Sagsprocedure Sundheds- og Omsorgsudvalget. Resume Sundheds- og Omsorgsudvalget har den 8. januar 2024 (pkt. 2) besluttet, at der skal afholdes et møde om samarbejdet med pårørende i ældreplejen. Samarbejdet med pårørende er relevant at drøfte, fordi det er en af de bærende værdier i den nye ældrelov, som træder i kraft den 1. juli 2025. Der orienteres om Sundhedsstyrelsens anbefalinger for samarbejdet med pårørende samt hvad ældreplejen i Greve Kommune arbejder med i dag. Drøftelserne kan danne afsæt for, hvad der skal arbejdes med fremadrettet. Indstilling Administrationen indstiller, at samarbejdet med pårørende i ældreplejen drøftes. Sagsbeskrivelse Sundheds- og Omsorgsudvalget besluttede den 8. januar 2024 (pkt. 2), at der skal afholdes et møde om samarbejdet med de pårørende i ældreplejen. Den 22. august 2024 blev udkast til den nye ældrelov sendt i høring. En af de bærende værdier i den kommende ældrelov er, at samspillet med de pårørende skal være tættere. Pårørende skal i højere grad ses som en ressource i forhold til at skabe klarhed om den ældres ønsker og behov og i den løbende tilrettelæggelse af hjælp og pleje. Den nye ældrelov træder i kraft den 1. juli 2025. Samarbejdet med de pårørende i Greve Kommune I ældreplejen arbejdes der med udgangspunkt i Værdighedspolitik 2023-2026. Tema 6 omhandler samarbejdet med de pårørende med en ønsket effekt \"Pårørende er en vigtig ressource for de ældre og inddrages derfor i samarbejdet\". Kontaktperson I Greve Kommunes ældrepleje findes ordningen med en kontaktperson . Borgere, som modtager hjælp og/eller pleje enten i eget hjem eller i en plejebolig får en kontaktperson, som er borgerens primære kontakt. Kontaktpersonen skal sikre helhedstænkning i borgerens forløb, herunder: at borgeren oplever, at der er en medarbejder, som kommer kontinuerligt hos borgeren, og har ansvar for det forløb borgeren har med leverandøren (kommunal eller privat), herunder udførsel af hjælpen at sikre den faglige kvalitet og kontinuitet i de leverede indsatser, herunder hjemmehjælp, hjælpemidler, overdraget sygepleje og relevant orientering ud i samfundet at sikre løbende vurdering af borgerens behov, og kontakter administrationen, hvis hjælpen skal justeres op eller ned Borgerens kontaktperson, vil spørge ind til borgerens pårørende. Det kan være relevant blandt andet i forhold til sygdomsforløb, der udvikler sig fx demens eller ved indlæggelse på sygehus. I den sammenhæng kan det for kontaktpersonen være relevant at vide, hvem der kan kontaktes, hvis borgerens tilstand forværres. Afløsning i eget hjem Greve Kommune kan også tilbyde afløsning til pårørende, som løfter en stor hjælpe- og plejeopgave i eget hjem på grund af en syg ægtefælle eller samlever. Ved afløsning, vil en medarbejder fra Greve Kommune blive i hjemmet sammen med borgeren imens den pårørende deltager i en aktivitet ude af huset. Formålet med afløsning er at aflaste den pårørende, så denne får et pusterum fra en hverdag, som kan være belastende. Derudover kan det være med til at fastholde et social liv for den pårørende, som er vigtigt for den mentale sundhed. Samarbejde med pårørende på plejecentre På plejecentrene findes ordningen med en kontaktperson også. Derudover samarbejdes der med de pårørende gennem følgende indsatser: Plejecenterrådene består af beboere, rådsmedlem fra Greve Seniorråd, medarbejdere, en plejecenterleder og to pårørende, som vælges en gang årligt. Plejecenterrådene afholder fire ordinære møder årligt. Et plejecenterråds formål er at danne rammerne for et samarbejde mellem beboere, pårørende og medarbejderne. Det er ikke længere lovpligtigt at have et plejecenterråd, men i Greve Kommune har plejecentrene valgt at fastholde ordningen, hvis der er tilslutning fra beboere og pårørende. Beboer- og pårørendemøde afholdes to gange årligt, hvor der deles informationer og skabes dialog med pårørende Pårørendegrupper giver pårørende til en borger med demens mulighed for at tale med andre om deres situation. Her får pårørende støtte og redskaber til erkendelse af den forandret livssituation og bearbejdning af tab og sorg. Der afholdes et møde om måneden. Det er demenskoordinatorer, som afholder møder i pårørendegrupper Indflytningssamtaler med beboer og pårørende til forventningsafstemning og information om praktik i forbindelse med indflytning i en plejebolig Pårørende bliver desuden inviteret til højtider såsom jul og påske, for at inkludere dem i beboernes liv Samspil med pårørende, frivillige, lokalområdet og civilsamfund på Dialogmøde 2024 Den 21. oktober 2024 har Sundheds- og Omsorgsudvalget afholdt Dialogmøde 2024, som tog afsæt i ældrelovens bærende værdi om samspil med pårørende, frivillige, lokalområdet og civilsamfundet . Her var der oplæg fra borgere, som har oplevet hvordan frivillige foreninger har understøttet dem i at vende tilbage efter et sygdomsforløb. Sundheds- og Omsorgsudvalget drøftede med deltagerne, hvordan pårørende, frivillige og civilsamfund kan bidrage uden at tage over på kommunale sundhedsopgaver. Derudover bidrog Anne Glad til debatten med sit oplæg om Baby boomerne . Baby boomerne er borgere født i årene 1946 til 1964, som er de generationer, som nu og i de kommende år kan få brug for hjælp og pleje. Om Sundhedsstyrelsens undersøgelse af samarbejdet mellem pårørende og hjemmeplejen Til at understøtte kommunernes samarbejde med pårørende har Sundhedsstyrelsen foretaget en undersøgelse, der har udmøntet sig i en rapport (jf. bilag 1). Sundhedsstyrelsen har den 9. januar 2023 udgivet rapporten Undersøgelse af samarbejdet mellem pårørende og hjemmeplejen , der handler om samarbejdet med de pårørende til borgere, som modtager personlig og praktisk hjælp af hjemmeplejen. Rapporten baserer sig på en undersøgelse, der dels har bestået af en spørgeskemaundersøgelse og interviews af medarbejdere, ledere og pårørende. Rapporten fremhæver en række anbefalinger, som kommunerne bør tage med i deres overvejelser, når samarbejdet med de pårørende skal planlægges og vedligeholdes. Sammenfattet peger rapporten på tre hovedtemaer for undersøgelsens anbefalinger: Samarbejdet med pårørende skal prioriteres som fagligt område Medarbejdernes relationelle kompetencer skal være i fokus og det interne samarbejde mellem f.eks. demenskoordinator og medarbejder i hjemmeplejen skal være synligt og systematisk organiseret. Pårørendes behov skal være et særligt fokusområde Relationen til pårørende skal bygges op og vedligeholdes, og medarbejdere ved, hvor de kan søge rådgivning og vejledning til at opbygge relationen. Etablering af klare rammer for aftaler omkring samarbejdet Tidlig forventningsafstemning og inddragelse af pårørende, og løbende dialog med pårørende. Lovgrundlag Lov om social service §81a om at kommunalbestyrelsen skal offentliggøre en værdighedspolitik, der beskriver de overordnede værdier og prioriteringer for personlig hjælp, omsorg og pleje herunder samarbejdet med pårørende. I forbindelse med vedtagelse af ny ældrelov, afvikles kravet om værdighedspolitikker. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag.", "source_path": "data/greve/raw_dagsordener/Sundheds- og Omsorgsudvalget_2024-11-18T17:00:00+01:00_ddc66290-1def-4c4f-b343-9bfff5b55bd0.json"}
{"document_id": "ddc66290-1def-4c4f-b343-9bfff5b55bd0", "committee": "Sundheds- og Omsorgsudvalget", "meeting_date": "2024-11-18T17:00:00+01:00", "section_type": "html_fragment", "section_title": "Lukket: Godkendelse af leverandør af tøjvask til hjemmeboende borgere", "case_number": "24-010082", "agenda_index": 3, "text": "Ad 1-3 anbefales med bemærkning om, at Greve Seniorråd’s bemærkning tages til efterretning. Udvalget takker for det indkomne høringssvar. Greve Seniorråd har ingen yderligere bemærkninger i forhold til bemærkninger, som allerede er afgivet i forbindelse med høring af udbudsmaterialet.", "source_path": "data/greve/raw_dagsordener/Sundheds- og Omsorgsudvalget_2024-11-18T17:00:00+01:00_ddc66290-1def-4c4f-b343-9bfff5b55bd0.json"}
{"document_id": "ddc66290-1def-4c4f-b343-9bfff5b55bd0", "committee": "Sundheds- og Omsorgsudvalget", "meeting_date": "2024-11-18T17:00:00+01:00", "section_type": "html_fragment", "section_title": "Udbud af madservice - beslutning", "case_number": "24-010873", "agenda_index": 4, "text": "Beslutning Ad 1-4. Anbefales. Charlotte Levin (S), John T. Olsen (S) og Liselott Blixt (UP) undlod at tage stilling. Fremstilling Sagsprocedure Sundheds- og Omsorgsudvalget, Økonomiudvalget og Byrådet. Resume Greve Kommune skal ifølge lov om social service tilbyde mulighed for frit valg for borgere i eget hjem, som er visiteret til madservice. Greve Kommune har kontrakt med Det Danske Madhus , der er leverandør af madservice. Kontrakten udløber den 31. januar 2026 og opgaven skal derfor i udbud i 2025. Ringsted Kommune har kontaktet administrationen med forespørgsel om at indgå i et fælles udbud, da det forventelig vil give bedre priser og spare administrative ressourcer i kommunerne. Byrådet skal beslutte, om udbud af madservice skal gennemføres selvstændigt af Greve Kommune eller i et fælles udbud med Ringsted Kommune og eventuelt flere kommuner. Et fælles udbud vil kræve, at bestemmelser i delegationsplanen afviges. Indstilling Administrationen indstiller, at det godkendes, at Greve Kommune sammen med Ringsted Kommune gennemfører udbud af madservice i 1. halvår 2025, at det godkendes at afvige fra bestemmelser i delegationsplanen om politisk godkendelse af udbudsmaterialet , at det godkendes at gennemføre høring af udbudsmaterialet, at det godkendes, at deltagelse i Ringsted Kommunes udbud kan afslås, hvis indholdet i materialet ikke vurderes dækkende for Greve Kommunes krav til madservice. Sagsbeskrivelse Nuværende kontrakt Kontrakten med Det Danske Madhus blev indgået med driftsstart den 1. januar 2020. Kontrakten er gældende i fire år (til og med 31. december 2023) med mulighed for forlængelse i to gange 12 måneder. Begge forlængelser er benyttet, så kontrakten endeligt udløber 31. januar 2026. Udløbsdatoen er rykket en måned for at undgå et eventuelt skift af leverandør i december måned og hen over nytåret. Greve Kommune er jf. serviceloven §91 underlagt en forpligtelse til at tilbyde borgerne frit valg mellem to eller flere leverandører af madservice. Denne forpligtelse har Greve Kommune hidtil efterkommet ved kontrakt med en privat leverandør samt ved at tilbyde \"frit valgs bevis\". Med \"frit valgs beviset\" vælger borgeren selv en leverandør til levering af madservice. Den selvvalgte leverandør skal leve op til kommunens kvalitetsstandard for madservice. Ny kontrakt En ny kontrakt skal indgås ved gennemførsel af et udbud, der er en ressourcekrævende proces for administrationen. Udbuddet er planlagt gennemført i 2. og 3. kvartal 2025. Administrationen er blevet kontaktet af Ringsted Kommune, der står i samme situation og skal gennemføre udbud i 1. halvår 2025. Ringsted Kommune er interesseret i at gennemføre et fælles udbud med andre kommuner i regi af FUS (Fællesudbud Sjælland) for at få volumen (flere borgere) i aftalen. Jo flere borgere, der får leveret mad, jo bedre priser. Det kommer også borgerne til gavn, da egenbetalingen dermed kan blive lavere. Et fælles udbud vil ligeledes minimere de administrative ressourcer, hver kommune skal bruge på at gennemføre eget udbud på et område, hvor der kun er to kendte leverandører. Ringsted Kommune er, udover Greve Kommune, i dialog med Odsherred, Sorø og Kalundborg Kommune om at indgå i udbuddet. Alle kommunerne er med i indkøbsfællesskabet FUS. Administrationen indstiller, at Greve Kommune tilslutter sig det udbud, som Ringsted Kommune gennemfører i 1. halvår 2025. Kravspecifikation til udbuddet Jævnfør Greve Kommunes delegationsplan skal Byrådet godkende materiale til udbud (udbudsbetingelser og kravspecifikation), der vedrører tjenesteydelser rettet mod borgerne (for eksempel madservice). I forbindelse med Greve Kommunes gennemførsel af det seneste udbud på området, blev kravspecifikation og udbudsbetingelser godkendt af Byrådet. Af kravspecifikationen fremgår bl.a. krav til antal ugentlige leveringer og pakning af maden, brug af råvarer, til madtyper der kan leveres, til personalet og biler mm. (se bilag 1). Det politisk besluttede serviceniveau for madservice i Greve Kommune er jf. kvalitetsstandarden: ” Maden bliver leveret to gange om ugen på faste tidspunkter indenfor et interval på to timer. Telefonisk vejledning om måltidet ved leverandør. Valgmulighed mellem 2 hovedretter og med selvstændig mulighed for til/fravalg af biret (forret/dessert)”. Delegationsplan Til inspiration har Ringsted Kommune modtaget Greve Kommunes tidligere politisk godkendte kravspecifikation for madservice til udarbejdelse af kravspecifikation til det påtænkte udbud. Hvis Byrådet godkender, at Greve Kommune tilslutter sig Ringsted Kommunes udbud, er det tidsmæssigt ikke muligt at få kravsspecifikation og udbudsbetingelser politisk godkendt af Byrådet jf. afsnittet om tidsplan. Greve Kommune vil deltage i evalueringen af de modtagne tilbud og godkendelse af leverandør(er) vil blive sendt til politisk beslutning i Byrådet. Administrationen indstiller, at der afviges fra delegationsplanen i forhold til politisk godkendelse af kravsspecifikation og udbudsbetingelser. Administrationen indstiller ligeledes, at administrationen foretager høring af det fremsendte materiale og sikrer, at materialet er dækkende for Greve Kommunes serviceniveau og de øvrige krav, der tidligere er stillet til madservice. Hvis administrationen vurderer, at materialet ikke er dækkende for Greve Kommunes ønsker til levering af madservice, indstilles det, at administrationen kan sige nej tak til at tilslutte sig Ringsted Kommunes udbud. Greve Kommune vil herefter selv gennemføre udbud af madservice. Lovgrundlag Lov om social service §83 (madordning) og §91 (frit valg), Tilbudsloven og Udbudsdirektivet. Økonomiske konsekvenser I Greve Kommunes nuværende kontrakt var priserne låst fast de første 4 år. Leverandøren har derfor kun kunne hæve priserne i 2024 og forventes at varsle prisstigninger for 2025. Forventningen er derfor, at udbuddet vil medføre højere priser end de nuværende priser, bl.a. grundet de generelle prisstigninger i samfundet de seneste år. Der er egenbetaling på madservice. Det vil sige, at borgerne selv betaler for den mad, de bestiller. Dog fastsætter staten årligt et loft for, hvor meget borgerne må betale for den daglig hovedret. I 2024 er det 61 kr. Hvis prisen på en hovedret er 58 kr., betaler borgerne selv det fulde beløb. Hvis prisen på en hovedret er 64 kr., betaler borgerne de 61 kr. og Greve Kommune 3 kr. Greve Kommunes budget til madservice i 2024 er jf. nedenfor: Madservice Budget Greve Kommune 4.872.002 Egenbetaling borgere -4.764.889 Greve Kommune, netto 107.113 Greve Kommune giver i 2024 et tilskud til madservice på 107.113 kr. I 2024 er der set en stigning i antallet af borgere, der er visiteret til madservice - fra 186 borgere i januar måned til 197 borgere i oktober måned. Kommunikation Udbuddet offentliggøres på EU Supply. Tidsplan Aktivitet Forventet dato Ringsted Kommune gennemfører markedsdialog. 22. oktober 2024 Ringsted Kommune sender materialet til høring hos de interesserede kommuner. Uge 45-47, 2024 Kommunerne kommer med bemærkninger til materialet samt svar på, om de vil deltage i et fælles udbud. Data om kommunen medsendes i givet fald. Uge 47, 2024 Udbuddet gennemføres December 2024 – januar 2025 Evaluering, herunder smagsprøvning af maden Februar 2025 Politisk godkendelse af leverandør(er) i den enkelte kommune April 2025 Indgåelse af kontrakter Maj 2025 Høring Sagen sendes i høring i Handicaprådet og Greve Seniorråd.", "source_path": "data/greve/raw_dagsordener/Sundheds- og Omsorgsudvalget_2024-11-18T17:00:00+01:00_ddc66290-1def-4c4f-b343-9bfff5b55bd0.json"}
{"document_id": "ddc66290-1def-4c4f-b343-9bfff5b55bd0", "committee": "Sundheds- og Omsorgsudvalget", "meeting_date": "2024-11-18T17:00:00+01:00", "section_type": "html_fragment", "section_title": "Implementeringsstrategi fælleskommunale principper", "case_number": "24-011387", "agenda_index": 5, "text": "Beslutning Orienteringen blev taget til efterretning. Fremstilling Sagsprocedure Social- og Handicapudvalget, Sundheds- og Omsorgsudvalget, Skole-, Børne- og Ungeudvalget, Økonomiudvalget og Byrådet Resume I denne sag orienteres der om implementeringsstrategi for de fælleskommunale principper på de specialiserede områder. I sagen afrapporteres der ligeledes på de 17 kommuners behandling af principperne. Orienteringen gives på baggrund af et iværksat arbejde i regi KKR for at sikre et fagligt og økonomisk bæredygtigt socialområde i et tæt og forpligtende samarbejde kommunerne imellem og sammen med Region Sjælland. Byrådet behandlede og godkendte de fælleskommunale principper på mødet den 4. september 2024. Alle 17 kommuner har godkendt principperne, hvorfor der med denne sag nu orienteres om, hvordan principperne planlægges virkeliggjort. Indstilling Administrationen indstiller at orienteringen tages til efterretning. Sagsbeskrivelse Baggrund I de seneste år har der været store udgiftsstigninger på det specialiserede socialområde, som har udfordret kommunerne i forhold til at sikre den rette hjælp og støtte til alle, ligesom det har vanskeliggjort kommunernes udgiftsprioriteringer på de øvrige velfærdsområder. For at imødegå udfordringerne på det specialiserede socialområde besluttede KKR Sjælland på mødet den 26. april 2023 at iværksætte et arbejde med fokus på at: Styrke det kommunale samarbejde i forhold til køb hos private leverandører Styrke det kommunale og regionalt samarbejde om tilbud – f.eks. i forhold til små målgrupper. Der blev nedsat en hurtigarbejdende udviklingsgruppe bestående af formanden for styregruppen for rammeaftalen, to direktører fra henholdsvis Køge og Vordingborg kommuner samt en handicap- og psykiatrichef fra Slagelse. Udviklingsgruppen fik tildelt ansvar for en udviklings- og forandringsproces, der skal forsøge at bidrage til at løse kommunernes udfordringer på det specialiserede socialområde. Resultatet af Udviklingsgruppens arbejde er 3 fælleskommunale principper, som KKR Sjælland godkendte den 19. juli 2024 til videre behandling og godkendelse i regionens 17 Byråd. Byrådet i Greve Kommune godkendte principperne på mødet den 4. september 2024. Alle andre byråd har ligeledes godkendt principperne. De fleste kommune har godkendt principperne uden bemærkninger. De kommuner der har godkendt principperne med bemærkninger, fremgår af bilag 2 sammen med deres bemærkninger. Udviklingsprogrammet og principperne indgår som en del af den kommende rammeaftale og der arbejdes med en implementeringsstrateg, hvori der indgår en prioritering af arbejdet. Strategien vil løbende blive opdateret. Fra principper til handling Efter godkendelse af de 3 fælleskommunale principper har Udviklingsgruppen udarbejdet en implementeringsstrategi, der viser sammenhængen mellem mål, aktiviteter, tid og ressourcer, Implementeringsstrategien er vedlagt sagen som bilag 1. Udviklingsgruppen skønner, at alle elementer i implementeringsstrategien har betydning for en succesrig implementering af de 3 fælleskommunale principper, og dermed for realiseringen af Udviklingsprogrammets formål. I det følgende vil elementerne i strategien kort blive præsenteret: Formå l: Strategiens formål viser, hvad det er, at Udviklingsgruppen vil opnå ved gennemførelsen af udviklingsprogrammet. Mål: Udvælgelse af indikatorer, som skal vise, om de iværksatte aktiviteter har den forventede effekt i forhold til Udviklingsprogrammets formål. I 1. kvartal af 2025 forventes iværksat en proces med udvælgelse af indikatorer til måling af udviklingsprogrammets progression samt udarbejdelse af en baseline til en årlig opgørelse. Principperne: Udgør det fundament, som udviklingsgruppen antager vil få en afgørende positiv effekt på Udviklingsprogrammets formål og mål. Nøgleaktiviteter : Oplistning af de aktiviteter, som udviklingsgruppen skønner som nødvendige for at kunne realisere udviklingsprogrammets formål. Det drejer sig bl.a. om aktiviteter som organisationsudvikling, digital implementeringsplan, program indeholdende indsatsområder til gennemførelse i 2025-2026 m.m. Ressourcer : Udviklingsprogrammet er omfangsrigt og indeholder mange indsatser til både udvikling og implementering. KKR Sjælland har derfor afsat ressourcer til en ekstra medarbejder i Sekretariatet for Rammeaftalen til udvikling, iværksættelse og gennemførelse af programmet. Desuden er der afsat ressourcer til et månedligt møde mellem 3 direktører og 1 chef i udviklingsgruppen for Rammeaftale Sjælland. I den videre proces må hver kommune forvente at skulle afsætte medarbejdertid til implementering af principperne i egen organisation. Herudover kan der opstå behov for ekstra ressourcer i forbindelse med en indsats, hvor det fx er nødvendigt med køb af specialistviden, et digitalt værktøj eller lignende. I de tilfælde vil KKR Sjælland, de kommunale fagudvalg og byråd blive forlagt en sag med henblik på beslutning. Tidsplan : Af den overordnede tidsplan fremgår, hvornår Udviklingsgruppen forventer at gennemføre og afslutte en nøgleaktivitet. I implementeringsstrategien indgår der også en oversigt over prioritering af princippernes indsatsområder, se Implementeringsstrategi 2024-2026, s. 3-4. Prioriteringerne er foretaget af direktører og chefer fra hhv. voksen-, unge- og børneområdet på et halvdagsseminar i Rammeaftale Sjælland den 4. oktober 2024. På baggrund af implementeringsstrategien vil der i starten af 2025 blive udarbejdet en dynamisk og detaljeret implementeringsplan, der indeholder overblik over iværksatte initiativer under hvert indsatsområde samt deadlines og ressourceforbrug. Der gøres opmærksom på, at denne sag ligeledes skal behandles på KKR’s møde den 19. november 2024. Denne sag er således produceret før KKR’s behandling af sagen. Såfremt der kommer nye oplysninger til sagen på baggrund af behandlingen i KKR, vil udvalgene blive orienteret herom og der vil blive skrevet en supplerende sagsfremstilling i relation til sagens videre forløb. Lovgrundlag Lovgrundlaget indeholder Servicelovens bestemmelser og bestemmelserne i Barnets Lov. Økonomiske konsekvenser Sagen har inden økonomiske konsekvenser i sig selv. Som det fremgår af sagsfremstillingen, skal indsatserne medvirke til et fagligt og økonomisk bæredygtigt socialområde og vil derfor overtid bidrage hertil. Høring Der er ingen høringspligt i denne sag. Sagens forløb 18/11/2024 Social- og Handicapudvalget Beslutning ikke frigivet", "source_path": "data/greve/raw_dagsordener/Sundheds- og Omsorgsudvalget_2024-11-18T17:00:00+01:00_ddc66290-1def-4c4f-b343-9bfff5b55bd0.json"}
{"document_id": "ddc66290-1def-4c4f-b343-9bfff5b55bd0", "committee": "Sundheds- og Omsorgsudvalget", "meeting_date": "2024-11-18T17:00:00+01:00", "section_type": "html_fragment", "section_title": "Rammeaftale 2025-2026 for det specialiserede social- og undervisningsområde", "case_number": "24-011384", "agenda_index": 6, "text": "Beslutning Anbefales. Fremstilling Sagsprocedure Social- og Handicapudvalget, Sundheds- og Omsorgsudvalget, Skole-, Børne- og Ungeudvalget, Økonomiudvalget og Byrådet. Resume De 17 kommunalbestyrelser i Region Sjælland samt regionsrådet skal jf. rammeaftalebekendtgørelsen hvert andet år indgå en rammeaftale på det specialiserede social- og undervisningsområde. Rammeaftalen er en lovbestemt politisk aftale mellem de sjællandske kommuner samt Region Sjælland. Rammeaftalens overordnede formål er at sikre, at der de nødvendige tilbud og indsatser til rådighed på det specialiserede social- undervisningsområde. Rammeaftalen rummer både udvikling (behov for tilbud, faglig udvikling mv.) og styring (kapacitets- og økonomistyring mv.) og herunder et antal fokusområder. I denne sag til træffes beslutning om en rammeaftale gældende for 2025-2026. Indstilling Administrationen indstiller, at rammeaftalen for 2025-2026 godkendes. Sagsbeskrivelse I forbindelse med udarbejdelse af den nuværende rammeaftale 2025-2026 er gennemført en inddragende proces Der blev den 31. maj 2024 afholdt Kickoff-møde om rammeaftale 2025-2026 med deltagelse af politikere, handicap- og udsatterådsrepræsentanter, direktører og chefer. På mødet var oplæg og drøftelse af fokusområder for rammeaftale 2025-2026 som tilsvarende også er drøftet på direktør og chefmøde den 4. oktober 2024. Rammeaftalen rummer et begrænset antal fokusområder med øget fokus på målsætning, formål og indsatsområder som skal fokusere arbejdet og medvirke til at muliggøre administrativ og politisk opfølgning. På møderne var der generel opbakning til at arbejde videre med de følgende 3 fokusområder og mødedrøftelserne afspejles i fokusområderne og indgår det videre arbejde. Fokusområder l Følgende fokusområder foreslås for 2025 og 2026 i. Rammeaftale 2025-26 1.Rette indsatser og tilbud til borgerne – indhold, kvalitet, tid og pris (jf. udviklingsprogrammet) Målsætning: Tilbud og indsatser med rette indhold og kvalitet, som leveres til rette tid og til den rette pris 3 overordnede fælleskommunale principper med indsatsområder 1) Fælles om kontrakter og takster, 2) Fælles om kvalitet, 3 Fælles om døgn- og botilbud 2. Styrket sektorsamarbejde på socialpsykiatri- og handicapområdet Målsætning: Der skal skabes bedre sektorovergange og sammenhængende forløb og indsatser for borgerne og herunder arbejde for større lighed i sundhed for borgere med psykisk sygdom og borgere med handicap. Målet er bedre sammenhæng og kvalitet i indsats og behandling og reduktion i konsekvenser af social ulighed, så målgruppen opnår øget velfærd, sundhed og højere levealder. 3. Øget trivsel blandt børn og unge- styrket forebyggelse og indsats Målsætning: Det ønskes at øge trivslen for børn og unge via styrket forebyggelse og indsats, da kommunerne oplever øget mistrivsel hos børn og unge f.eks. med flere henvisninger til psykiatrien, vækst i skolevægring, stigende antal med autisme og ADHD. Målet er at styrke børn og unges mentale sundhed og trivsel De foreslåede fokusområder afspejler også kommunernes tilbagemelding om opmærksomhedspunkter og behov for tilbud, der således indtænkes i arbejdet med den kommende rammeaftale. Fokusområderne er uddybet i selve rammeaftalen for 2025-2026 og ligger i fin forlængelse af fokusområderne i rammeaftale 2023-2024. Behov for tilbud Der skal i rammeaftalen indgå en beskrivelse af behov for udvikling af indsatser og tilbud og det skal indgå i beskrivelsen, hvorvidt der er behov for oprettelse af nye tilbud. Beskrivelsen udarbejdes på baggrund af et samlet overblik over tilbud, kommunernes og regionens overvejelser, Socialtilsynets årsrapport samt Socialstyrelsens centrale udmeldinger og kommunerne og regionens tilbagemeldinger ift. disse. Ift. behov for tilbud er det generelle billede i kommunerne samt regionen, at der på de fleste områder opleves sammenhæng mellem udbud og efterspørgsel og mellem behov og tilbud/ydelser. Der er dog enkelte områder og målgrupper, som kommunerne gør opmærksom på og herunder borgere med komplekse udfordringer både på børne-ungeområdet og voksenområdet. Socialtilsynet anbefaler i sin årsrapport bl.a. fokus på plejefamilier og dette indgår i fokusområde 3 Socialstyrelsen har ultimo 2023 udsendt en central udmelding om domfældte udviklingshæmmede og landets kommuner konkluderer i deres afrapportering bl.a. at det landsdækkende tilbud Kofoedsminde lever op til kvalitetskrav- og kapacitetsbehov samt anbefaler oprettelse af 108 tilbud til målgruppen. Kommunernes og regionens tilbagemeldinger, Socialtilsynets årsrapport samt afrapportering ift. Socialstyrelsens centrale udmelding indgår som bilag til rammeaftalen Kommunernes tilbagemeldinger ift. behov for tilbud indgår i det videre arbejde med rammeaftale 2025-26 og herunder i arbejdet med rammeaftalens fokusområder sammen med Socialtilsynets årsrapport og Socialstyrelsens centrale udmelding. Styring Rammeaftalen lægger rammerne for kapacitets- og prisudviklingen samt takster og principper for omkostningsberegning og betalingsmodeller. Som udgangspunkt er tilbud inden for de relevante lovparagraffer, der anvendes af flere kommuner omfattet af rammeaftalen. Det samme gælder regionale tilbud. Der anbefales anvendelse af de nationale standardkontrakter på børne- og voksenområdet ift. køb og salg både indenfor og udenfor regionen samt ift. køb hos private. Takstanbefaling 2025-2026: Rammeaftalerne har siden 2012 rummet en takstanbefaling og styregruppen for rammeaftale Sjælland foreslår følgende takstanbefaling for 2025-2026: Alle kommuner opfordres til at sikre et målrettet arbejde for konstant driftsoptimering med den hensigt at reducere taksterne på de takstbelagte institutioner og stram udgiftsstyring generelt, herunder ved køb hos private. Takstanbefalingen for 2025-2026 indarbejdes i indledningen i forslag til rammeaftale 2025-2026. I grundlaget for udarbejdelsen af rammeaftalen indgår en status ift. børnehus, socialtilsyn, lands- og landsdelsdækkende tilbud, den sikrede boform Kofoedsminde og sikrede afdelinger til unge samt Grønland og Færøerne, da disse områder jf. rammeaftalebekendtgørelsen skal drøftes og koordineres mellem kommuner samt regionen. Rammeaftalen sætter overordnet retning og ramme for arbejdet. I forlængelse af rammeaftalen udarbejdes en implementeringsplan og efter rammeaftalens godkendelse igangsættes arbejdet med den konkrete udmøntning af fokusområderne og herunder initiativer. Der planlægges afholdt politiske og administrative temamøder primo 2025. Rammeaftalen for 2025-2026 består af et kort politisk hoveddokument med fokusområder, som er vedlagt sagen som bilag. Herudover indgår i rammeaftalen en række bilag som grundlag for udarbejdelsen af rammeaftalen, herunder hovedbilag og takstaftale, som samlet opfylder bekendtgørelsens krav. Der gøres opmærksom på, at denne sag ligeledes skal behandles på KKR ́s møde den 19. november 2024. Denne sag er således produceret før KKR ́s behandling af sagen. Såfremt der kommer nye oplysninger til sagen på baggrund af behandlingen i KKR, vil udvalgene blive orienteret herom, og der vil blive skrevet en supplerende sagsfremstilling i relation til sagens videre forløb. Rammeaftalen er vedlagt sagen som bilag, inklusive henvisning til rammeaftalens samlede bilagskompleks. Lovgrundlag Bekendtgørelse om rammeaftaler m.v. på det sociale område. Økonomiske konsekvenser Sagen i sig selv har ingen økonomiske konsekvenser, men er af væsentlig betydning for udgiftsudviklingen på området. Høring Handicaprådet er høringsberettiget i sagen. Sagens forløb 18/11/2024 Social- og Handicapudvalget Beslutning ikke frigivet", "source_path": "data/greve/raw_dagsordener/Sundheds- og Omsorgsudvalget_2024-11-18T17:00:00+01:00_ddc66290-1def-4c4f-b343-9bfff5b55bd0.json"}
{"document_id": "ddc66290-1def-4c4f-b343-9bfff5b55bd0", "committee": "Sundheds- og Omsorgsudvalget", "meeting_date": "2024-11-18T17:00:00+01:00", "section_type": "html_fragment", "section_title": "Nye borgerrettede kvalitetsstandarder for rehabiliteringscentret Hedebo og midlertidige ophold på Nældebjerg plejecenter", "case_number": "24-010953", "agenda_index": 7, "text": "Beslutning Anbefales med bemærkning om, at Greve Seniorråd's bemærkning tages til efterretning. Udvalget takker for det indkomne høringssvar. Høringssvar fra Greve Seniorråd vedlægges. Fremstilling Sagsprocedure Sundheds- og Omsorgsudvalget, Økonomiudvalget og Byrådet. Resume Administrationen har genvurderet hvilke midlertidige opholdstyper, som Greve Kommune skal tilbyde på Hedebo og Nældebjerg. Arbejdet har givet anledning til at omskrive kvalitetsstandarderne for midlertidige ophold i en ny borgerrettet udgave. Byrådet skal godkende nye, borgerrettede kvalitetsstandarder for rehabiliteringscentret Hedebo og for midlertidige ophold på Nældebjerg plejecenter. Kvalitetsstandarderne beskriver den hjælp, som borgerne kan forvente, når de er visiteret til et midlertidigt ophold og akutophold på rehabiliteringscentret Hedebo og Nældebjerg plejecenter i Greve Kommune. Når kvalitetsstandarderne er godkendt, bliver de offentliggjort, og administrationen vil fra den 1. januar 2025 visitere på baggrund af dem. Indstilling Administrationen indstiller, at nye borgerrettede kvalitetsstandarder for rehabiliteringscentret Hedebo og midlertidige ophold på Nældebjerg plejecenter godkendes. Sagsbeskrivelse Om nye borgerrettede kvalitetsstandarder Kvalitetsstandarder for ældrepleje er dels serviceinformation til borgerne om tilbud og indsatser, og et arbejdsredskab til administrationen, som anvender kvalitetsstandarder til at udmåle hjælpen til borgeren. Gennem en årrække er kvalitetsstandarderne i Greve Kommune nået et omfang og en detaljeringsgrad, som ikke er målrettet borgerne, men i højere grad administrationen. Derfor har administrationen igangsat en proces for at skabe en række nye borgerrettede kvalitetsstandarder, som udelukkende sigter mod at kommunikere til borgerne. Administrationen vil fortsat have indsatskataloger, som også i dag anvendes til at udmåle omfanget af hjælp til borgeren ud fra det fastsatte serviceniveau fx tid i indsatser og kadence for udførelse af hjælpen. Om rehabiliteringscenter Hedebo Rehabiliteringscenter Hedebo ( Hedebo ) ligger i Greve Landsby. Her kan borgere blive visiteret til midlertidige ophold, som har forskellige formål. På Hedebo er den grundlæggende tanke, at rehabilitering sker i en samarbejdsproces mellem borgeren, medarbejderne, pårørende og eventuelt andre relevante parter. Rehabilitering skal støtte borgeren i at genvinde evnen til igen at blive selvhjulpen i videst muligt omfang, så borgeren kan vende hjem igen med eller uden hjælp fra hjemmeplejen. Om midlertidige ophold på Nældebjerg plejecenter Nældebjerg plejecenter (Nældebjerg) kaldes også for Kompetencecenter for demens, fordi mange specialiserede kompetencer i demenssygdomme er lokaliseret der. Foruden plejeboliger er der også tre forskellige midlertidige ophold, der kan tilbydes til borgere med svære kognitive udfordringer såsom demens. De midlertidige ophold til borgere på Nældebjerg, har særlige behov for hjælp og støtte i forbindelse med udadreagerende adfærd fx som følge af en demenssygdom. Borgernes situation gør, at der er et særligt behov for trygge fysiske rammer og de rette personalemæssige kompetencer. Om processen for udarbejdelse af nye borgerrettede kvalitetsstandarder for rehabiliteringscentret Hedebo og på Nældebjerg plejecenter I 2023 nedsatte administrationen en arbejdsgruppe genvurderet, hvilke midlertidige opholdstyper som Greve Kommune skal tilbyde på Hedebo og Nældebjerg. Arbejdet blev igangsat med henblik på at imødekomme nye krav i forbindelse med udvikling af det nære sundhedsvæsen samt en kommende ældre- og sundhedsreform. Dette arbejde har givet anledning til at omskrive kvalitetsstandarderne for midlertidige ophold i en ny borgerrettet udgave. Kvalitetsstandarderne for midlertidige ophold Hedebo og Nældebjerg er således den første borgerrettede udgave af de kvalitetsstandarder, som administrationen anvender på sundheds- og ældreområdet. De øvrige kvalitetsstandarder for henholdsvis rehabilitering og hjemmepleje samt plejebolig revideres til borgerrettede udgaver i løbet af foråret 2025. Dette skyldes, at arbejdet med implementering af faste teams, helhedspleje og overgang fra enkeltindsatser til få omsorgsforløb pågår , og er med til at definere udformningen af kvalitetsstandarderne. De nye borgerrettede kvalitetsstandarder for rehabilitering og hjemmepleje samt for plejeboliger skal godkendes i løbet af foråret 2025, fordi den nye ældrelov træder i kraft den 1. juli 2025. Om nye borgerrettede kvalitetsstandarder for rehabiliteringscentret Hedebo og på Nældebjerg plejecenter Nye borgerrettede kvalitetsstandarder for rehabiliteringscentret Hedebo og midlertidige ophold på Nældebjerg (jf. bilag 1) indeholder en beskrivelse af Hedebos overordnede formål som institution samt tilgang til rehabilitering. Derudover er antallet af opholdstyper reduceret fra otte til fem. Reduktionen er foretaget for at forenkle visitationsproces samt kapacitets- og økonomistyring. Derudover viser data over anvendelse af opholdstyper, at nogle opholdstyper enten anvendes i yderst begrænset omfang eller kan slås sammen med en sammenlignelig opholdstype. De fem nye opholdstyper for Hedebo er følgende: Opholdstype 1: Midlertidig døgnplads Formålet med opholdet er, at borgeren hurtigst muligt bliver i stand til at vende hjem til eget hjem igen med eller uden hjælp fra hjemmeplejen. Opholdstype 2: Palliativ døgnplads Formålet med opholdet er, at borgeren sikres en værdig og omsorgsfuld pleje og lindring, samt at borgerens ønsker og behov i videst muligt omfang imødekommes i din sidste tid. Opholdstype 3: Ferie- og aflastningsplads Formålet med opholdet er at aflaste en ægtefælle eller pårørende, der yder en stor indsats for at yde omsorg og hjælp til borgeren i hverdagen. På Hedebo skelnes mellem et ferieophold og et aflastningsophold. Ferieopholdet kan tilbydes, når en ægtefælle eller pårørende skal på ferie. Aflastningsophold er til en ægtefælle eller pårørende, der i en periode ikke kan yde hjælp og støtte fx i forbindelse med indlæggelse på sygehus. Opholdstype 4: Afventningsophold Formålet med opholdet er at skabe nogle trygge rammer til borgeren, som venter på at flytte i en plejebolig. Opholdstype 5: Akutplads Formålet med opholdet er at hjælpe borgeren, som i en kort periode har brug for omfattende og særlig sygeplejefaglig indsats, og hyppigt skal tilses af sundhedsfagligt personale. Borgerens behov kan samtidig ikke varetages i eget hjem. Kvalitetsstandarden for Hedebo indeholder endvidere afsnit om egenbetaling, udskrivelse for sygehus, betaling af kørsel og forskellen på hverdagsrehabilitering og genoptræning med en genoptræningsplan for sygehus. Derudover indeholder kvalitetsstandarden en overordnet beskrivelse af de midlertidige opholdstyper på Nældebjerg, og formålet med de tre forskellige opholdstyper til henholdsvis vurderings-, aflastnings- og afventningsophold er beskrevet. De nye borgerrettede kvalitetsstandarder for for rehabiliteringscentret Hedebo og midlertidige ophold på Nældebjerg erstatter dermed gældende kvalitetsstandard for midlertidige ophold og akutpladser (jf. bilag 2). Lovgrundlag Bekendtgørelse om kvalitetsstandarder og frit valg af leverandør af personlig og praktisk hjælp m.v. § 1 om, at kommunalbestyrelsen mindst én gang årligt skal udarbejde en kvalitetsstandard for personlig og praktisk hjælp m.v. samt kommunal genoptræning og vedligeholdelsestræning efter lovens §§ 83 og 86. Økonomiske konsekvenser Sagen har ingen økonomiske konsekvenser for Greve Kommune. Kommunikation Når kvalitetsstandarderne for rehabiliteringscentret Hedebo og midlertidige ophold på Nældebjerg plejecenter er godkendt, bliver de offentliggjort på Greve Kommunes hjemmeside. Høring Sagen sendes i høring i Handicaprådet.", "source_path": "data/greve/raw_dagsordener/Sundheds- og Omsorgsudvalget_2024-11-18T17:00:00+01:00_ddc66290-1def-4c4f-b343-9bfff5b55bd0.json"}
{"document_id": "ddc66290-1def-4c4f-b343-9bfff5b55bd0", "committee": "Sundheds- og Omsorgsudvalget", "meeting_date": "2024-11-18T17:00:00+01:00", "section_type": "html_fragment", "section_title": "Kvalitetsstandard for rehabilitering og hjemmepleje", "case_number": "24-010953", "agenda_index": 8, "text": "Beslutning Anbefales. Fremstilling Sagsprocedure Sundheds- og Omsorgsudvalget, Økonomiudvalget og Byrådet. Resume Byrådet skal godkende kvalitetsstandarder for rehabilitering og hjemmepleje gældende for 2025. Kvalitetsstandarderne beskriver den hjælp, som borgerne kan forvente, når de er visiteret til rehabilitering og hjemmepleje. På grund af forventet vedtagelse af ny ældrelov, som træder i kraft den 1. juli 2025, indstiller administrationen, at de nugældende kvalitetsstandarderne for rehabilitering og hjemmepleje gælder frem til og med 30. juni 2025. Det skyldes, at den nye ældrelov lægger op til, at kvalitetsstandarderne afskaffes i den nuværende form. Når kvalitetsstandarderne er godkendt, bliver de offentliggjort, og administrationen vil fra den 1. januar 2025 visiterer på baggrund af dem. Indstilling Administrationen indstiller, at kvalitetsstandard for rehabilitering og hjemmepleje godkendes. Sagsbeskrivelse Ny ældrelov og udfasning af kvalitetsstandarder Den 18. april 2024 blev en ny ældrereform besluttet af Regeringen og aftalepartierne. Ældrereformen består af en række initiativer. En af ambitionerne i ældrereformen er blandt andet en omfattende afbureaukratisering og reduktion af dokumentationsbyrden i kommunerne. Det betyder, at krav om årligt fastsatte kvalitetsstandarder afskaffes. Et andet initiativ i ældrereformen er, at der indføres en ny ældrelov, der træder i kraft den 1. juli 2025. Målgruppen for loven er borgere, der har nået folkepensionistalderen jf. pensionslovens §1a, og har behov for pleje og omsorg. Folkepensionsalderen er fx 65 år for borgere, der er født før den 1. januar 1954. Derudover kan borgere, som ikke har nået folkepensionsalderen inkluderes, hvis behovet for pleje og omsorg svarer til det behov, som ældre borgere over folkepensionsalderen skal tilbydes. Overgang fra kvalitetsstandarder til omsorgsforløb Jævnfør udkast til ny ældrelov § 9, skal hver kommune etablere få sammenhængende og rummelige pleje- og omsorgsforløb, for at leve op til det nye krav om helhedspleje og borgernær visitation. Der skal på denne baggrund udarbejdes nye omsorgsforløb, som erstatter enkeltindsatser, der eksisterer i de nuværende kvalitetsstandarderne i Greve Kommune. Det er Byrådet, der fastsætter rammerne for organisering og tilrettelæggelse af omsorgsforløbene. Arbejdet med dette vil foregå i foråret 2025. Oplysninger om de sammenhængende og rummelige pleje- og omsorgsforløb skal være tilgængelige for borgerne i form af en generel borgerrettet og lettilgængelig serviceinformation om, hvilken hjælp borgeren kan forvente at få i den pågældende kommune. Informationen kan blandt andet ske i form af oplysninger på kommunens hjemmeside. Det er denne kommunikationsform, der er taget udgangspunkt i i relation til nye borgerrettede kvalitetsstandarder for rehabiliteringscentret Hedebo og midlertidige ophold på Nældebjerg. Serviceinformationen om de nye omsorgsforløb skal godkendes af Byrådet. Om kvalitetsstandarder for rehabilitering og hjemmepleje Kvalitetsstandarden for rehabilitering og hjemmepleje beskriver alle de indsatser, der kan bevilges til borgere, som ikke bor i en plejebolig. Det er således indsatser, som hjemmeplejen yder. Ændringer i kvalitetsstandarder for rehabilitering og hjemmepleje Indsatsen Toiletbesøg 4 er taget ud af kvalitetsstandarden, fordi indsatsens tid og omfang kan rummes i de øvrige indsatser for toiletbesøg. Derudover er der foretaget mindre ændringer i form af korrektur og skriftlige præciseringer for at øge læseforståelsen i kvalitetsstandarden for rehabilitering og hjemmepleje 2025 jf. bilag 1. Jf. bilag 2 fremgår ændringer, som er foretaget i kvalitetsstandarden. På baggrund af ældrelovens afskaffelse af kvalitetsstandarder i sin nuværende form samt overgang til nye omsorgsforløb, der erstatter enkeltindsatser, anbefaler administrationen, at kvalitetsstandarder for rehabilitering og hjemmepleje godkendes til og med 30. juni 2025. Lovgrundlag Bekendtgørelse om kvalitetsstandarder for hjemmehjælp, rehabiliteringsforløb og træning efter serviceloven om, at kommunalbestyrelsen mindst én gang årligt skal udarbejde en kvalitetsstandard for personlig og praktisk hjælp m.v., rehabiliteringsforløb samt kommunal genoptræning og vedligeholdelsestræning efter lovens §§ 83, 83a og 86. Økonomiske konsekvenser Kvalitetsstandarderne er udarbejdet med udgangspunkt i budget 2025 – 2028. Kommunikation Når kvalitetsstandarden for rehabilitering og hjemmepleje er godkendt, bliver den offentliggjort på Greve Kommunes hjemmeside. Tidsplan Kvalitetsstandarder for rehabilitering og hjemmepleje er gældende fra 1. januar 2025 til og med 30. juni 2025. Høring Sagen sendes i høring i Handicaprådet.", "source_path": "data/greve/raw_dagsordener/Sundheds- og Omsorgsudvalget_2024-11-18T17:00:00+01:00_ddc66290-1def-4c4f-b343-9bfff5b55bd0.json"}
{"document_id": "ddc66290-1def-4c4f-b343-9bfff5b55bd0", "committee": "Sundheds- og Omsorgsudvalget", "meeting_date": "2024-11-18T17:00:00+01:00", "section_type": "html_fragment", "section_title": "Godkendelse af Greve Kommunes sundhedsberedskabsplan 2025", "case_number": "24-001647", "agenda_index": 9, "text": "Beslutning Anbefales. Fremstilling Sagsprocedure Sundheds- og Omsorgsudvalget, Økonomiudvalget og Byrådet. Resume Greve Kommune er forpligtet til at planlægge og være i stand til at gennemføre et beredskab til at håndtere ekstraordinære hændelser med konsekvenser for borgerens sundhed. Sundhedsberedskabsplanen skal godkendes mindst én gang i hver byrådsperiode. Efter en høringsproces og efterfølgende rådgivning fra Sundhedsstyrelsen er den opdaterede sundhedsberedskabsplan nu klar til godkendelse i Byrådet. Sundhedsberedskabsplanen gælder for 2025 til 2028. Indstilling Administrationen indstiller, at sundhedsberedskabsplan 2025 godkendes. Sagsbeskrivelse Greve Kommune er forpligtet til at planlægge og være i stand til at gennemføre et beredskab til at håndtere ekstraordinære hændelser med konsekvenser for borgerens sundhed. Sundhedsberedskabet er en del af det generelle beredskab, som opererer på nationalt, regionalt og kommunalt niveau, samt dækker institutioner (fx plejecentre). En sundhedsberedskabsplan skal sikre, at Greve Kommunes organisation indenfor sundheds- og plejeområdet kan omstille sig, eller øge kapaciteten i givne situationer. Sundhedsberedskabsplanen støtter både op om indsatser i det generelle beredskab, men skal også kunne håndtere hændelser eller ulykker ud fra egen ledelse. Sundhedsberedskabsplanen skal godkendes mindst én gang i hver byrådsperiode. Center for Sundhed & Pleje har planlagt en godkendelse i Byrådet d. 11. december 2024, så den nye plan kan træde i kraft i 2025.Sundhedsberedskabsplanen bliver i den nye udgave en opdateret version af den nuværende. Senest har administrationen orienteret Sundheds- og Omsorgsudvalget med deltagelse af Byrådet på et temamøde den 18. marts 2024 (pkt. 2). Sundhedsberedskabsplanen var på dette tidspunkt i en høringsversion, som var godkendt af direktionen. I høringsfasen, har nabokommuner, Region Sjælland og Beredskab 4K haft sundhedsberedskabsplanen i høring. Efter høringen og enkelte tilretninger, blev sundhedsberedskabsplanen sendt omkring Sundhedsstyrelsen til rådgivning. Høring og rådgivning har resulteret i tilretninger til høringsversionen af sundhedsberedskabsplanen. Tilretninger med tilhørende ændringer, er gennemgået i afsnittet nedenfor. Planen fremstår nu i den version, der skal godkendes af Byrådet. Sundheds- og Omsorgsudvalget er indstillende udvalg til Byrådet. Sundhedsberedskabsplanen er vedlagt sagsfremstillingen som bilag. Tilretninger og ændringer Sundhedsstyrelsens rådgivning, høringssvar fra Beredskab 4K, nabokommuner og Region Sjælland, samt interne processer, har resulteret i følgende tilretninger og ændringer i den nye version af sundhedsberedskabsplanen: Emne Tilretning eller ændring COVID-19 Alle delplaner og afsnit vedrørende COVID-19 er ændret, da virussen ikke længere er en samfundskritisk sygdom. COVID-19 er i sundhedsberedskabet nu en epidemi/pandemi på linje med andre. Evakuerings- og Pårørendecentre I den opdaterede sundhedsberedskabsplan er prioriteringen af evakuerings- og pårørendecentre (EPC) ændret De store idrætsanlæg i Tune, Karlslunde og Greve Midt er nu førsteprioritet, fremfor pensionistcentre og Tune Borgerhus Dette sikrer en større kapacitet, bedre forhold og organisering Nyt EPC er Sundhedshuset på Hundige Allé 11 - dermed dækkes Hundige-området geografisk Indretningsplaner for de i alt fire EPC bliver lavet i 2025 Massevaccination Greve Kommune skal støtte en eventuel vaccination af hele befolkningen, blandt andet gennem egnede steder til at gennemføre vaccinationsindsatsen. Udpegelse af steder for massevaccination sker i samarbejde med Region Sjælland Evakuerings- og Pårørendecentre (EPC) er egnede lokaliteter til massevaccination Indretningsplaner af EPC til brug for massevaccination bliver lavet i 2025 Aktivering Afsnittene om aktivering af sundhedsberedskabet er rettet til, så det mere tydeligt fremgår, hvordan Greve Kommune og Akut Medicinsk Koordination i Region Sjælland gensidigt varsler hinanden Risikovurdering af hændelser Afsnit om de hændelser sundhedsberedskabet skal håndtere er nu koblet sammen med de risikovurderinger, der findes i Greve Kommunes generelle beredskab. Det gør risikovurderingerne mere specifikke i forhold til Greve Kommunes geografi og beliggenhed fx i forhold til E20-motorvejen med tilhørende risiko for store ulykker. Generelle opdateringer Den nye sundhedsberedskabsplan er generelt opdateret i forhold til organisationen i Greve Kommune med videre. Pixi-udgave Sundhedsberedskabsplanen for 2021 havde i tilknytning en pixi-udgave, med en kort og sammenfattende fremstilling af planen. Denne er udgået i 2025-udgaven. Lovgrundlag Lov om sundhed, lov om beredskab, lov om epidemi og bekendtgørelse om planlægning af sundhedsberedskabet. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag. Tidsplan Sundhedsberedskabsplaner skal godkendes mindst én gang i hver byrådsperiode. Den nuværende sundhedsberedskabsplan er godkendt den 20. december 2021 (pkt. 38), og er gyldig indtil den nye sundhedsberedskabsplan er godkendt af Byrådet. Sundhedsberedskabsplanen er nu klar til godkendelse. Sundheds- og Omsorgsudvalget er indstillende udvalgt overfor Økonomiudvalget og Byrådet. Med Byrådets godkendelse den 11. december 2024 kan den nye sundhedsberedskabsplan træde i kraft fra årsskiftet 2024/2025. Detaljeret tidsplan: 28. oktober 2024: Sundhedsberedskabsplan godkendt af direktionen 18. november 2024: Sundhedsberedskabsplanen indstilles til godkendelse af Sundheds- og Omsorgsudvalget 27. november 2024: Sundhedsberedskabsplanen indstilles til godkendelse af Økonomiudvalget 11. december 2024: Sundhedsberedskabsplanen godkendes af Byrådet 1. januar 2025: Sundhedsberedskabsplan 2025 træder i kraft", "source_path": "data/greve/raw_dagsordener/Sundheds- og Omsorgsudvalget_2024-11-18T17:00:00+01:00_ddc66290-1def-4c4f-b343-9bfff5b55bd0.json"}
{"document_id": "ddc66290-1def-4c4f-b343-9bfff5b55bd0", "committee": "Sundheds- og Omsorgsudvalget", "meeting_date": "2024-11-18T17:00:00+01:00", "section_type": "html_fragment", "section_title": "Anvendelse af sundhedsfremmepuljen i 2024 og anvendelse i 2025", "case_number": "24-010953", "agenda_index": 10, "text": "Beslutning Ad. 1. Orienteringen blev taget til efterretning. Ad. 2. Godkendt. Fremstilling Sagsprocedure Sundheds- og Omsorgsudvalget. Resume Sundhedsfremmepuljen er en pulje under Sundheds- og Omsorgsudvalget, som formanden jf. delegationsplanen kan udmønte. Sundhedsfremmepuljen finansierer sundhedsfremmende og forebyggende aktiviteter i Greve Kommune. Hvert år orienteres Sundheds- og Omsorgsudvalget om anvendelsen i det forgangene år, og skal derudover godkende anvendelsen i det kommende år. Sundheds- og Omsorgsudvalget bliver med sagen orienteret om, hvordan midlerne er blevet anvendt i 2024, og skal godkende anvendelsen i 2025. Indstilling Administrationen indstiller, at orienteringen om anvendelse af midler fra sundhedsfremmepuljen i 2024 tages til efterretning. at det godkendes, at anvendelsen af midlerne fortsætter uændret i 2025. Sagsbeskrivelse Sundhedsfremmepuljen er en pulje under Sundheds- og Omsorgsudvalget, som formanden kan udmønte jævnfør delegationsplanen. Puljen er afsat til sundhedsfremmende og forebyggende aktiviteter i Greve Kommune. I forbindelse med vedtagelse af budget 2023-2026 blev sundhedsfremmepuljens budget reduceret med cirka 170.000 kr. årligt. Budgettet er på 451.364 kr. i 2024. Greve Kommune har et kontraktstyret samarbejde med henholdsvis Greve Seniorsport og Tune IF, som afvikler visiteret motion, motion til borgere med demens. Begge foreninger leverer vedligeholdende-, genoptrænings- og motionstilbud til forskellige målgrupper. Ved træningsforløbets afslutning fokuserer foreningerne på, at borgere kan forsætte med at motionere i andre foreninger. Derudover har Greve Kommune en samarbejdsaftale med Den Musiske Skole/Greve Kultur-Base. KOL-koret er et tilbud for borgere, som har Kronisk Obstruktiv Lungesygdom (KOL). KOL-koret har en positiv indvirkning på lungefunktion, og så skaber det et socialt netværk for deltagerne. Borgerne skal visiteres til disse tilbud, inden de kan deltage. Administrationen anbefaler, at midlerne i 2025 anvendes på samme måde som i 2024, så samarbejdet med Greve Seniorsport, Tune IF og Den Musiske Skole kan fortsætte uændret. Administrationen vurderer, at udbyttet af tilbuddene har god effekt holdt op imod de økonomiske udgifter. Det vurderes, at Greve Kommune ikke kan løfte opgaven med samme økonomi, hvis opgaven hjemtages. Opgaven er en skal-opgave, så det er ikke en mulighed at nedlægge tilbuddene. I tabellen nedenfor fremgår forbruget af sundhedsfremmepuljen i 2024. Alle midler er blevet anvendt jævnfør indgået samarbejdsaftaler. Uforbrugte midler kan søges overført til 2025. Aktivitet Beskrivelse Forbrug (i kr.) Greve Seniorsport Visiteret motionstilbud 179.602 \"Op på dupperne\". Et overgangstilbud fra visiteret motion til det øvrige foreningsliv. 55.000 Tune IF Visiteret motionstilbud 83.900 \"Center for bedre livskvalitet hos Tune IF\". Et overgangstilbud fra visiteret motion til det øvrige foreningsliv. 25.950 KOL-koret Sangtræning for borgere med KOL (kronisk lungelidelse) 35.000 Motionstilbud for borgere med en demenssygdom. Målrettet borgere med en demenssygdom, som ikke kan indgå i ordinære motionstilbud. Tilbuddet er et samarbejde mellem Greve Seniorsport og Nældebjerg plejecenter. 37.124 I alt forbrug 428.785 I alt budget 451.364 Uforbrugte midler 22.579 Lovgrundlag Sundhedsloven §119 stk. 2 om kommunernes ansvar for at etablere forebyggende og sundhedsfremmende tilbud til borgerne. Økonomiske konsekvenser Sagen har ingen økonomiske konsekvenser for Greve Kommune. Høring Sagen sendes i høring i Handicaprådet.", "source_path": "data/greve/raw_dagsordener/Sundheds- og Omsorgsudvalget_2024-11-18T17:00:00+01:00_ddc66290-1def-4c4f-b343-9bfff5b55bd0.json"}
{"document_id": "ddc66290-1def-4c4f-b343-9bfff5b55bd0", "committee": "Sundheds- og Omsorgsudvalget", "meeting_date": "2024-11-18T17:00:00+01:00", "section_type": "html_fragment", "section_title": "Fordeling af § 18 midler 2025", "case_number": "24-010322", "agenda_index": 11, "text": "Beslutning Ad 1. Osteoporoseforeningen har sendt henvendelse til medlemmerne af Sundheds- og Omsorgsudvalget efter ansøgningsfristen om et tilskud på 18.250 kr. Sagen godkendes med bemærkning om, at der meldes afslag til FrivilligCenter, Greves Grønne samlingssted og FrivilligCenter, Socialkompas. Samtidig meddeles der tilsagn om tilskud på 10.000 kr. til Osteoporoseforeningen- Ad 2. De overskydende midler går til afholdelse af Dialogmøde i 2025. Fremstilling Sagsprocedure Sundheds- og Omsorgsudvalget. Resume Sundheds- og Omsorgsudvalget skal med sagen godkende fordeling af tilskud om støtte til frivilligt, socialt arbejde efter servicelovens § 18. Midlerne tildeles med udgangspunkt i de politiske, vedtagne retningslinjer. Administrationen har udarbejdet et oplæg til fordeling af puljemidlerne. Når Sundheds- og Omsorgsudvalget har godkendt fordeling af midlerne, fremsender administrationen afgørelsesbrev til foreningerne. Indstilling Administrationen indstiller, at forslag til fordeling af midler under § 18-puljen godkendes. at overskydende midler fra fordeling af midler under § 18-puljen går til afholdelse af Dialogmøde 2025. Sagsbeskrivelse Om § 18-puljen Kommunen er forpligtet til at afsætte et beløb til at støtte frivillig sociale organisationer og foreninger, jf. servicelovens § 18, stk. 2. Formålet med § 18 i serviceloven er at fremme samarbejdet med lokale frivillige foreninger med henblik på at skabe gode rammer for den organiserede frivillige og sociale indsats. I 2025 er der afsat 553.337 kr. til fordeling. Ansøgningsproces af § 18-pujlen Foreninger har senest den 13. oktober 2024 kl. 12:00 ansøgt om støtte til deres aktiviteter via www.aktivigreve.dk. Greve Kommune har modtaget i alt 30 ansøgninger (jf. bilag 1). Det samlede ansøgte beløb er på 889.134 kr. Administrationen indstiller for i alt 465.219 kr. (jf. bilag 2). Dette betyder, at der er 88.118 kr. til afholdelse af Dialogmøde 2025. Ansøgninger Administrationen har vurderet de enkelte ansøgninger med udgangspunkt i de politisk vedtagne retningslinjer (jf. bilag 3). Administrationen indstiller, at tre foreninger, ikke tildeles midler fra § 18-puljen, og de dermed meddeles afslag på deres ansøgning. Følgende foreninger indstilles til at modtage afslag på deres ansøgning: Kræftens Bekæmpelse har søgt om midler til at honorere en instruktør til deres gymnastikhold, hvilket der ikke kan gives tilskud til, da der ifølge retningslinjerne ikke bevilges tilskud til \"husleje, løn eller andre drifts- eller administrationsomkostninger forbundet med foreningens daglige drift\". Nyreforeningen, da ansøgningen vurderes at være mangelfuld, og formålet med anvendelsen af midlerne er uklart. Frivillig Center, fordi der ansøges om indkøb af en opvaskemaskine, og administrationen vurderer, at dette ikke går ind under formålsparagraffen for § 18-puljen. Foreningerne Aktivitetshuset Freyas støttegruppe og Danske døvblinde er indstillet til flere midler pr. person end fastsat i retningslinjerne. Administrationen har vurderet at gøre en undtagelse fra retningslinjerne, da foreningernes målgrupper er særligt sårbare grupper som pga. deres handicap har svært ved at indgå i det almindelige foreningsliv og derved er ekstra afhængig af de aktiviteter og støttemuligheder, som bliver bevilget fra § 18-puljen. Forening Beløb modtaget 2024 ( i kr.) Ansøgt beløb 2025 ( i kr.) Indstillet beløb 2025 (i kr.) ADHD lokalforening Østsjælland Ikke ansøgt 30.000 15.000 Aktivitetshuset Freyas Støttegruppe 20.000 25.000 20.000 Aktivitetsgruppen Gnisten 12.000 12.000 10.000 Alzheimerforeningen Øst 20.000 20.000 20.000 Broen Greve Ikke ansøgt 50.000 10.000 Børns Vilkår 20.000 40.000 20.000 Dansk Folkehjælp 15.000 65.000 15.000 Diabetesforeningen Ikke ansøgt 26.600 15.000 Døveforeningen Ikke ansøgt 46.363 11.000 Epilepsiforeningen 5.000 5.000 4.000 Fitforkids 20.000 35.000 20.000 Foreningen Danske Døvblinde /FDDB) 2.669 1.719 1.719 Foreningen UngTrivsel Ikke ansøgt 17.000 10.000 FrivilligCenter Greve, Projekt tank op 10.000 10.000 10.000 FrivilligCenter Greve, Frirum 10.000 14.000 14.000 FrivilligCenter , Greves Grønne samlingssted Ikke ansøgt 10.000 10.000 FrivilligCenter , Socialkompas 10.000 21.000 5.000 FrivilligCenter , Vaskemaskine Ikke ansøgt 9.200 0 Hjernesagen 15.000 15.000 20.000 Hundige Boldklub 15.000 30.000 15.000 Hundige Kildebrønde sogn 17.000 19.000 19.000 Kræftens bekæmpelse 20.000 30.000 0 Landsforeningen mod spiseforstyrrelser og selvskade 15.000 15.000 10.000 LEV 20.000 30.000 20.000 Læsehunde - Fonden for Social Ansvar Ikke ansøgt 25.000 8.500 Mangfoldighedsrådet i Greve Kommune 10.000 13.000 10.000 Natteravnene 10.000 10.000 10.000 Nyreforeningen Ikke ansøgt 4.100 0 Parkinsonforeningen, Sjællands Øst kreds 10.000 10.000 10.000 Sind, Køge bugt 15.000 45.000 10.000 Stomiforeningen Copa Ikke ansøgt 12.000 5.000 Tune idrætsforening 40.000 50.000 40.000 Ulykke, Patient- og Polioforeningen Ikke ansøgt 7.000 7.000 Ældre Sagen 70.000 137.152 70.000 Dialogmøde 2025 88.118 I alt 889.134 553.337 Lovgrundlag Lov om social service § 18. Økonomiske konsekvenser Der er i budget 2025 afsat 553.337 kr., som fordeles med denne sag. Kommunikation Administrationen har annonceret muligheden for at søge om midler fra § 18-puljen i Sydkysten uge 35 og på www.aktivigreve.dk. Herudover har alle foreninger, som har søgt tilskud for 2024, modtaget en mail vedrørende ansøgningsfristen for at søge om midler for 2025. Tidsplan Foreningerne modtager ultimo december 2024 et bevillingsbrev med enten afslag eller beløb på bevilliget midler. Midlerne bliver udbetalt fra januar 2025. Høring Sagen sendes i høring i Handicaprådet.", "source_path": "data/greve/raw_dagsordener/Sundheds- og Omsorgsudvalget_2024-11-18T17:00:00+01:00_ddc66290-1def-4c4f-b343-9bfff5b55bd0.json"}
{"document_id": "ddc66290-1def-4c4f-b343-9bfff5b55bd0", "committee": "Sundheds- og Omsorgsudvalget", "meeting_date": "2024-11-18T17:00:00+01:00", "section_type": "html_fragment", "section_title": "Midtvejsstatus på politikker og strategier 2024, sundheds- og psykiatripolitikken 2023-2026", "case_number": "24-011369", "agenda_index": 12, "text": "Beslutning Ad 1. Udvalget ønsker ikke oplæg om indsatser. Ad 2. Orienteringen blev taget til efterretning. Fremstilling Sagsprocedure Sundheds- og Omsorgsudvalget. Resume Administrationen giver på alle fagudvalg i november 2024 en midtvejsstatus på Greve Kommunes politikker og strategier, som gælder fra 2023 til 2026. Midtvejsstatussen gives mundtligt på møderne af administrationen og giver et overblik over hvilke indsatser, der er arbejdet med. Oplægget på mødet er vedlagt denne sag som bilag. På dette møde gives en status på sundheds- og psykiatripolitikken. Indstilling Administrationen indstiller, at udvalget beslutter, om der ønskes oplæg om udvalgte indsatser primo 2025 at orienteringen tages til efterretning Sagsbeskrivelse Byrådet vedtog den 23. maj 2022 (pkt. 17) visionen for Greve Kommune ”Naturligvis Greve – gennem helhedssyn og fællesskaber”. Til visionen er godkendt otte politikker den 15. maj 2023 (pkt. 28). Disse sætter sammen med strategier på plan-, klima- og ejendomsområdet, retningen for Greve Kommunes planlægning, borgerettede indsatser og øvrige virke. Sundheds- og psykiatripolitik 2023-2026 tager udgangspunkt i Greve Kommunes vision og kobler sig mere specifikt til visionens temaer om aktivt foreningsliv, velfærd i fællesskab og aktiv borgerinddragelse. I denne sag giver administrationen en midtvejsstatus på arbejdet med sundheds- og psykiatripolitikken. Arbejdet med politikken Arbejdet med politikken kan følges gennem administrationens handleplaner, som Sundheds- og omsorgsudvalget blev orienteret om den 9. oktober 2023 (pkt. 8). Sundheds- og psykiatripolitikken har syv temaer og tre ønskede effekter. Politikken dækker flere målgrupper, fra børn til ældre, samt tre temaer, som har et mere generelt sigte. Målgrupperne betyder at flere fagcentre er involveret i arbejdet med sundheds- og psykiatripolitikken. Dette vil fremgå af det oplæg Sundheds- og omsorgsudvalget får på udvalgsmødet, som endvidere er vedlagt sagen som bilag. Tema Det nære sundhedsvæsen Sammenhæng i forløb Børn og unge Voksne og pensionister Ældre – borgere over 65 år En vej ud af ensomhed Borgere med psykiske udfordringer Ønskede effekter Flere borgere oplever at mestre deres kroniske sygdom. Flere borgere har mulighed for at søge råd indenfor forebyggelse af KRAMS faktorerne. Flere borgere med psykiske problemer oplever at kunne mestre sine udfordringer Oplæg på mødet og tilhørende dokumentation Sundheds- og Omsorgsudvalget orienteres på mødet om sundheds- og psykiatripolitikken otte temaer, de tilhørende ønskede effekter og hvordan Center for Sundhed & Pleje arbejder med temaer og ønskede effekter. Oplægget er vedlagt sagsfremstillingen som bilag 1. Oplægget er samtidig dokumentation for midtvejsstatus på sundheds- og psykiatripolitikken. Faglige oplæg i 2025 Fagudvalgene tilbydes orienteringer om udvalgte temaer med tilhørende indsatser. Administrationen foreslår, at orienteringerne finder sted i perioden januar 2025 – april 2025. Sundheds- og Omsorgsudvalget kan vælge op til fire oplæg, ud fra de temaer sundheds- og psykiatripolitikken dækker. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag for Handicaprådet. Høringssvar fra Greve Seniorråd vil blive vedlagt referat fra Sundheds- og Omsorgsudvalget den 18. november 2024. Tidsplan Mulighed for mundtlige oplæg på udvalgte indsatser januar til april 2025.", "source_path": "data/greve/raw_dagsordener/Sundheds- og Omsorgsudvalget_2024-11-18T17:00:00+01:00_ddc66290-1def-4c4f-b343-9bfff5b55bd0.json"}
{"document_id": "ddc66290-1def-4c4f-b343-9bfff5b55bd0", "committee": "Sundheds- og Omsorgsudvalget", "meeting_date": "2024-11-18T17:00:00+01:00", "section_type": "html_fragment", "section_title": "Midtvejsstatus på politikker og strategier 2024, værdighedspolitikken 2023-2026", "case_number": "24-011369", "agenda_index": 13, "text": "Beslutning Ad 1. Udvalget ønsker ikke oplæg om indsatser. Ad 2. Orienteringen blev taget til efterretning. Fremstilling Sagsprocedure Sundheds- og Omsorgsudvalget. Resume Administrationen giver på alle fagudvalg i november 2024 en midtvejsstatus på Greve Kommunes politikker og strategier, som gælder fra 2023 til 2026. Midtvejsstatussen gives mundtligt på møderne af administrationen og giver et overblik over hvilke indsatser, der er arbejdet med. Oplægget på mødet er vedlagt denne sag som bilag. På dette møde gives en status på værdighedspolitikken. Indstilling Administrationen indstiller, at udvalget beslutter, om der ønskes oplæg om udvalgte indsatser primo 2025. at orienteringen tages til efterretning Sagsbeskrivelse Byrådet vedtog den 23. maj 2022 (pkt. 17) visionen for Greve Kommune ” Naturligvis Greve – gennem helhedssyn og fællesskaber”. Til visionen har Byrådet den 15. maj 2023 (pkt. 29) godkendt otte politikker. Disse sætter sammen med strategier på plan-, klima- og ejendomsområdet, retningen for Greve Kommunes planlægning, borgerettede indsatser og øvrige virke. Værdighedspolitik 2023-2026 tager udgangspunkt i Greve Kommunes vision og kobler sig specifikt til visionens temaer om velfærd i fællesskab og aktivt foreningsliv. I denne sag giver administrationen en midtvejsstatus på arbejdet med værdighedspolitikken. Arbejdet med politikken Arbejdet med politikken kan følges gennem administrationens handleplaner, som Sundheds- og omsorgsudvalget blev orienteret om den 9. oktober 2023 (pkt. 9). Værdighedspolitikken har otte temaer og fire ønskede effekter. Tema Livskvalitet Selvbestemmelse Kvalitet, tværfaglighed og sammenhæng i plejen Mad og ernæring En værdig død Pårørende Bekæmpelse af ensomhed Tilsyn Ønskede effekter Flere ældre skal tilbydes den rette hjælp og støtte, så de opnår størst mulig selvbestemmelse og livskvalitet. Flere ældre skal opleve den sidste tid som tryg og værdig. Pårørende er en vigtig ressource for de ældre og inddrages derfor i samarbejdet. Vi arbejder systematisk med, at ensomme ældre tilbydes gode rammer for at danne nye relationer Oplæg på mødet og tilhørende dokumentation Sundheds- og Omsorgsudvalget orienteres på mødet om værdighedspolitikkens otte temaer, de tilhørende ønskede effekter og hvordan administrationen arbejder med temaer og ønskede effekter. Oplægget er vedlagt sagsfremstillingen som bilag 1. Oplægget er samtidig dokumentation for midtvejsstatus på værdighedspolitikken. Faglige oplæg i 2025 Fagudvalgene tilbydes orienteringer om udvalgte temaer med tilhørende indsatser. Administrationen foreslår, at orienteringerne finder sted i perioden januar 2025 – april 2025. Sundheds- og Omsorgsudvalget kan vælge op til fire oplæg, ud fra de temaer værdighedspolitikken dækker. Økonomiske konsekvenser Sagen har ingen økonomiske konsekvenser for Greve Kommune. Høring Sagen sendes i høring i Handicaprådet. Høringssvar fra Greve Seniorråd er vedlagt som bilag. Tidsplan Mulighed for mundtlige oplæg på udvalgte indsatser januar til april 2025.", "source_path": "data/greve/raw_dagsordener/Sundheds- og Omsorgsudvalget_2024-11-18T17:00:00+01:00_ddc66290-1def-4c4f-b343-9bfff5b55bd0.json"}
{"document_id": "ddc66290-1def-4c4f-b343-9bfff5b55bd0", "committee": "Sundheds- og Omsorgsudvalget", "meeting_date": "2024-11-18T17:00:00+01:00", "section_type": "html_fragment", "section_title": "Udvidelse af aktivitets- og samværstilbud i Aktivhuset i Freyas Kvarter", "case_number": "24-011483", "agenda_index": 14, "text": "Beslutning Orienteringen blev taget til efterretning med bemærkning om, at Handicaprådet’s bemærkninger tages til efterretning. Udvalget takker for det indkomne høringssvar. Høringssvar fra Handicaprådet vedlægges. Fremstilling Sagsprocedure Sundheds- og Omsorgsudvalget og Social- og Handicapudvalget Resume Sagen udfolder det vedtagne budgetforslag om udvidelse af kommunens aktivitets- og samværstilbud, som indgår i Budget 2025-28. Udvalget orienteres om indhold, økonomi og tidsplan for implementering af forslaget. Indstilling Administrationen indstiller, at orienteringen tages til efterretning. Sagsbeskrivelse I forbindelse med Budget 2025-28 er det vedtaget at udvide kommunens aktivitets- og samværstilbud med 8 fuldtidspladser. Denne sag udfolder budgetforslagets indhold, økonomi og tidsplan for implementering. Hvad er aktivitets- og samværstilbud? Ifølge Servicelovens §104 skal Kommunalbestyrelsen tilbyde aktivitets- og samværstilbud til personer med betydelig nedsat fysisk eller psykisk funktionsevne eller med særlige sociale problemer til opretholdelse eller forbedring af personlige færdigheder eller af livsvilkårene. Visitering af borgere til aktivitets- og samværstilbud sker på baggrund af udredning af borgerens funktionsniveau efter Voksenudredningsmetoden (VUM 2.0). Visitering sker altid på baggrund af en konkret og individuel vurdering af borgerens behov. Greve-borgere visiteret til aktivitets- og samværstilbud Borgere på kommunens egne aktivitets- og samværstilbud ”Åbent Værksted” og ”Aktiviteten” En opgørelse fra oktober 2024 viser, at 29 borgere er visiteret til Greve Kommunes egne tilbud i Aktivhuset i Freyas Kvarter. ”Åbent Værksted” er for borgere med en udviklingshæmning og ”Aktiviteten” er for borgere med sindslidelse. Begge tilbud er deltidspladser, hvor borgerne er der 4 timer 2-3 gange om ugen. Åbent Værksted er normeret til 15 borgere med 10 borgere indskrevet. Aktiviteten er normeret til 20 borgere med 19 borgere indskrevet. Administrationen vurderer, at de ledige pladser skyldes den begrænsede åbningstid, idet der ikke kan visiteres borgere med behov for fuldtidspladser til tilbuddene. Borgere på eksterne aktivitets- og samværstilbud En opgørelse fra oktober 2024 viser, at 89 borgere er visiteret til eksterne tilbud af forskellige årsager. Nogle borgere bor på et eksternt botilbud i anden by, hvor der er et integreret aktivitets- og samværstilbud, der er en del af botilbuddet. Andre borgere, der er bosat i Greve Kommune, har helt særlige behov, der nødvendiggør et højt specialiseret tilbud. Administrationen vurderer umiddelbart, at det for begge disse grupper hverken er fagligt eller økonomisk hensigtsmæssigt at tilbyde et lokalt tilbud i Greve Kommune. Derimod vurderer administrationen, at nogle borgere er visiteret til et eksternt aktivitets- og samværstilbud i andre kommuner, fordi de har behov for en fuldtidsplads, som indtil nu ikke har været mulig at tilbyde i Aktivhuset i Freyas Kvarter. Administrationen vurderer, at der er tale om en mindre gruppe på pt. ca. 5 borgere. Borgerne er bosat i Greve og bevilget daglig transport af kommunen. For nogle borgere er transporttiden til eksternt aktivitets- og samværstilbud en ekstra belastning. Der er over tid flere borgere, der har ønsket et lokalt aktivitets- og samværstilbud, hvor Greve Kommune ikke har kunne imødekomme ønsket. Som følge af at der i Budget 2025-28 er vedtaget at etablere flere lokale botilbud i Greve, må det desuden forventes at der inden for de kommende år bliver flere borgere i Greve, der vil have behov for et lokalt aktivitets- og samværstilbud. Vedtaget effektiviseringsforslag: Udvidelse med 8 fuldtidspladser i Aktivhuset i Freyas Kvarter Det er administrationens vurdering, at kapaciteten i egne aktivitets- og samværstilbud kan udnyttes bedre, hvis der sker en udvidelse af åbningstider og pædagogiske aktiviteter, hvormed borgere med behov for fuldtidspladser, kan tilbydes et lokalt tilbud i Greve. Med det vedtagne budget 2025-28 tilføres ressourcer til ansættelse af to fuldtidspersonaler i kommunens aktivitets- og samværstilbud, hvormed der etableres 8 fuldtidspladser med gradvis ibrugtagning af 5 pladser i løbet af 2025, efterfulgt af 3 pladser i 2026-2027. Forslaget beror på et estimat om at 5 pladser tilbydes til borgere, der i dag er visiteret til eksterne tilbud. Borgere revisiteres på baggrund af en individuel og konkret vurdering af den enkelte borgers funktionsnedsættelse og deraf støttebehov. Der er ikke frit valg på aktivitets- og samværstilbud, jf. Servicelovens §104. Det vil sige, at administrationen kan træffe afgørelse om hjemtagning af borgere til kommunens egne tilbud, såfremt kommunens tilbud vurderes fagligt egnet ud fra en konkret og individuel vurdering af den enkelte borgers støttebehov. At der først regnes med ibrugtagning af de sidste 3 pladser i 2026-2027 skyldes, at det forventes at være ”nye” kommende borgere, som kommunen ikke har kendskab til endnu. Målgruppe for de 8 fuldtidspladser Målgruppen for fuldtidspladserne vil være borgere, der er fyldt 18 år, som har en psykisk og/eller fysisk funktionsnedsættelse. Borgerne skal kunne profitere af de pædagogiske aktiviteter og samvær med andre, der er i tilbuddet. Der er handicapvenlige rammer, hvormed der er mulighed for at kørestolsbrugere kan indskrives i tilbuddet. Dog egner de fysiske rammer sig ikke til borgere med svært nedsat funktionsniveau. Tilbuddets indhold og organisering De 8 nye fuldtidspladser vil eksistere side om side med de to nuværende deltidstilbud ”Aktiviteten” og ”Åbent Værksted”, som fortsætter uændret af hensyn til de borgere, der allerede er indskrevet. Der vil være en pædagogisk tilrettelæggelse på tværs af Aktivhuset, som tilgodeser borgere i forskellige tilbud og med forskellige behov. Aktivhuset indrettes med ”funktionsrum”, bl.a. krea-rum, køkken, kunst-gruppe, sanserum mv., som alle grupper kan anvende. Der vil være strukturerede faste fælles aktiviteter i løbet af dagen, f.eks. morgensamling, frokost, afrunding på dagen osv. Åbningstiderne for de nye fuldtidsplaser bliver mandag–torsdag kl. 8-15 og fredag kl. 8-14. Der vil være lukket to uger i sommerferien. Det er Greve Kommune, der har tilsynsforpligtelsen. Tilbuddenes indhold og takst skal beskrives og fremgå af Tilbudsportalen. Der er en kvalitetsstand for aktivitets- og samværstilbud, som indholdsmæssigt ikke ændres ved udvidelsen af tilbuddet. Ét samlet aktivitets- og samværstilbud på sigt Der vil ikke længere blive visiteret nye borgere til deltidstilbuddene ”Aktiviteten” og ”Åbent Værksted”, hvormed disse ”gamle” tilbud udfases over tid i takt med borgerne ikke længere har behov for indsatsen. Ressourcerne vil fremadrettet indgå i ét samlet aktivitets- og samværstilbud i Aktivhuset, hvor der vil være mulighed for både fuldtids- og deltidspladser alt efter borgernes behov. Lovgrundlag Servicelovens §104 Økonomiske konsekvenser I sagen beskrives implementering af budget 2025-28 ift. udvidelse af kommunens aktivitets- og samværstilbud. De økonomiske konsekvenser er sammensat af merudgifter til drift af aktivitets- og samværstilbuddet på Sundheds- og Omsorgsudvalgets budget og mindreudgifter til eksterne aktivitets- og samværstilbud på Social- og Handicapudvalgets budget. Den samlede besparelse for de to udvalg viser et kassetræk i 2025 på 0,2 mio. kr. Derefter er casen positiv med en nettobesparelse i 2026 på knap 0,4 mio. kr., stigende til knap 0,9 mio.kr. fra 2027. Økonomien vil blive fulgt løbende i Budgetopfølgningen. Høring Der er ikke høringspligt i denne sag . Tidsplan 1. kvartal 2025: Klargøring af tilbud, proces med revisitering og ansættelse af personale 2. kvartal 2025:2 borgere fra eksterne tilbud er visiteret til fuldtidspladser 3. kvartal 2025: 3 borgere fra eksterne tilbud er visiteret til fuldtidspladser 2026-2027: 3 ”nye” borgere visiteres til fuldtidspladser Sagens forløb 18/11/2024 Social- og Handicapudvalget Beslutning ikke frigivet", "source_path": "data/greve/raw_dagsordener/Sundheds- og Omsorgsudvalget_2024-11-18T17:00:00+01:00_ddc66290-1def-4c4f-b343-9bfff5b55bd0.json"}
{"document_id": "ddc66290-1def-4c4f-b343-9bfff5b55bd0", "committee": "Sundheds- og Omsorgsudvalget", "meeting_date": "2024-11-18T17:00:00+01:00", "section_type": "html_fragment", "section_title": "Hjemløsetælling 2024 - orientering", "case_number": "24-011474", "agenda_index": 15, "text": "Beslutning Orienteringen blev taget til efterretning med bemærkning om, at udvalget ønsker en sag om, hvad Greve Kommune gør for hjemløse i akutte situationer fx ved ekstremt vejr. Fremstilling Sagsprocedure Social- og Handicapudvalget og Sundheds- og Omsorgsudvalget. Resume Sagen orienterer om resultaterne af den nationale hjemløsetælling 2024 samt de konkrete tal for Greve Kommune. Der orienteres desuden om opholdstider for Greve-borgere, der har taget midlertidigt ophold på herberger og forsorgshjem i 2024. Indstilling Administrationen indstiller, at orienteringen tages til efterretning. Sagsbeskrivelse Hjemløseområdet i Danmark kortlægges hvert andet år af Det Nationale Forsknings- og Analysecenter for Velfærd (VIVE). Det sker ved at alle relevante aktører, herunder kommuner, hospitaler, herberger mv. i uge 6 manuelt optæller og indberetter oplysninger om hjemløse borgere, som der er kendskab til. Kortlægningen giver således et øjebliksbillede af hjemløsheden i Danmark i optællingsugen. Denne sag er en fast tilbagevendende sag hvert andet år i forbindelse med offentliggørelsen af den nationale hjemløsetælling. Sagen orienterer om de overordnede konklusioner fra den nationale hjemløsetælling 2024, som udkom af VIVE den 5. september 2024. Den fulde rapport ”Hjemløshed i Danmark 2024” er vedlagt som bilag 1. I hjemløsetællingen indgår oplysninger om borgere på herberger og forsorgshjem. Administrationen har som supplement udarbejdet en status på opholdstider for Greve-borgere på herberger og forsorgshjem, hvilket følger afslutningsvis i sagen. Den nationale hjemløsetælling 2024 Hjemløsetællingen viser, at der i uge 6 på landsplan er registreret 5.989 hjemløse. Heraf er 49 af de hjemløse borgere tilhørende Greve Kommune. Tallene inkluderer borgere i en række forskellige hjemløsesituationer, herunder bl.a. gadesovere, natvarmestuebrugere, herbergsbrugere og borgere, der overnatter midlertidigt hos venner, familie eller bekendte på grund af hjemløshed. Nedenstående tabel viser et overblik over udviklingen i hjemløshed fra den første nationale tælling i 2007 til den seneste i 2024: På landsplan ligger antallet af hjemløse relativt stabilt over en længere periode. Hvis tallene fra dette års tælling sammenholdes med tallene fra 2019 , ses et fald på ca. 600 hjemløse over en 5-årig periode. I forhold til sidste tælling i 2022 ses en stigning på 200 hjemløse på landsplan. Lokalt i Greve er der sket en stigning på 10 personer siden sidste tælling. Antallet af hjemløse tilhørende Greve Kommune er således tilbage på samme niveau som fra før 2022. Hjemløshedssituationer og årsager Både nationalt og i Greve Kommune er de hyppigste hjemløsesituationer ophold på herberg eller forsorgshjem samt ophold hos venner/familie uden registrering på adressen. Der er angivet mange forskellige årsager til, at borgerne er i en hjemløshedssituation. På landsplan er psykisk sygdom den hyppigst angivne årsag til hjemløsheden. Den næsthyppigste årsag er stofmisbrug, efterfulgt af økonomiske vanskeligheder. Sammenlignes med sidste hjemløsetælling i 2022 er der både nationalt og i Greve Kommune sket en stigning i gruppen af hjemløse, der sover hos venner og familie. Til gengæld ses både nationalt og lokalt et fald i antallet af gadesovere. Der henvises til bilag 2 for sammenligning af tal på landsplan og i Greve fra 2022-2024. Hjemløse fordelt på aldersgrupper På landsplan har der siden hjemløsetællingen i 2022 været den største stigning i aldersgruppen af 30-39-årige. Der ses desuden en stigning i antallet af ældre på 60 år og derover. Dermed fortsætter en tendens til en stigning i antallet af ældre i hjemløshed, som har gjort sig gældende over en længere årrække. Antallet af unge i hjemløshed (18-24-årige og 25-29-årige) er nogenlunde uændret. I Greve Kommune ses en stigning i antallet af hjemløse i alderskategorierne 30-39, 40-49 og 50-59 år. På landsplan er et fald i antallet af ældre hjemløse på 60 år eller derover. Antallet af unge hjemløse er, ligesom på landsplan, på nogenlunde samme niveau som i 2022. Der henvises til bilag 2 for sammenligning af tal på landsplan og i Greve fra 2022-2024. Opholdstider for Greve-borgere på herberger og forsorgshjem 2024 Som led i kortlægningen af hjemløseområdet, er det relevant at følge udviklingen i antallet af borgere, der tager midlertidigt ophold på herberger og forsorgshjem samt den gennemsnitlige opholdstid. Dette afsnit er baseret på administrationens opgørelse over Greve-borgere på herberger og forsorgshjem hen over et år. Udviklingen ses i nedenstående tabel. Opgørelsen fra 2024 er i perioden d. 1. juli 2023 – 30. juni 2024. Opgørelsen fra 2024 viser en stigning i antallet af forskellige borgere på herberger og forsorgshjem. Ligeledes ses en stigning i den gennemsnitlige opholdstid for afsluttede ophold. Der tages dog forbehold for, at der kan være forskellige opgørelsesmetoder hen over årene. Som noget nyt er der tilføjet en opgørelse over antallet af borgere, der har haft ophold længere end 120 dage. Dette skyldes ny hjemløsereform, der trådte i kraft den 1. oktober 2023. Hjemløsereformen har til formål at reducere antallet af hjemløse og gøre op med langvarig hjemløshed. Et af hovedelementerne i hjemløsereformen er omlægning af refusionsordningen, hvormed den statslige refusion efter et kort ophold på herberg overgår til støtte til borgeren frem for at dække udgifter for lange ophold på herberger eller forsorgshjem. Hvor der tidligere var 50% statsrefusion på hele herbergopholdet, er der med de nye regler kun refusion de første 90 dage (120 dage i en indfasningsperiode frem til marts 2026). Refusionen overgår til bostøtte efter Servicelovens §85a i op til to år eller ophold på botilbud efter Servicelovens §107 i op til 6 måneder, hvis støtten bevilges i direkte forlængelse af ophold på herberg. Greve Kommune har tæt opfølgning med borgere, der har ophold på herberg og forsorgshjem, og som led i hjemløsereformen et skærpet fokus på at opholdet bliver så kort som muligt. På herberger og forsorgshjem er det forstanderen, der har visitationsretten, hvilket betyder at borgeren kan indskrives direkte fra gaden. Reformen giver som noget nyt mulighed for at kommunen kan udskrive borger fra herberg, hvis der tilbydes en egnet bolig. Mangel på billige boliger til hjemløse er dog stadig en udfordring. Det netop vedtagne budgetforslag om ”Styrkelse af myndighedsfunktion – flere borgere i egen bolig” vil imødekomme en del af dette behov. Greve kommune vil igennem politisk godkendte samarbejdsaftaler med boligselskaber i kommunen få tilbudt 6-8 boliger årligt til særlige målgrupper, herunder hjemløse borgere. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag . Sagens forløb 18/11/2024 Social- og Handicapudvalget Beslutning ikke frigivet", "source_path": "data/greve/raw_dagsordener/Sundheds- og Omsorgsudvalget_2024-11-18T17:00:00+01:00_ddc66290-1def-4c4f-b343-9bfff5b55bd0.json"}
{"document_id": "ddc66290-1def-4c4f-b343-9bfff5b55bd0", "committee": "Sundheds- og Omsorgsudvalget", "meeting_date": "2024-11-18T17:00:00+01:00", "section_type": "html_fragment", "section_title": "Opfølgning på årsager til klagesager på hjemmeplejeområdet", "case_number": "24-010953", "agenda_index": 16, "text": "Beslutning Orienteringen blev taget til efterretning med bemærkning om, at Handicaprådet ’s bemærkning blev taget til efterretning. Udvalget takker for det indkomne høringssvar. Høringssvar fra Handicaprådet vedlægges. Fremstilling Sagsprocedure Sundheds- og Omsorgsudvalget. Resume Som følge af retssikkerhedsloven udgiver Social-, Bolig- og Ældreministeriet hvert år et kommuneopdelt Danmarkskort, som indeholder en opgørelse over omgørelsesprocenter i klagesager vedrørende servicelovsydelser, der er behandlet i Ankestyrelsen i det forgangne år. Sundheds- og Omsorgsudvalget blev den 7. oktober 2024 orienteret om omgørelsesprocenter i klagesager for 2023. Af sagen fremgik det, at der har været en stigning i antallet af klagesager under servicelovens §83 (hjemmehjælp) fra tre klagesager i 2022 til 28 i klagesager i 2023. Sundheds- og Omsorgsudvalget orienteres med sagen om eksempler på klagesager i 2023 på hjemmeplejeområdet. Indstilling Administrationen indstiller, at orienteringen om opfølgning på årsager til klagesager på hjemmeplejeområdet tages til efterretning. Sagsbeskrivelse Sundheds- og Omsorgsudvalget blev den 7. oktober 2024 (pkt. 4) er orienteret om omgørelsesprocenter i klagesager for 2023. Af sagen fremgik det, at der har været en stigning i antallet af klagesager under servicelovens §83 (hjemmehjælp) fra tre klagesager i 2022 til 28 i klagesager i 2023. Fra 2014 til 2022 er antallet af klagesager under servicelovens §83 været mellem nul til fire klagesager årligt. Danmarkskortet for 2023 viser, at Ankestyrelsen har behandlet 28 klagesager på hjemmeplejeområdet: 13 af klagesagerne er stadfæstet. Det vil sige, at Ankestyrelsen er kommet frem til samme afgørelse som Greve Kommune. 14 klagesager er blevet hjemvist En klagesag er delvist hjemvist og delvist stadfæstet. Når Ankestyrelsen hjemviser en klagesag betyder det, at administrationen skal genbehandle sagen. Sundheds- og Omsorgsudvalget har den 7. oktober 2024 bedt administrationen om at fremlægge ny sag med eksempler på klagesager på hjemmeplejeområdet. Eksempler på klagesager på hjemmeplejeområdet Administrationen har set de enkelte klagesager igennem, og beskriver herunder nogle eksempler på klagesager, som er hjemvist til genbehandling. Klagesagerne kan læses i deres fulde længden (jf. bilag 1). Eksempel 1: Stadfæstelse af afslag til hjælp til rengøring hver 3. uge frem for hver 2. uge Borger klager over afgørelse om ophør af hjælp til rengøring (lille pakke) hver 3. uge, skift af sengelinned og hovedrengøring. Ankestyrelsen skriver følgende til administrationen: \"Ankestyrelsen vurderer, at sagen ikke er oplyst nok til, at Greve Kommune kan afgøre, om borgeren er kompenseret med rengøring hver 3. uge i stedet for hver 2. uge. Ankestyrelsen vurderer, at kommunens faglige vurdering ikke i tilstrækkelig grad er underbygget af faktuelle oplysninger. Det er navnlig oplysninger om borgerens funktionsevne, herunder hvilken betydning rengøring hver 3. uge har for borgerens samlede situation. Greve Kommune har derfor ikke opfyldt sit skærpede begrundelseskrav. Ved ophør eller nedsættelse af hjælp har kommunen en skærpet begrundelsespligt. Ankestyrelsen vurderer, at der er tale om en nedsættelse af hjælpen.\" Administrationen har genbehandlet sagen på baggrund af Ankestyrelsens anvisninger og foretaget en konkret og individuel vurdering af borgerens behov. Ankestyrelsen er enige i administrationens beskrivelse af borgerens helbred, funktionsnedsættelse og vurdering af de opgaver, som borgeren selv kan varetage. På baggrund af genbehandlingen stadfæstede administrationen sin afgørelse (jf. bilag 1). Eksempel 2: Ændret afgørelse efter hjemvisning om hjælp til rengøring hver 2. uge i stedet for hver 3. uge Borgeren klager over afgørelse over hjælp til rengøring reduceres fra hver 2. uger til hver 3. uge på baggrund af revisitering efter reduktion af serviceniveau samt ophør af skift af sengelinned. Ankestyrelsen skriver følgende til administrationen: \"Ankestyrelsen vurderer, at sagen ikke er oplyst nok til, at Greve Kommune kan afgøre, om du er kompenseret med rengøring hver 3. uge i stedet for hver 2. uge. Vi vurderer, at kommunens faglige vurdering ikke i tilstrækkelig grad er underbygget af faktuelle oplysninger. Det er navnlig oplysninger om din funktionsevne, placering af udendørs elektrisk kørestol og behov for elektrisk kørestol i forbindelse med udendørs aktiviteter. Kommunen har derfor ikke opfyldt sit skærpede begrundelseskrav. Ved ophør eller nedsættelse af hjælp har kommunen en skærpet begrundelsespligt.\" Administrationen har genbehandlet sagen på baggrund af Ankestyrelsens anvisninger og foretaget en konkret og individuel vurdering af borgerens behov. På baggrund af genbehandlingen har administrationen ændret sin afgørelse til, at borgeren igen får hjælp til rengøring hver 2. uge samt skift af sengelinned, fordi nye oplysninger tilgik sagen (jf. bilag 1). Eksempel 3: Bevilling af rengøring på badeværelse og robotstøvsuger i øvrige rum i bolig Borger klager over afslag på hjælp til støvsugning, gulvvask og støvaftørring. Administrationen har vurderet, at borger og samlever kan deles om rengøringsopgaverne, og derudover anskaffe en robotstøvsuger/guldvasker, hvorfor hjælp til rengøring ikke kan bevilges. Ankestyrelsen skriver følgende til administrationen: ”Ankestyrelsen vurderer, at sagen ikke er oplyst nok til, at vi kan afgøre, om du har ret til støvaftørring, gulvvask og støvsugning. Vi vurderer, at kommunens faglige vurdering ikke i tilstrækkelig grad er underbygget af faktuelle oplysninger. Det er navnlig oplysninger om din funktionsevne. Kommunen ses heller ikke i tilstrækkelig grad at have inddraget vores praksis i principmeddelelse 3-19 om kompensationsprincippet. De manglende oplysninger udgør en væsentlig del af kommunens beslutningsgrundlag og skal derfor indgå i den faglige vurdering, som kommunen skal foretage, når den skal afgøre sagen. Oplysningerne vil derfor kunne have væsentlig betydning for afgørelsens resultat. Ankestyrelsen foretager en retlig prøvelse af kommunens afgørelse.” Administrationen har genbehandlet sagen på baggrund af Ankestyrelsens anvisninger og foretaget en konkret og individuel vurdering af borgerens behov. Efter besøg og praktisk afprøvning af hjælpemidler til rengøring, har administrationen fastholdt afslag på hjælp til rengøring. Borger klager igen, og efter genbehandling i administrationen sendes klagen til Ankestyrelsen, der igen hjemviser sagen til genbehandling i administrationen. Ankestyrelsen skriver blandt andet til administrationen: \"Kommunen skal undersøge husstandes samlede behov for rengøring og foretage en uddybende funktionsevnevurdering af dig og/eller indhente yderligere præciserende oplysninger fra relevante fagpersoner med kendskab til din fysiske og psykiske funktionsevne.\" Administrationen har genbehandlet sagen på baggrund af Ankestyrelsens anvisninger. Denne gang bevilges borger hjælp til rengøring af gulv og sanitet på badeværelset, skift af sengetøj, aftørring af støv samt rengøring af køleskab hver 3. uge, fordi administrationen vurderer at disse opgaver specifikt ikke kan varetages af borger, eller kan overdrages til samlever. Dette skyldes, at der vil opstå en for stor ulighed i fordeling af opgaver imellem borger og samlever. Afslag på støvsugning og gulvvask i boligens øvrige rum med henvisning til anskaffelse af robotstøvsuger/gulvvasker, fastholdes. Lovgrundlag Ifølge § 84 a i retssikkerhedsloven skal ressortministeren hvert år inden den 1. juli offentliggøre et kommunefordelt Danmarkskort over omgørelsesprocenten i Ankestyrelsens afgørelser i klagesager efter lov om social service. Ifølge § 79 b i retssikkerhedsloven skal Danmarkskortet behandles på et møde i kommunalbestyrelsen inden udgangen af det år, hvor Danmarkskortet offentliggøres. Fra den 1. juli 2022 til den 1. januar 2026 er der som noget nyt: • Krav om, at kommunalbestyrelsen skal tage stilling til, hvorvidt der er behov for at udarbejde en handlingsplan til styrkelse af den juridiske kvalitet i kommunens sagsbehandling. • Krav om, at kommunalbestyrelsen skal orientere Ankestyrelsen, hvis kommunalbestyrelsen beslutter, at der ikke skal udarbejdes en handlingsplan. Byrådet har på mødet den 6. november 2023 (pkt. 22) besluttet, at der ikke udarbejdes en handlingsplan til hele socialområdet, børneområdet og handicapområdet, men i stedet fortsætter med at implementere fokuspunkterne i handleplanen fra 2022. Administrationen har orienteret Ankestyrelsen om byrådets beslutning. Økonomiske konsekvenser Sagen har ingen økonomiske konsekvenser for Greve Kommune. Afgørelser i Ankestyrelsen kan imidlertid have økonomiske konsekvenser relateret til den enkelte sag eller sagstype. Tidsplan Næste Danmarkskort for 2024 offentliggøres senest 1. juli 2025 og præsenteres derefter for relevante fagudvalg, økonomiudvalg og Byrådet. Høring Der er ikke høringspligt i denne sag .", "source_path": "data/greve/raw_dagsordener/Sundheds- og Omsorgsudvalget_2024-11-18T17:00:00+01:00_ddc66290-1def-4c4f-b343-9bfff5b55bd0.json"}
{"document_id": "ddc66290-1def-4c4f-b343-9bfff5b55bd0", "committee": "Sundheds- og Omsorgsudvalget", "meeting_date": "2024-11-18T17:00:00+01:00", "section_type": "html_fragment", "section_title": "Botilbud for borgere med multihandicap i Dahliahuset på Hedebo", "case_number": "24-009775", "agenda_index": 17, "text": "Beslutning Orienteringen blev taget til efterretning med bemærkning om, at Greve Seniorråd’s bemærkninger blev taget til efterretning. Udvalget takker for det indkomne høringssvar. Høringssvar fra Greve Seniorråd vedlægges. Fremstilling Sagsprocedure Sundheds- og Omsorgsudvalget og Social- og Handicapudvalget. Resume Sagen beskriver indhold, økonomi og tidsplan for etablering og drift af det botilbud for borgere med multihandicap i Dahliahuset på Hedebo , som indgår i det vedtagne Budget 2025-28. Indstilling Administrationen indstiller, at Sundheds- og Omsorgsudvalget og Social- og Handicapudvalget tager orienteringen til efterretning Sagsbeskrivelse Tidligere sagsforløb Botilbudsanalysen i Budget 2023-26 konkluderede, at der i forhold til både borgerunderlag og økonomi er basis for at arbejde videre med en konkret plan for etablering af flere lokale botilbud på det specialiserede voksenområde. I analysen blev der peget på tre mulige lokaliteter, og Byrådet besluttede i forbindelse med budgetvedtagelsen, at der skal arbejdes videre med alle tre: Grønlykkeparken 39 (bruges aktuelt som plejeboliger for plejekrævende ældre), Dahliahuset på Hedebo (bruges ligeledes aktuelt som plejeboliger for plejekrævende ældre) og Hundige Bygade (kommunale ældreboliger under udfasning). Sidstnævnte har Byrådet efterfølgende på anbefaling fra administrationen besluttet ikke at arbejde videre med. Den 19. juni 2023 (punkt 33) besluttede Byrådet at stoppe for visitation af plejekrævende ældre til ledige plejeboliger i Dahliahuset. Byrådet besluttede samtidig, at indflytning af borgere i ny målgruppe skal ske hurtigst muligt, og at kommunen kan dække eventuelle flytteomkostninger til dem, der vælger at flytte fra Dahliahuset. Den 5. februar 2024 (punkt 3) godkendte Sundheds- og Omsorgsudvalget administrationens forslag om, at målgruppen for et kommunalt botilbud med 6 pladser i Dahliahuset skal være multihandicappede unge, og at sagen forelægges igen, når de økonomiske, planmæssige og juridiske forhold er afklaret. De økonomiske, planmæssige og juridiske forhold er blevet afklaret som led i administrationens arbejde med Budget 2025-28, og i det vedtagne budget indgår et effektiviseringsforslag om at etablere botilbud på det specialiserede voksenområde i både Grønlykkeparken og Dahliahuset - slået sammen i ét fælles forslag. Denne sag udfolder den del af budgetforslaget, der handler om Dahliahuset. Om Dahliahuset Dahliahuset er en selvstændigt beliggende bygning i Rehabiliteringscentret Hedebos have i Greve landsby. Boligerne ejes af Greve Kommune, og er opført som ældreboliger efter almenboligloven. Dahliahuset består af otte et-rums lejligheder med et bruttoareal på 63 m 2 inkl. fællesarealer, og med en lille have. Selve boligerne er på cirka 39 m 2. Der er store handicapvenlige badeværelser, mens køkkenfaciliteterne er minimale. Der er køkkenvask, men ikke kogeplade/komfur. Dette er dog uden betydning, da borgerne i målgruppen ikke selv kan lave eller anrette mad. Boligerne ligger ud til et stort fællesrum (køkken-alrum) med gode køkkenfaciliteter og med udgang til fælles udendørs terrasse. Pr. 1. oktober 2024 er tre af de otte boliger ledige. Huslejen er 5.461 kr. om måneden plus forbrug. Der er ikke serviceareal til boligerne, men det skal nødvendigvis etableres, da Dahliahuset skal rumme en stor personalegruppe inkl. vågen nattevagt. Desuden skal der skaffes plads til et aktivitetstilbud for beboerne, da Dahliahuset skal være et heldagstilbud, sådan at borgerne ikke skal køres til et aktivitets- og samværstilbud uden for kommunen. Derfor er det nødvendigt at nedlægge to af boligerne og omdanne dem til kommunalt serviceareal. Om målgruppen Som nævnt godkendte Sundheds- og Omsorgsudvalget i februar 2024, at målgruppen i Dahliahuset bliver multihandicappede unge. Baggrunden for valget af denne målgruppe er den for Greve Kommune ret unikke situation, at der på en og samme tid er 5-6 jævnaldrende unge med så omfattende funktionsnedsættelser, at der er basis for at lave et fagligt og økonomisk bæredygtigt kommunalt tilbud til dem lokalt i kommunen. Borgerne er aldersmæssigt fra 18 år til midt i 20’erne, bor stadig hjemme hos forældrene, men hvor der inden for en overskuelig tidshorisont skal findes en mere permanent boligplacering. Deres forsørgelsesgrundlag er førtidspension. De er kørestolsbrugere med multikomplekse funktionsnedsættelser i form af både kognitive og psykomotoriske vanskeligheder. Det vil sige borgere med mental retardering, nogle uden sprog, og med et omfattende behov for støtte til alle dagligdags funktioner, der kun kan varetages i døgnregi med vågen tilstedeværende nattevagt. Alle borgerne er aktuelt visiteret til aflastningsophold med i gennemsnit cirka 100 døgn årligt, og hovedparten bruger desuden eksternt aktivitets- og samværstilbud med kørselsordning. Byrådets beslutning fra juni 2023 om hurtigst mulig indflytning af ny målgruppe indebærer, at borgere i den nye målgruppe i en overgangsperiode skal bo under samme tag som de nuværende, plejekrævende ældre beboere. Det må forventes, at overgangsperioden kan blive en udfordrende tid for både beboere, pårørende og personale. Det er også muligt, at nogle af borgernes pårørende/værger vil takke nej til at blive visiteret til Dahliahuset, med henvisning til situationen med at bo tæt sammen med plejekrævende ældre. Endelig skal det også nævnes, at det for nogle af de påtænkte borgere til Dahliahuset kan blive nødvendigt at visitere dem til et eksternt botilbud i stedet for til Dahliahuset, fordi de – og deres forældre – ikke kan vente på, at der bliver en bolig ledig i Dahliahuset. Planforhold Dahliahuset/ Hedebo ligger inden for den bevarende lokalplan for Greve landsby. Lokalplanen udlægger det delområde C, som Hedebo ligger i, til offentlige formål (herunder bl.a. plejehjem og pensionistboliger). Planforholdene giver derfor ingen forhindringer. I forbindelse med indretning af de to nedlagte boliger kan der eventuelt vise sig behov for tiltag relateret til brandsikkerheden. Det er dog endnu for tidligt i forløbet til at sige noget sikkert om. Juridiske forhold og socialtilsyn Dahliahusets ældreboliger er opført af Greve Kommune som støttet byggeri efter almenboligloven, herunder med lånefinansiering i Kommunekredit. Når boliger opført efter almenboligloven skal nedlægges/omdannes til andet formål, gælder et særligt regelsæt, som kommunen skal følge: Nedlæggelsen skal besluttes af Byrådet. Nedlæggelsen skal indberettes til Udbetaling Danmark, der afgør, om forudsætningerne for ydelsesstøtten til lånet er ændret, sådan at støtten helt eller delvis skal bortfalde for fremtiden. Kommunen skal her forvente, at restgælden på obligationslånet i Dahliahuset delvis skal indfries med et beløb, der svarer til den relative andel af det antal boliger, der nedlægges. I dette tilfælde nedlægges to af de i alt otte boliger, hvorfor indfrielsen forventes at blive 2/8 af restgælden. Den forventede udgift er indregnet i det vedtagne budget. Servicearealets drift og økonomi skal adskilles fra økonomien i de tilbageværende boliger. Der er dog ikke krav om, at servicearealet skal udmatrikuleres i en selvstændig enhed. Nedlæggelsen af de to boliger behandles som separat sag i denne møderække i Klima-, Teknik- og Miljøudvalget, da dette udvalg i henhold til Styrelsesvedtægten har ansvaret for driften af alle kommunale bygninger, herunder kommunalt ejede ældreboliger. Dahliahuset vil blive omfattet af Lov om Socialtilsyn. Det betyder, at før Dahliahuset kan sættes i drift, skal stedet godkendes af Socialtilsyn Øst som botilbud for den nye målgruppe, og at stedet efterfølgende vil modtage løbende tilsyn. Godkendelsesprocessen tager ifølge Socialtilsyn Østs hjemmeside op til 24 uger. Økonomiske konsekvenser I sagen beskrives implementering af budget 2025-28 ift. botilbud for borgere med multihandicap. De økonomiske konsekvenser er sammensat af merudgifter til drift af botilbuddet på Sundheds- og Omsorgsudvalgets budget og mindreudgifter til eksterne tilbud på Social- og Handicapudvalgets budget. Hertil kommer udmøntningen af en rammebesparelse på knap 0,9 mio. kr. årligt fra 2026 som blev vedtaget med budget 2023-26. Den samlede besparelse for de to udvalg viser et kassetræk i 2025 på 1,7 mio. kr. og knap 0,6 mio. kr. i 2026. Casen balancerer i 2027 og er positiv med en nettobesparelse i 2028 på knap 1,5 mio. kr. Herudover kan der som nævnt eventuelt blive tale om udgifter relateret til brandsikkerhed i de to nedlagte boliger. En eventuel udgift hertil vil i videst mulige omfang blive afholdt inden for eksisterende budgetter. Økonomien vil blive fulgt løbende i Budgetopfølgningen. Som nævnt må det forventes, at nedlæggelsen af to boliger, der skal bruges til serviceareal, medfører et krav om indfrielse af 2/8 af restgælden på lånet i Kommunekredit. Den forventede udgift på 1,150 mio. kr. er indregnet i det vedtagne budget, ligesom det er indregnet, at renteudgifter og afdrag på lånet bliver mindre fra 2026. Høring Der er ikke høringspligt i denne sag. Handicaprådet har tidligere afgivet høringssvar om botilbud i Dahliahuset. Dels i februar 2024 til sagen om godkendelse af målgruppe for Dahliahuset, dels som led i Handicaprådets høringssvar til Budget 2025-28. Kommunikation Sundheds- og Omsorgsudvalget og Social- og Handicapudvalget vil løbende blive orienteret om status og fremdrift i sagen. Tidsplan Tidspunkt Aktivitet Skønnet beboerantal, ny målgruppe 4. kvartal 2024 Udarbejdelse af godkendelsesansøgning til Socialtilsyn Øst (beskrivelse af målgruppe, de fysiske rammer, pædagogiske tilgange og metoder, personalenormering og -sammensætning, takstberegning mv.). Dialog med Udbetaling Danmark om nedlæggelse af boliger og konsekvenserne for lån 0 1. – 2. kvartal 2025 Sagsbehandling/godkendelsesproces i Socialtilsyn Øst Visitation af borgere 0 3. – 4. kvartal 2025 Indretning af serviceareal Eventuelle foranstaltninger vedr. brandsikkerhed Etapevis indflytning af borgere i allerede ledige boliger 3 2026 Indflytning i skønnet 1-2 yderligere ledige boliger 4-5 2027 Indflytning i skønnet 1-2 yderligere ledige boliger 5-6 2028 Fuld belægning 6 Sagens forløb 18/11/2024 Social- og Handicapudvalget Beslutning ikke frigivet", "source_path": "data/greve/raw_dagsordener/Sundheds- og Omsorgsudvalget_2024-11-18T17:00:00+01:00_ddc66290-1def-4c4f-b343-9bfff5b55bd0.json"}
{"document_id": "ddc66290-1def-4c4f-b343-9bfff5b55bd0", "committee": "Sundheds- og Omsorgsudvalget", "meeting_date": "2024-11-18T17:00:00+01:00", "section_type": "html_fragment", "section_title": "Botilbud for voksne med autismespektrum forstyrrelser i Grønlykkeparken 39", "case_number": "24-009776", "agenda_index": 18, "text": "Beslutning Orienteringen blev taget til efterretning med bemærkning om, at Greve Seniorråd’s og Handicaprådet’s bemærkninger blev taget til efterretning. Udvalget takker for de indkomne høringssvar. Høringssvar fra Handicaprådet og Greve Seniorråd vedlægges. Fremstilling Sagsprocedure Sundheds- og Omsorgsudvalget og Social- og Handicapudvalget. Resume Sagen beskriver indhold, økonomi og tidsplan for etablering og drift af det botilbud for voksne med autismespektrum forstyrrelser i Grønlykkeparken 39, som indgår i det vedtagne Budget 2025-28. Indstilling Administrationen indstiller, at Sundheds- og Omsorgsudvalget og Social- og Handicapudvalget tager orienteringen til efterretning. Sagsbeskrivelse Tidligere sagsforløb Botilbudsanalysen i Budget 2023-26 konkluderede, at der i forhold til både borgerunderlag og økonomi er basis for at arbejde videre med en konkret plan for etablering af flere lokale botilbud på det specialiserede voksenområde. I analysen blev der peget på tre mulige lokaliteter, og Byrådet besluttede i forbindelse med budgetvedtagelsen, at der skal arbejdes videre med alle tre: Grønlykkeparken 39 (bruges aktuelt som plejeboliger for plejekrævende ældre), Dahliahuset på Hedebo (bruges ligeledes aktuelt som plejeboliger for plejekrævende ældre) og Hundige Bygade (kommunale ældreboliger under udfasning). Sidstnævnte har Byrådet efterfølgende på anbefaling fra administrationen besluttet ikke at arbejde videre med. Den 19. juni 2023 (punkt 33) besluttede Byrådet at stoppe for visitation af plejekrævende ældre til ledige plejeboliger i Grønlykkeparken. Byrådet besluttede samtidig, at indflytning af borgere i ny målgruppe skal ske hurtigst muligt, og at kommunen kan dække eventuelle flytteomkostninger til dem, der vælger at flytte fra Grønlykkeparken. Den 5. februar 2024 (punkt 2) godkendte Sundheds- og Omsorgsudvalget administrationens forslag om, at målgruppen for et kommunalt botilbud med 12 pladser i Grønlykkeparken 39 skal være borgere med autismespektrum forstyrrelser, og at sagen forelægges igen, når de økonomiske, planmæssige og juridiske forhold er afklaret. De økonomiske, planmæssige og juridiske forhold er blevet afklaret som led i administrationens arbejde med Budget 2025-28, og i det vedtagne budget indgår et effektiviseringsforslag om at etablere botilbud på det specialiserede voksenområde i både Grønlykkeparken og Dahliahuset - slået sammen i ét fælles forslag. Denne sag udfolder den del af budgetforslaget, der handler om Grønlykkeparken 39. Om Grønlykkeparken 39 Boligerne i Grønlykkeparken 39 ligger integreret i det almene boligområde Grønlykkeparken i Hundige. Boligerne er opført som ældreboliger efter almenboligloven af Greve Boligselskab, der også ejer boligerne. Der er tolv et-rums lejligheder fordelt på to etager (stue og 1. sal), fordelt på to boenheder med seks boliger på hver etage – og stedet minder således om et opgangsbofællesskab. Der er elevator. På begge etager er der et stort fællesrum (køkken-alrum) med gode køkkenfaciliteter. I stueetagen er der udgang til fælles udendørs terrasse. Af personalefaciliteter er der toilet, garderobe og et lille kontor til dokumentationsarbejde. Boligerne er på brutto 59 m 2 , hvoraf en stor del går til fællesareal. Selve boligerne er på cirka 23 m 2 . Der er store handicapvenlige badeværelser, mens køkkenfaciliteterne er minimale. Der er køkkenvask, men ikke kogeplade/komfur. Der skal etableres bedre køkkenfaciliteter i lejlighederne, da der skal være mulighed for at tilberede mad i den enkelte bolig. Administrationen er i dialog med Greve Boligselskab herom, og boligselskabet vil sørge for at renovere boligernes køkkenniche og montere kogeplader. Udgiften vil blive betalt af beboeren over huslejen over en årrække. Køkkenrenoveringen vil i første omgang kun omfatte de boliger, der er ledige. I de øvrige boliger renoveres køkkenerne i takt med, at boligen bliver ledig. Greve Kommune har 100% anvisningsret til boligerne. Pr. 1. oktober 2024 er syv af de tolv boliger ledige. Huslejen er 5.622 kr. om måneden plus forbrug. Dertil kommer en lille huslejestigning som følge af køkkenrenoveringen. Det nøjagtige beløb kendes ikke endnu. Om målgruppen Som nævnt godkendte Sundheds- og Omsorgsudvalget i februar 2024, at målgruppen i Grønlykkeparken bliver borgere med autismespektrum forstyrrelser. I den konkrete visitation kan der også blive tale om borgere med opmærksomhedsforstyrrelse og anden udviklingsforstyrrelse. De borgere, der konkret er tænkt som potentielle kommende beboere, er dels borgere, der er placeret i eksternt botilbud, og som inden for en relativ kort tidshorisont vurderes at kunne indgå i et mindre indgribende tilbud. De har et lavt til middel støttebehov, og har ikke behov for fast nattevagt, hvis der blot er mulighed for tilkald af nattevagt ved behov. Og dels borgere, der bor hjemme hos forældre eller bor i egen bolig med støtte, men hvor der er behov for den mere kontinuerlige støtte, der vil være i Grønlykkeparken. Aldersmæssigt forventes de fleste at være under 30 år, men der bliver ingen øvre aldersgrænse. Byrådets beslutning fra juni 2023 om hurtigst mulig indflytning af ny målgruppe indebærer, at borgere i den nye målgruppe i en overgangsperiode skal bo under samme tag som de nuværende, plejekrævende ældre beboere. Det må forventes, at overgangsperioden kan blive en udfordrende tid for både beboere, pårørende og personale. Det er også muligt, at nogle borgere i den nye målgruppe – og deres pårørende – vil takke nej til at blive visiteret til Grønlykkeparken, med henvisning til situationen med at bo tæt sammen med plejekrævende ældre. Planforhold Grønlykkeparken ligger inden for lokalplan nr. 11.20 for Hundige Center Øst Boligbebyggelse, så området er i forvejen udlagt til boliger. Planforholdene giver ingen forhindringer. Juridiske forhold og socialtilsyn Ingen af de tolv boliger skal nedlægges eller omdannes til noget andet, så det boligjuridiske regelsæt om nedlæggelse af almene boliger er ikke i spil. Administrationen har været i tvivl om, hvorvidt Grønlykkeparken 39 vil blive omfattet af Lov om Socialtilsyn, og har derfor bedt Socialtilsyn Øst om en formel afgørelse. Tilsynet har den 15. juli 2024 afgjort, at Grønlykkeparken bliver tilsynspligtig. Det betyder, at før Grønlykkeparken kan sættes i drift, skal stedet godkendes af Socialtilsyn Øst som botilbud for den nye målgruppe, og at stedet efterfølgende vil modtage løbende tilsyn. Godkendelsesprocessen tager ifølge Socialtilsyn Østs hjemmeside op til 24 uger. Økonomiske konsekvenser I sagen beskrives implementering af budget 2025-28 ift. etablering og drift af et botilbud for voksne med autismespektrum forstyrrelser. De økonomiske konsekvenser er sammensat af merudgifter til drift på Sundheds- og Omsorgsudvalgets budget og mindreudgifter på Social- og Handicapudvalgets budget. Hertil kommer udmøntningen af en rammebesparelse på knap 0,9 mio. kr. årligt fra 2026 som blev vedtaget med budget 2023-26. Den samlede besparelse for de to udvalg viser et kassetræk i 2025 på 2,1 mio. kr. og 0,2 mio. kr. i 2026. Derefter er casen positiv med en nettobesparelse fra 2027 på godt 0,6 mio. kr. Økonomien vil blive fulgt løbende i Budgetopfølgningen. Høring Der er ikke høringspligt i denne sag, Handicaprådet har tidligere afgivet høringssvar om botilbud i Grønlykkeparken. Dels i februar 2024 til sagen om godkendelse af målgruppe for Grønlykkeparken, dels som led i Handicaprådets høringssvar til Budget 2025-28. Kommunikation Sundheds- og Omsorgsudvalget og Social- og Handicapudvalget vil løbende blive orienteret om status og fremdrift i sagen. Tidsplan Tidspunkt Aktivitet Skønnet beboerantal, ny målgruppe 4. kvartal 2024 Udarbejdelse af godkendelsesansøgning til Socialtilsyn Øst (beskrivelse af målgruppe, de fysiske rammer, pædagogiske tilgange og metoder, personalenormering og -sammensætning, takstberegning mv.) 0 1. – 2. kvartal 2025 Sagsbehandling/godkendelsesproces i Socialtilsyn Øst Visitation af borgere Etablering af køkkenfaciliteter i ledige boliger 0 3. – 4. kvartal 2025 Etapevis indflytning af borgere i allerede ledige boliger, og herefter løbende indflytning i takt med at boliger bliver ledige 7-10 1.- 2. kvartal 2026 Alle boliger er besat med borgere i ny målgruppe 12 Som nævnt er der aktuelt syv ledige boliger. Indflytning i de sidste fem boliger afhænger af, hvornår boligerne bliver ledige. Sagens forløb 18/11/2024 Social- og Handicapudvalget Beslutning ikke frigivet", "source_path": "data/greve/raw_dagsordener/Sundheds- og Omsorgsudvalget_2024-11-18T17:00:00+01:00_ddc66290-1def-4c4f-b343-9bfff5b55bd0.json"}
{"document_id": "ddc66290-1def-4c4f-b343-9bfff5b55bd0", "committee": "Sundheds- og Omsorgsudvalget", "meeting_date": "2024-11-18T17:00:00+01:00", "section_type": "html_fragment", "section_title": "Lukket: Henvendelser til formanden", "case_number": "21-016092", "agenda_index": 19, "text": "Orienteringen blev taget til efterretning.", "source_path": "data/greve/raw_dagsordener/Sundheds- og Omsorgsudvalget_2024-11-18T17:00:00+01:00_ddc66290-1def-4c4f-b343-9bfff5b55bd0.json"}
{"document_id": "ddc66290-1def-4c4f-b343-9bfff5b55bd0", "committee": "Sundheds- og Omsorgsudvalget", "meeting_date": "2024-11-18T17:00:00+01:00", "section_type": "html_fragment", "section_title": "Orientering fra formanden/gensidig orientering", "case_number": "21-014447", "agenda_index": 20, "text": "Beslutning Formanden har haft møde med Greve Seniorråd. Fremstilling Sagsprocedure Sundheds- og Omsorgsudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller at eventuelle orienteringer tages til efterretning. Sagsbeskrivelse Formanden orienterer om:", "source_path": "data/greve/raw_dagsordener/Sundheds- og Omsorgsudvalget_2024-11-18T17:00:00+01:00_ddc66290-1def-4c4f-b343-9bfff5b55bd0.json"}
{"document_id": "ddc66290-1def-4c4f-b343-9bfff5b55bd0", "committee": "Sundheds- og Omsorgsudvalget", "meeting_date": "2024-11-18T17:00:00+01:00", "section_type": "html_fragment", "section_title": "Huskeliste og orientering fra administrationen", "case_number": "21-014441", "agenda_index": 21, "text": "Beslutning Orienteringen blev taget til efterretning. Fremstilling Sagsprocedure Sundheds- og Omsorgsudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil den blive vedlagt som bilag. Indstilling Administrationen indstiller, at eventuelle orienteringer tages til efterretning. Sagsbeskrivelse Administrationen orienterer om: Ny procedure for høring af råd og særlige udvalg. Administrationen har udarbejdet ny procedure for høring af råd og særlige udvalg i kommunen, f.eks. Handicaprådet og Greve Seniorråd. Det betyder, at der fremover vil være et obligatorisk afsnit om ”Høring” i alle sager. Ændringen sker for at sætte fokus på, at der sker høring forud for sagens politiske behandling. Brugertilfredshedsundersøgelser i ældreplejen. KL orienterer i vedlagte bilag 1 om kommende aktiviteter på ældreområdet i regi af ældrereformen. Indspil til sundhedsreform fra de sjællandske kommuner. De 17 kommuner i KKR Sjælland har sendt deres indspil til sundhedsreformen til sundhedsministeren, medlemmer af sundhedsudvalget og folketingsmedlemmer valgt i Sjællands Storkreds. Indspillet er vedlagt som bilag 2. Ny enhedsleder i Center for Sundhed og Pleje. Morten Helmer-Nielsen starter den 1. december 2024 som ny enhedsleder af myndighed i Center for Sundhed og Pleje. Ny leder af Pædagogisk Psykiatrisk Vejledningscenter (PPV) Rikke Jannerup er startet den 1. november 2024 som ny leder af PPV. Udpegning til Partnerskab for ældreplejen i praksis I regi af ældrereformen etableres en række implementeringsfora, der skal sikre løbende og tæt dialog med centrale aktører på ældreområdet. Formålet er at sikre opfølgning på implementeringen af ældrereformen og bidrage til praksisnær erfaringsdeling. Det ene partnerskab vil have fokus på ældreplejen i praksis. Partnerskab om ældreplejen i praksis har til formål at understøtte kommuner, private leverandører og civilsamfundsorganisationer med at omsætte værdierne fra ældrereformen til praksis i kommunerne. Der skal i Greve Kommune udpeges 10 deltagere i alt til partnerskabet; 4 ledere og 6 medarbejdere. Social og sundhedshjælper Emine Özogul, hjemmeplejen Stranden deltager", "source_path": "data/greve/raw_dagsordener/Sundheds- og Omsorgsudvalget_2024-11-18T17:00:00+01:00_ddc66290-1def-4c4f-b343-9bfff5b55bd0.json"}
{"document_id": "ddc66290-1def-4c4f-b343-9bfff5b55bd0", "committee": "Sundheds- og Omsorgsudvalget", "meeting_date": "2024-11-18T17:00:00+01:00", "section_type": "html_fragment", "section_title": "Sundheds- og Omsorgsudvalgets mødekalender 2024", "case_number": "21-014442", "agenda_index": 22, "text": "Beslutning Orienteringen blev taget til efterretning. Fremstilling Sagsprocedure Sundheds- og Omsorgsudvalget. Resume I sagen gives et overblik over Sundheds- og Omsorgsudvalgets udvalgsmøder og møder i tilknytning til udvalget. Indstilling Administrationen indstiller at orienteringen tages til efterretning. Sagsbeskrivelse Kalenderen er vedlagt som bilag.", "source_path": "data/greve/raw_dagsordener/Sundheds- og Omsorgsudvalget_2024-11-18T17:00:00+01:00_ddc66290-1def-4c4f-b343-9bfff5b55bd0.json"}
{"document_id": "ddc66290-1def-4c4f-b343-9bfff5b55bd0", "committee": "Sundheds- og Omsorgsudvalget", "meeting_date": "2024-11-18T17:00:00+01:00", "section_type": "html_fragment", "section_title": "Underskriftsark", "case_number": "21-014446", "agenda_index": 23, "text": "Fremstilling Sagsprocedure Sundheds- og Omsorgsudvalget. Resume Elektronisk underskriftsark.", "source_path": "data/greve/raw_dagsordener/Sundheds- og Omsorgsudvalget_2024-11-18T17:00:00+01:00_ddc66290-1def-4c4f-b343-9bfff5b55bd0.json"}
