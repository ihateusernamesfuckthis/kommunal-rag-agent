{"document_id": "dd8dc39f-1979-4470-891c-1b1d64317d03", "committee": "Sundheds- og Omsorgsudvalget", "meeting_date": "2025-01-06T15:30:00+01:00", "section_type": "html_fragment", "section_title": "Godkendelse af dagsorden", "case_number": "", "agenda_index": 0, "text": "Beslutning Godkendt. Fremstilling Sagsprocedure Sundheds- og Omsorgsudvalget. Resume Godkendelse af dagsorden for mødet. Indstilling Administrationen indstiller at dagsordenen godkendes.", "source_path": "data/greve/raw_dagsordener/Sundheds- og Omsorgsudvalget_2025-01-06T15:30:00+01:00_dd8dc39f-1979-4470-891c-1b1d64317d03.json"}
{"document_id": "dd8dc39f-1979-4470-891c-1b1d64317d03", "committee": "Sundheds- og Omsorgsudvalget", "meeting_date": "2025-01-06T15:30:00+01:00", "section_type": "html_fragment", "section_title": "Styrelsen for Patientsikkerhed i 2024, foretaget tilsyn", "case_number": "24-012104", "agenda_index": 1, "text": "Beslutning Godkendt. Fremstilling Sagsprocedure Sundheds- og Omsorgsudvalget. Resume Sundheds- og Omsorgsudvalget orienteres om sundhedsfaglige tilsyn og ældretilsyn, som er udført af Styrelsen for Patientsikkerhed i 2024 på henholdsvis plejecentrene Langagergård, Fribo Greve og Nældebjerg (Kompetencecenter for demens) samt i hjemmeplejegrupperne Hundige og Stranden. Tilsynets fund fremlægges, og administrationen anbefaler, at Sundheds- og Omsorgsudvalget godkender resultaterne af tilsynene. Indstilling Administrationen indstiller, at resultaterne fra tilsyn foretaget af Styrelsen for Patientsikkerhed i 2024 godkendes. Sagsbeskrivelse Om tilsyn udført af Styrelsen for Patientsikkerhed i 2024 I 2024 har Styrelsen for Patientsikkerhed udført i alt fem sundfaglige tilsyn og to ældretilsyn i Greve Kommunes plejeenheder på ældreområdet. Styrelsen for Patientsikkerhed udarbejder en tilsynsrapport efter hvert tilsyn, hvori den samlede bedømmelse af tilsynet fremgår, og om der er konstateret overtrædelser eller mangler af betydning for patientsikkerheden. Når Styrelsen for Patientsikkerhed gennemfører et tilsyn, får institutionen resultaterne samme dag. Hvis Styrelsen for Patientsikkerhed under tilsynet finder forhold, der kræver handling fra institutionens side, skal institutionen udarbejde en handleplan. Derfra går der typisk en til tre måneder, før rapporten med tilsynets resultater er offentliggjort. Denne sag præsenterer resultater fra tilsyn, hvor tilsynsrapporterne er offentliggjort i 2024 (jf. bilag 1-8). Sundhedsfagligt tilsyn Fokuseret tilsyn Et sundhedsfagligt tilsyn kan være enten planlagt eller reaktivt. Der kan foretages to forskellige typer planlagt sundhedsfagligt tilsyn. Den ene type planlagt tilsyn kontrollerer hele institutionen fx et plejecenter, hvor den anden type kaldes fokuseret tilsyn , som kun fører tilsyn med et risikosituationslægemiddel . Et risikosituationslægemiddel er et lægemiddel, som vurderes at være i særlig risiko for patientsikkerheden. Det kan eksempelvis være insulin. I 2024 er der gennemført to planlagte, fokuserede, sundhedsfaglige tilsyn på Langagergård og Nældebjerg (Kompetencecenter for demens) plejecentre. På Langagergård er der udført et fokuseret tilsyn med insulin, og på Nældebjerg (Kompetencecenter for demens) er der udført et fokuseret tilsyn med demens og antipsykotisk medicin. Reaktivt tilsyn Reaktive tilsyn udføres på baggrund af fx en klage eller en bekymringshenvendelse til Styrelsen for Patientsikkerhed. Styrelsen for Patientsikkerhed har i 2024 gennemført et reaktivt sundhedsfagligt tilsyn på friplejehjemmet Fribo Greve og to i hjemmeplejegruppen Stranden. På friplejehjemmet Fribo er der foretaget reaktivt tilsyn på baggrund af en bekymringshenvendelse. I tilsynsrapporten fremgår den samlede vurdering ud fra fire kategorier i forhold til den fornødne kvalitet af den social- og plejefaglige indsats. Kategorierne er: 1) Ingen problemer af betydning for patientsikkerheden , som er den bedste bedømmelse, 2) Mindre problemer af betydning for patientsikkerheden, 3) Større problemer af betydning for patientsikkerheden og 4) Kritiske problemer af betydning for patientsikkerheden . Nedenfor bliver resultaterne for de enkelte tilsyn gennemgået. Enhed Samlet bedømmelse Dato for tilsyn Bemærkninger Langagergård plejecenter Ingen problemer af betydning for patientsikkerheden (1). 11. januar 2024 Tilsynet konstaterede, at alle målepunkter var opfyldt. Behandlingsstedet fremstod sundhedsfagligt velorganiseret med gode procedurer og høj grad af systematik, og vi identificerede ikke problemer af betydning for patientsikkerheden. Styrelsen stiller ingen krav eller henstillinger til behandlingsstedet på baggrund af det aktuelle tilsynsbesøg. Hjemmeplejen Stranden Større problemer af betydning for patientsikkerheden ( 3) 27. februar 2024 Styrelsen for Patientsikkerhed har modtaget materiale i form af en handleplan. Ledelsen beskriver i handleplanen, at der er iværksat re-implementering af deres medicinhåndteringsinstruks og opfølgning dagligt på, at vejledningen følges. Desuden er iværksat inddragelse af social-og sundhedsassistenterne i vurderinger af de 12 sygeplejefaglige vurderingsområder. Ledelsen oplyser, at over halvdelen af Hjemmeplejen Strandens assistenter er oplært og resten forventes oplært med udgangen af april. De oplærte assistenter er gået i gang med opfølgning ved, at tilrette handleanvisninger, helbredstilstande og lave beskrivelser på aktuelle og potentielle problemstillinger på de overdragede sundhedsindsatser. Styrelsen anerkender, at behandlingsstedet har iværksat tiltag med henblik på at rette op på manglerne vedrørende medicinhåndtering og vurdering af patienternes behov. Vi finder det dog ikke dokumenteret, at tiltagene på nuværende tidspunkt har haft den tilstrækkelige virkning i forhold til at rette op på patientsikkerheden på behandlingsstedet. Friplejehjemmet Fribo Greve Større problemer af betydning for patientsikkerheden ( 3) 4. juli 2024 Styrelsen for Patientsikkerhed har modtaget oplysninger fra behandlingsstedet om, at Greve Kommune kort tid efter tilsynet, har løst problemet med hensyn til de manglende vikarkoder. Vikarerne er således sikret læse- og skriveadgang til journalsystemet Nexus via telefoner og iPads, der på forhånd er logget på Nexus. Ved vagtens start registreres vikarerne i forbindelse med udlevering af IT devices . Styrelsen anerkender, at behandlingsstedet har iværksat tiltag med henblik på at rette op på, at vikarerne skal have adgang til journalsystemet. Vi finder det dog ikke dokumenteret, at tiltagene på nuværende tidspunkt har haft den tilstrækkelige virkning i forhold til at rette op på patientsikkerheden på behandlingsstedet. Hjemmeplejen Stranden Større problemer af betydning for patientsikkerheden ( 3) 16. juli 2024 Styrelsen for Patientsikkerhed har i partshøringsperioden modtaget et høringssvar af d. 2/10-2024, hvor en række organisatoriske tiltag og forbedringer i Hjemmeplejen Stranden er beskrevet. Styrelsen anerkender denne indsats, men finder det dog ikke dokumenteret, at tiltagene på nuværende tidspunkt har haft den tilstrækkelige virkning i praksis i forhold til at rette op på patientsikkerheden i Hjemmeplejen Stranden. Styrelsen vurderer derfor, at Hjemmeplejen Stranden ikke på tilstrækkelig vis har efterlevet påbud af 14/5-2024. Vi har derfor ikke fundet grundlag for at ophæve påbuddet og vil foretage yderligere opfølgning over for behandlingsstedet. Nældebjerg plejecenter (Kompeten- cecenter for demens) Ingen problemer af betydning for patientsikkerheden (1). 19. september 2024 Kompetencecenter for demens, Nældebjerg Plejecenter fremstod sundhedsfagligt velorganiseret med en høj grad af systematik med fastlagte faglige metoder og arbejdsgange i arbejdet med målgruppen af borgere med demenssygdom, som bliver behandlet med antipsykotisk medicin. Vi identificerede ikke problemer af betydning for patientsikkerheden. Rådgivning og vejledning foregik under tilsynet. Styrelsen stiller ingen krav eller henstillinger til Kompetencecenter for demens, Nældebjerg Plejecenter på baggrund af det aktuelle tilsynsbesøg. Hjemmeplejen Stranden Ingen problemer af betydning for patientsikkerheden (1). 19. november 2024 Det er vores vurdering, at Hjemmeplejen Stranden nu fremstod velorganiseret og havde fået udviklet og indarbejdet gode procedurer og en høj grad af systematik. Styrelsen konstaterede, at alle målepunkter var opfyldt. Der blev ikke konstateret problemer af betydning for patientsikkerheden, og Styrelsen har derfor ophævet påbuddene af hhv. 14/5-2024 og 11/10-2024. Fribo Greve Større problemer af betydning for patientsikkerheden (3) 28. november 2024. Tilsynet konkluderer, at Fribo Greve har arbejdet konstruktivt med at komme i mål med de uopfyldte målepunkter, herunder fortsat implementering af instrukser, etablering af mødefora, faglig sparring og instruering og oplæring af personale. Der var således ingen fund vedrørende medicinhåndtering. Ledelse og medarbejderne på kort tid har gjort en stor indsats for at sikre fyldestgørende vurderinger og beskrivelser i forhold til patienternes sundhedsfaglige problemstillinger. Det er dog også vores vurdering, at de nye arbejdsgange og instruks for den sundhedsfaglige dokumentation endnu ikke er fuldt implementeret. Fribo Greve har arbejdet med at bringe de sundhedsfaglige forhold i orden, men det er dog vores vurdering, at der fortsat er betydelige mangler inden for de sygeplejefaglige vurderinger og journalføring. Manglerne vurderes fortsat, at have et større omfang, især inden for sygeplejefaglige vurderinger, og journalføringen kræver målrettet arbejde inden målepunkterne kan opfyldes. Samlet set er det vores vurdering, at der fortsat er tale om større problemer af betydning for patientsikkerheden. Tilsynsrapporten er på nuværende tidspunkt i partshøring. Ophævet påbud hos Hjemmeplejen Stranden Den 27. februar 2024 gennemførte Styrelsen for Patientsikkerhed et reaktivt tilsyn på baggrund af en bekymringshenvendelse. Tilsynet vurderede Større problemer af betydning for patientsikkerheden ( 3), hvilket medførte et påbud. Den 16. juli 2024 gennemførte Styrelsen for Patientsikkerhed igen et reaktivt tilsyn, hvor der blev givet endnu et påbud, fordi dokumentationen var mangelfuld. Den 19. november 2024 fulgte Styrelsen for Patientsikkerhed op på tidligere tilsyn. Administrationen har den 2. december 2024 modtaget tilsynsrapporten på baggrund af reaktivt sundhedsfagligt tilsyn den 19. november 2024 (jf. bilag 7). På baggrund af tilsynet er de to påbud blevet ophævet (jf. bilag 9). Ved tilsynet var der ingen fund, hvorfor der er givet den bedst mulige bedømmelse Ingen problemer af betydning for patientsikkerheden (1) . Tilsynet fandt blandt andet, at opfølgningen på tidligere tilsyn og påbud er noget som drøftes på tværs af hele ældreplejen til fælles læring. Det vil sige, at hjemmeplejens dokumentationspraksis tænkes sammen med sygeplejens og plejecentrenes, så der skabes fælles løsninger. Dette sikrer en rød tråd i dokumentationen på tværs af ældreplejen. Der har desuden været stor anerkendelse for, at hjemmeplejen har arbejdet ud fra forbedringsmetoden (metode til at afprøve, tilpasse og fastholde små forandringer og forbedringer på i plejen). Påbud hos Fribo Greve På baggrund af tilsynet den 4. juli 2024 har Styrelsen for Patientsikkerhed behandlingsstedet den 23. august 2024 givet påbud om, at sikre forsvarlig medicinhåndtering, gennemføre systematiske sygeplejefaglige vurderinger samt sikre tilstrækkelig journalføring. Den 28. november 2024 har Styrelsen for Patientsikkerhed fulgt op på tidligere tilsyn. Administrationen har modtaget foreløbig tilsynsrapport, som er i partshøring på tidspunktet for udarbejdelse af sagen til Sundheds- og Omsorgsudvalget. Tilsynet vurderede igen Større problemer af betydning for patientsikkerheden ( 3). Tilsynet bemærker i tilsynsrapporten, at Fribo Greve har arbejdet med at bringe de sundhedsfaglige forhold i orden, men det er tilsynets vurdering, at der fortsat er betydelige mangler inden for de sygeplejefaglige vurderinger og journalføring. Manglerne vurderes fortsat at have et større omfang, især inden for sygeplejefaglige vurderinger, og journalføringen kræver målrettet arbejde inden målepunkterne kan opfyldes. Tilsyn på Langagergård og Nældebjerg plejecenter (Kompetencecenter for demens) Da både Langagergård og Nældebjerg har scoret bedst mulige samlede bedømmelse, henstiller Styrelsen for Patientsikkerhed ikke til yderligere handling fra enhedernes side. Ældretilsyn Ældretilsynet har til formål at føre tilsyn med kvaliteten af de indsatser, som ydes efter serviceloven på plejeenheder, der omfatter praktisk hjælp, personlig pleje, rehabilitering, madservice og socialpædagogisk støtte. Ældretilsynet udfører ikke tilsyn med autoriserede sundhedspersoner som de sundhedsfaglige tilsyn gør. Tilsynet har blandt andet fokus på om borgerne oplever livskvalitet og selvbestemmelse. Som med de sundhedsfaglige tilsyn, kan et ældretilsyn være planlagt eller reaktivt. I forbindelse med vedtagelse af lov om ældretilsyn, afskaffes det statslige ældretilsyn. I 2024 har Styrelsen for Patientsikkerhed foretaget et reaktivt ældretilsyn med hjemmeplejegruppen Hundige, og et planlagt ældretilsyn med friplejehjemmet Fribo Greve. I tilsynsrapporten fremgår den samlede vurdering ud fra fire kategorier i forhold til den fornødne kvalitet af den social- og plejefaglige indsats. Kategorierne er: 1) Mindre problemer af betydning for den fornødne kvalitet , 2) Mindre problemer med handleplan til at løfte kvaliteten , 3) Større problemer med risiko for den fornødne kvalitet og 4) Kritiske problemer . Nedenfor bliver resultaterne for de enkelte tilsyn gennemgået. Enhed Samlet bedømmelse Dato for tilsyn Bemærkninger Hjemmeplejen Hundige Mindre problemer af betydning for den fornødne kvalitet (2). 12. december 2023 Styrelsen for Patientsikkerhed har den 11. november 2023 modtaget en bekymringshenvendelse fra en pårørende vedrørende de social- og plejefaglige forhold i Hundige hjemmepleje. Tilsynet vurderer overordnet, at der aktuelt er tale om mindre problemer af betydning for den fornødne kvalitet, som plejeenheden vil være i stand til at rette op på ud fra den rådgivning, der blev givet under tilsynet. Friplejehjemmet Fribo Greve Mindre problemer af betydning for den fornødne kvalitet (2). 27. august 2024 Vurdering af plejeenheden er, at de mangler tilsynet fandt vedrørende selvbestemmelse, målgrupper og metoder samt dokumentation var få og spredte. Det generelle indtryk af plejeenhedens praksis var, at der blev arbejdet systematisk og struktureret med emner, som samarbejde med pårørende og beboere. Der blev tilkendegivet fra beboere og pårørende at der var en væsentlig forbedring i samarbejdet gennem de sidste måneder. Lovgrundlag Styrelsen for Patientsikkerhed har tilsynsansvaret for de institutioner, der leverer indsatser efter lov om sundhed og servicelovens §83-87. Ny lov om ældretilsyn træder i kraft den 1. juli 2025. Dette medfører, at det statslige ældretilsyn afskaffes. Økonomiske konsekvenser Sagen har ingen økonomiske konsekvenser for Greve Kommune. Høring Sagen sendes i høring i Handicaprådet.", "source_path": "data/greve/raw_dagsordener/Sundheds- og Omsorgsudvalget_2025-01-06T15:30:00+01:00_dd8dc39f-1979-4470-891c-1b1d64317d03.json"}
{"document_id": "dd8dc39f-1979-4470-891c-1b1d64317d03", "committee": "Sundheds- og Omsorgsudvalget", "meeting_date": "2025-01-06T15:30:00+01:00", "section_type": "html_fragment", "section_title": "Ydelser leveret på plejecentre og på rehabiliteringscenter Hedebo 2024, uanmeldte tilsyn", "case_number": "24-012104", "agenda_index": 2, "text": "Beslutning Godkendt. Fremstilling Sagsprocedure Sundheds- og Omsorgsudvalget. Resume Sundheds- og Omsorgsudvalget orienteres om de uanmeldte tilsyn med ydelser leveret på plejecentre og rehabiliteringscentret Hedebo i 2024, som er udført af ekstern leverandør. Tilsynets fund fremlægges, og administrationen anbefaler, at Sundheds- og Omsorgsudvalget godkender udviklingspunkterne. Indstilling Administrationen indstiller, at udviklingspunkterne på baggrund af de uanmeldte tilsyn med plejecentre og rehabiliteringscentret Hedebo i 2024 godkendes. Sagsbeskrivelse Om de uanmeldte tilsyn på plejecentrene og rehabiliteringscentret Hedebo i 2024 Greve Kommune har i 2024 anvendt den eksterne leverandør akkrediteringsraadgiverne.dk til at udføre de uanmeldte tilsyn på plejecentrene og på rehabiliteringscentret Hedebo . Dette var også tilfældet i 2023, hvorfor resultaterne fra tilsynene kan sammenlignes med resultaterne i 2024. De uanmeldte tilsyn er udført i overensstemmelse med gældende lovgivning, kommunens tilsynspolitik, kvalitetsstandarder og almene omsorgs- og sundhedsfaglige standarder. Tilsynets temaer er systematiseret efter Sundhedsstyrelsens anbefalinger om kvalitetsindikatorer i ældreplejen. Tilsynstemaerne er: 1) Funktionsevne, 2) Livskvalitet og tilfredshed, 3) Sammenhæng og forudsigelighed, 4) Hygiejne: Forebyggelse af smittespredning og 5) Opfølgning fra seneste tilsyn. De uanmeldte tilsyn består af interviews med borgere, pårørende, medarbejdere og ledere samt stikprøver af en række borgerjournaler. Alle tilsyn er afsluttet med en opfølgende dialog og tilbagemelding til den lokale leder. Tilsynsrapporter for de enkelte enheder findes i bilag 1-6. Samlet vurdering af den leverede personlige pleje og praktiske hjælp på plejecentrene og på rehabiliteringscentret Hedebo Tilsynets samlede vurdering fremstilles efter en skala, som er inddelt i fem kategorier: Målene er i meget høj grad opfyldte (1), Målene er i høj grad opfyldte (2), Målene er i middel grad opfyldte (3), Målene er i lav grad opfyldte (4) og Kritisable forhold (5). De enkelte tilsynsrapporter for hvert plejecenter samt rehabiliteringscentret Hedebo er vedlagt (jf. bilag 1-6). I tabellen sammenlignes de samlede bedømmelser i 2024 med 2023. Leverandør 2024 2023 Lokalcenter Møllehøj Målene er i middel grad opfyldte (3) Målene er i høj grad opfyldte (2) Langagergård (drevet af Forenede Care) Målene er i middel grad opfyldte (3) Målene er i høj grad opfyldte (2) Strandcentret Målene er i middel grad opfyldte (3) Målene er i middel grad opfyldte (3) Nældebjerg Målene er i høj grad opfyldte (2) Målene er i middel grad opfyldte (3) Rehabiliteringscentret Hedebo Målene er i høj grad opfyldte (2) Målene er i høj grad opfyldte (2) Fribo Greve (drevet af Altiden ) Målene er i middel grad opfyldte (3) Målene er i høj grad opfyldte (2) Tilsynets samlede bedømmelse Tilsynets overordnede vurdering er, at de kommunale opgaver efter lov om social service §§83 og 86 i vid udstrækning bliver tilrettelagt og udført på en faglig forsvarlig måde, og at borgerne får den hjælp, de har ret til efter loven og de kvalitetsstandarder, som kommunalbestyrelsen har besluttet. Kvaliteten af personlig pleje og omsorg samt den praktiske hjælp opleves i vid udstrækning tilfredsstillende af borgerne. Borgerne udtrykker, at de modtager den nødvendige pleje og praktiske hjælp i overensstemmelse med deres behov og ønsker. Medarbejderne har fokus på at udføre opgaverne med udgangspunkt i den rehabiliterende tilgang og borgerne fortæller positivt om indsatsen. Nældebjerg og rehabiliteringscentret Hedebo er begge gået fra Målene er i middel grad opfyldte (3) 2023 til Målene er i høj grad opfyldte (2) i 2024. Lokalcenter Møllehøj, Langagergård og Fribo Greve er gået fra Målene er i høj grad opfyldte i 2023 (2) til Målene er i middel grad opfyldte (3) i 2024. Strandcentret har Målene er i middel grad opfyldt , som er samme bedømmelse i 2023 og i 2024. Tilsynets fund i 2023 og 2024 peger på flere af de samme ting, der blandt andet omhandler mangelfuld og tidstro dokumentation. I tidligere år har dokumentation også været en udfordring. Samme tendens ses i landets øvrige kommuner. Den nye ældrereform har blandt andet til formål at gøre dokumentationen enklere ved indførsel af ældreloven. Forenklingen sker gennem overgang fra over 100 enkeltindsatser til få pleje- og omsorgsforløb, og en samtidig forenkling af FS3 (Fælles Sprog 3, dokumentationsmetode). Overgangen vil gøre det lettere for medarbejderne at dokumentere korrekt for ældrelovsydelser. Der vil fortsat være krav om sundhedsfaglig dokumentation, så det bliver et fokus i kvalitetsarbejdet i administrationen. Udvikling og udbredelse af faste teams kobles sammen med kvalitetsarbejdet, fordi medarbejdere med forskellige fagligheder kommer til at arbejde tættere sammen, og de kan således støtte hinanden i fx dokumentation. Tværgående udviklingspunkter og anbefalinger Lokale udviklingspunkter fremgår af de individuelle tilsynsrapporter (jf. bilag 1-6). Tilsynet sammenfatter i årsrapporterne en række tværgående udviklingspunkter og anbefalinger (jf. bilag 7). De tværgående udviklingspunkter, som tilsynet finder: A: At borgere med særligt kostbehov kan tilbydes den rette indsats Flere plejecentre har som udviklingspunkter, at sikre korrekte oplysninger om beboers kost til medarbejderne. Hvis oplysningerne ikke er fyldestgørende, indebærer det en risiko for, at beboer ikke sikres den kost, som ernæringsmæssigt passer til deres situation. Det fremstår som journaliseringsproblem ved ændringer i borgers helbredstilstande, hvor de sundhedsfaglige beslutninger har indflydelse på oplysninger, som indskrives i døgnrytmeplanerne (ernæringsproblemer, mobilitet, hudplejeproblemer). B: Det skriftlige arbejdsgrundlag Det skriftlige arbejdsgrundlag ved fælles borgerforløb med fx sygeplejersker og/eller terapeuter skal forbedres. Det drejer sig om oplysninger vedrører helbredsproblemer, hvor de sundhedsfaglige beslutninger har betydning for medarbejderens udførelse af den personlige pleje. C: At tøjvask lever op til hygiejniske retningslinjer Centrene har delvist indført faste rutiner og egenkontrolskemaer for ugentlig kogevask på tom maske og aftørring af vaskemaskiners gummilister med videre. Tilsynet anbefaler fælles retningslinjer for tværs af plejecentre, så praksis bliver i overensstemmelse med nationale infektionshygiejniske retningslinjer (NIR). Lovgrundlag Jævnfør § 151 i lov om service er kommunerne forpligtet til at føre tilsyn med leveringen af plejeydelser efter servicelovens §83 vedrørende praktisk hjælp og madservice. Økonomiske konsekvenser Sagen har ingen økonomiske konsekvenser for Greve Kommune. Høring Sagen sendes i høring i Handicaprådet og Greve Seniorråd.", "source_path": "data/greve/raw_dagsordener/Sundheds- og Omsorgsudvalget_2025-01-06T15:30:00+01:00_dd8dc39f-1979-4470-891c-1b1d64317d03.json"}
{"document_id": "dd8dc39f-1979-4470-891c-1b1d64317d03", "committee": "Sundheds- og Omsorgsudvalget", "meeting_date": "2025-01-06T15:30:00+01:00", "section_type": "html_fragment", "section_title": "Ydelser i hjemmeplejen 2024, uanmeldte tilsyn", "case_number": "24-012104", "agenda_index": 3, "text": "Beslutning Godkendt. Fremstilling Sagsprocedure Sundheds- og Omsorgsudvalget. Resume Sundheds- og Omsorgsudvalget orienteres om de uanmeldte tilsyn med ydelser leveret i hjemmeplejen i 2024, som er udført af en ekstern leverandør. Derudover fremlægges resultaterne fra uanmeldte tilsyn af leverandører af indkøb, tøjvask og madservice, som er udført af administrationen. Tilsynets fund fremlægges, og administrationen anbefaler at Sundheds- og Omsorgsudvalget godkender udviklingspunkterne. Indstilling Administrationen indstiller, at udviklingspunkterne på baggrund af de uanmeldte tilsyn i 2024 med leverandører af hjemmepleje samt for tøjvask, indkøb og madservice godkendes. Sagsbeskrivelse Om de uanmeldte tilsyn i hjemmeplejen i 2024 Greve Kommune har i 2024 anvendt den eksterne leverandør akkrediteringsraadgiverne.dk til at udføre de uanmeldte tilsyn i hjemmeplejen. Akkrediteringsraadgiverne.dk har også udført tilsyn med Greve Kommunes leverandører af hjemmepleje i 2023, hvorfor tilsynsresultaterne kan sammenlignes. De uanmeldte tilsyn er udført i overensstemmelse med gældende lovgivning, kommunens tilsynspolitik, kvalitetsstandarder og almene omsorgs- og sundhedsfaglige standarder. Når lov om ældretilsyn træder i kraft den 1. januar 2025 skal kommunerne ikke længere gennemføre uanmeldte tilsyn. I stedet indføres et tværkommunalt ældretilsyn, som forankres i et mindre antal kommuner. Tilsynets temaer er systematiseret efter Sundhedsstyrelsens anbefalinger om kvalitetsindikatorer i ældreplejen. Tilsynstemaerne er: 1) Funktionsevne, 2) Livskvalitet og tilfredshed, 3) Sammenhæng og forudsigelighed, 4) Hygiejne: Forebyggelse af smittespredning og 5) Opfølgning fra seneste tilsyn. De uanmeldte tilsyn i hjemmeplejen består af interviews med borgere, pårørende, medarbejdere og ledere samt stikprøver af en række borgerjournaler. Alle tilsyn er afsluttet med en opfølgende dialog og tilbagemelding til den lokale leder. Samlet vurdering af den leverede personlige pleje og praktiske hjælp i hjemmeplejen Tilsynets samlede vurdering fremstilles efter en skala, som er inddelt i fem kategorier: Målene er i meget høj grad opfyldte (1), Målene er i høj grad opfyldte (2), Målene er i middel grad opfyldte (3), Målene er i lav grad opfyldte (4) og Kritisable forhold (5). De enkelte tilsynsrapporter for hver hjemmeplejeenhed er vedlagt (jf. bilag 1-7). Leverandør 2024 2023 Karlslunde Landsby Målene er i lav grad opfyldte ( 4)* Målene er i middel grad opfyldte (3) Tune Målene er i middel grad opfyldte (3) Målene er i middel grad opfyldte (3) Hundige Målene er i middel grad opfyldte (3) Målene er i middel grad opfyldte (3) Greve Målene er i middel grad opfyldte (3) Målene er i høj grad opfyldte (2) Stranden Syd Målene er i høj grad opfyldte (2) Målene er i høj grad opfyldte (2) Kvik Vikar (privat) Målene er i meget høj grad opfyldte (1) Målene er i høj grad opfyldte (2) DFS Plus (privat) Målene er i høj grad opfyldte (2) Intet tilsyn foretaget, da leverandøren er ny i Greve Kommune. *Fokuseret genbesøg er anbefalet. Administrationen har godkendt genbesøg af tilsynsførende. Tilsyn gennemføres primo 2025 Tilsynets samlede bedømmelse Tilsynets overordnede vurdering, er, at de kommunale opgaver efter lov om social service §83 tilrettelægges af leverandørerne, så de bedst muligt bliver udført på en faglig forsvarlig måde for at borgerne får den hjælp, de har ret til efter loven og den kvalitetsstandard, kommunalbestyrelsen har besluttet. Karlslunde Landsby er gået fra Målene er i middel grad opfyldte (3) til Målene er i lav grad opfyldte (4) . Der foretages et fokuseret tilsyn af enheden primo 2025. Tune og Hundige bedømmes begge med Målene er i middel grad opfyldte (3) , som er den samme bedømmelse som i 2023. Greve går fra Målene er i høj grad opfyldte (2) i 2023 til Målene er i middel grad opfyldte (3). Stranden Syd opnår samme bedømmelse i 2024 sammenlignet med 2023 med Målene er i høj grad opfyldte (2). Kvik Vikar går fra Målene er i høj grad opfyldte (2) til bedst mulige bedømmelse Målene er i meget høj grad opfyldte (1). Ny leverandør DFS Plus får næstbedste bedømmelse Målene er i høj grad opfyldte (2). Tilsynets fund i 2023 og 2024 for de kommunale leverandører peger på flere af de samme ting, der blandt andet omhandler mangelfuld og tidstro dokumentation. I tidligere år har dokumentation også været en udfordring. Samme tendens ses i landets øvrige kommuner. Den nye ældrereform har blandt andet til formål at gøre dokumentationen enklere ved indførsel af ældreloven. Forenklingen sker gennem overgang fra over 100 enkeltindsatser til få pleje- og omsorgsforløb, og en samtidig forenkling af FS3 (Fælles Sprog 3, dokumentationsmetode). Overgangen vil gøre det lettere for medarbejderne at dokumentere korrekt for ældrelovsydelser. Der vil fortsat være krav om sundhedsfaglig dokumentation, så det bliver et fokus i kvalitetsarbejdet i administrationen. Udvikling og udbredelse af faste teams kobles sammen med kvalitetsarbejdet, fordi medarbejdere med forskellige fagligheder kommer til at arbejde tættere sammen, og de kan således støtte hinanden i fx dokumentation. Udviklingspunkter og anbefalinger Der ses tværgående udviklingspunkter i årsrapporten (jf. bilag 8), som er sammenfaldende med udviklingspunkterne i 2023. A. Korterevarende, tidsafgrænsede forløb ift. §83a Udviklingspunkt: En målrettet tidsafgrænset indsats forudsætter klar handleanvisende formidling om aktuelle delmål til medarbejderne. Der ses udfordringer med ansvars- og opgavefordelingen. Tilsynet anbefaler, at 1) udvikle flerfaglige arbejdsgange og/eller kompetenceudvikling, som fra opstart kan tage udgangspunkt i individuelle mål og sikre et koordineret forløb, 2) at medarbejdere har de fornødne kompetencer, og at også afløsere/vikarer har let adgang til handleanvisende og konkrete oplysninger om borgeren, og 3) medtage rehabiliteringsforløbene i journalaudit ift. udvalgte indikatorer fx om der er delmål og sammenhæng til døgnrytmeplan/observation eller lignende. B. At borgere med særligt kostbehov kan tilbydes den rette indsats Udviklingspunkt: Ydelsen vejning sker i samarbejde med sygeplejen, men borgerne er afhængig af, at arbejdsgangene for tidlig opsporing og medarbejdernes fokus/kompetencer i tilstrækkelig grad støtter faglig refleksion og videreformidling af observationer til sundhedsfaglig stillingtagen. Tilsynet anbefaler: 1) støtte faglig refleksion/undervise i ernæringens betydning for selvhjulpenhed , 2) styrke arbejdsprocesserne for tidlig opsporing og videreformidling til sundhedsfaglig vurdering, 3) dagligt have opmærksomhed på risikoborgere inden borgerbesøg og ved opfølgning, og 4) inkludere emnet i plejeenhedernes kvalitetsmonitorering. C. Samarbejdsflade til terapeuter om fælles borgerforløb Udviklingspunkt: Der ses ikke tværgående arbejdsprocesser, som sikrer, at medarbejderne kender til, hvorvidt borger har et træningsforløb og følger op på, om indsatsen ved den personlige pleje og praktiske hjælp er i overensstemmelse med borgers opnåede potentiale og er beskrevet handlingsanvisende i døgnrytmeplanen. Tilsynet anbefaler: 1) at kontaktpersoner styrker deres viden om, hvorvidt borgerne har/har haft et træningsforløb og sikrer en evt. justering af døgnrytmeplanerne, 2) at efterlyse viden om borgers potentiale for funktionsevne og derved mål for indsatsen, og 3) at øge reflektionen ved borgere, som er svækket af sygdom, der ikke behandles i tilknytning til en sygehusindlæggelse og afdække mulighed for visitation til § 86. D. Det skriftlige arbejdsgrundlag Udviklingspunkt: Arbejdsprocesserne ses fortsat usikre ift. at vurderinger og beslutninger skal nå ud til front-medarbejderne, som skal udmønte indsatserne i hverdagen. Det afspejler sig i døgnrytmeplanernes kvalitet og uoverensstemmende oplysninger i tilstande, observationer og generelle oplysninger. Det medfører en risiko for, at der arbejdes ud fra ikke-tidstro data. Tilsynet anbefaler: 1) fælles forståelse for opgave- og ansvarsfordeling for opdatering af døgnrytmeplaner mv., 2) konsekvensrette relevante steder i omsorgssystemet, når beslutninger tages – herunder døgnrytmeplaner, 3) at sikre den fornødne videndeling med visitator, sygeplejersker og terapeuter, og 4) følge op med mini-journalaudit som evaluering. E. Kvalitetsudvikling: Målopfyldelse fra seneste tilsyn Udviklingspunkt: Stikprøver viser generelt ikke-opdaterede oplysninger ift. borgernes aktuelle tilstande fx uoverensstemmelse mellem borgers funktionsevnetilstand og ydelser samt forkerte oplysninger om sygehusindlæggelse. Tilsynet anbefaler: 1) Hjemmeplejen styrker arbejdsgangen for at informere visitator løbende ved ændringer i borgers tilstande, 2) evaluere fx ved at hjemmeplejen, fx kontaktpersonen, gennemgår funktionsevnetilstandene med aftalt interval og videregiver evt. ændringsbehov til visitationen. Derudover ses lokale udviklingspunkter, som er beskrevet i de individuelle tilsynsrapporter (jf. bilag 1-7). Om tilsyn med leverandører af tøjvask, indkøb og madservice i 2024 Administrationen har i 2024 selv udført de uanmeldte tilsyn med de eksterne leverandører af tøjvask, indkøbsordning og madservice. Administrationen baserer deres samlede vurdering af leverandørerne på baggrund af ni forskellige temaer, som blandt andet omfatter kvaliteten af ydelsen, tilfredshed, levering, service og kommunikation mellem borger og leverandør. Hvert tema bedømmes efter en skala, som er inddelt i fire kategorier: Godkendt (1), Godkendt med få bemærkninger (2), Godkendt med mangler (3) og Kritisable forhold (4). Tilsynets samlede vurderinger af leverandørerne i 2024, og til sammenligning 2023 følger af nedenstående tabel. Område (service) Leverandør Samlet vurdering i 2024 Samlet vurdering i 2023 Madservice Det Danske Madhus Godkendt (1) Godkendt (1) Tøjvask Trasbo Godkendt (1) Godkendt (1) Tøjvask Ellis Godkendt (1) Godkendt (1) Indkøbsordning Intervare Godkendt (1) Godkendt (1) Tilsynets samlede bedømmelser Alle leverandører får i 2024 den bedst mulige bedømmelse, som de også gjorde ved tilsynet i 2023. Der er generelt en høj tilfredshed med de leverede ydelser hos borgerne. Administrationen har foretaget en stikprøve svarerne til 10 % af borgerne, som modtager en eller flere ydelser fra leverandørerne. Stikprøven består af borgerinterviews via telefon. Tilsynets overordnede bemærkninger til den samlede bedømmelse af leverandøren kan ses i bilag 9. Grundet ressourcer i administrationen er der ikke udarbejdet tilsynsrapporter for hver enkelt leverandør. Lovgrundlag Jævnfør § 151 i lov om service er kommunerne forpligtet til at føre tilsyn med leveringen af plejeydelser efter servicelovens §83 vedrørende praktisk hjælp og madservice. Økonomiske konsekvenser Sagen har ingen økonomiske konsekvenser for Greve Kommune. Høring Sagen sendes i høring i Handicaprådet og Greve Seniorråd.", "source_path": "data/greve/raw_dagsordener/Sundheds- og Omsorgsudvalget_2025-01-06T15:30:00+01:00_dd8dc39f-1979-4470-891c-1b1d64317d03.json"}
{"document_id": "dd8dc39f-1979-4470-891c-1b1d64317d03", "committee": "Sundheds- og Omsorgsudvalget", "meeting_date": "2025-01-06T15:30:00+01:00", "section_type": "html_fragment", "section_title": "Greve Seniorråd 2025, model og tidspunkt for valg - godkendelse", "case_number": "24-012104", "agenda_index": 4, "text": "Beslutning Anbefales. Udvalget takker for høringssvaret, som tages til efterretning. Fremstilling Sagsprocedure Sundheds- og Omsorgsudvalget, Økonomiudvalget og Byrådet. Resume Byrådet skal godkende model og tidspunkt for, hvordan og hvornår valg til Greve Seniorråd i 2025 skal afholdes. Greve Seniorråd har på et møde den 15. november 2024 ønsket at valget afholdes som en kombineret digital- og fremmødevalg. Derudover ønsker Greve Seniorråd, at valget afholdes samme dag som kommunal- og regionsrådsvalget den 18. november 2025. Når Byrådet har godkendt valg af model og tidspunkt for afholdelse af valg til Greve Seniorråd i 2025, vil administrationen i samarbejde med Greve Seniorråd planlægge afviklingen af valget. Indstilling Administrationen indstiller, at model og tidspunkt for afholdelse af valg til Greve Seniorråd i 2025 godkendes. Sagsbeskrivelse Om valg til ældre- og seniorråd Ifølge retssikkerhedslovens §32 skal Byrådet sørge for, at der afholdes valg til ældrerådet (som må kaldes seniorrådet) mindst hver fjerde år. Byrådet skal i samarbejde med ældrerådet fastsætte reglerne for, hvordan valget skal afholdes. Borgere over 60 år er valgberettiget og har mulighed for at stille op som kandidat. Greve Seniorråds anbefaling På mødet den 15. november 2024 behandlede Greve Seniorråd (pkt. 5) indstilling til Byrådet omkring valg til Greve Seniorråd i 2025. Greve Seniorråd ønsker, at valget afvikles som kombination af digitalvalg og fremmødevalg på samme dag som kommunal- og regionsrådsvalget uden mulighed for brevstemme. Valget ønskes afholdt den 18. november 2025. En undersøgelse foretaget af Danske Ældreråd viser, at fremmødevalg giver en markant højere stemmeprocent sammenlignet med både brevvalg og digitalvalg. Greve Seniorråd har modtaget et tilbud fra en valgleverandør, som kan levere en valgløsning, der kan kombinere digitalvalg og fremmødevalg. Valgløsningen koster ca. 162.000 kr. og holder sig derfor indenfor budgettet til afholdelse af valg. Greve Seniorråd ønsker derudover at fravælge muligheden for, at borgere kan afgive deres stemme med fysisk brevstemme. Begrundelsen for fravalg af brevstemmer er, at modulet særskilt koster cirka 38.000 kr., og ved seneste valg til Greve Seniorråd i 2021 modtog Greve Kommune 270 brevstemmer ud af i alt 4.049 stemmer. Det forventes at antallet af indkomne brevstemmer vil være lavere i 2025, da borgerne i mellemtiden er blevet mere digitale. Derfor vurderes det at være forholdsmæssigt dyrt pr. stemme, og derfor ønskes ikke muligheden for brevstemmer. Frivillige hjælper til på valgdagen Administrationen og Greve Seniorråd har været i dialog med Frivilligcenter Greve, der gerne vil bistå med rekruttering af cirka 25-30 frivillige, der kan hjælpe til på valgdagen. Der vil blive sørget for forplejning i løbet af valgdagen til de frivillige. Valgbestyrelse Der er nedsat en valgbestyrelse bestående af medlemmer fra Greve Seniorråd og en medarbejder fra administrationen, som skal planlægge afviklingen af valget, når Byrådet har godkendt modellen. Valgbestyrelsen udarbejder bl.a. tidsplan, evt. annoncere af valgdato/- periode, skabe synlighed omkring valget, er ansvarlig for budget, præsentation af kandidaterne, orienteringsmøder til opstillede kandidater og stå for praktiske forberedelser herunder forplejning på valgdagen. Administrationen vil bistå valgbestyrelsen i at planlægge valget. Lovgrundlag Lov om retssikkerhed §§ 31-33, der bestemmer, at Byrådet skal sørge for at afholde direkte valg til et ældre- eller seniorråd . Økonomiske konsekvenser Greve Seniorråds budget i 2025 er på i alt 246.471 kr., hvoraf de 160.000 kr. er afsat til at afholde valg i 2025, jf. tabel 1. Midler til afholdelse af valg er optaget i forbindelse med budget 2024-2027. Tabel 1 2025 (i kr.) Budget til afvikling af valg 160.000 Budget til øvrig drift 86.471 I alt 246.471 Budgettet til øvrig drift er på 86.471 kr. Midlerne skal dække udgifter til fx at deltage i den årlige ældrekonference på Nyborg Strand, mødediæter, befordringsgodtgørelse m.v. Herudover kan Greve Seniorråd anvende noget af budgettet til øvrig drift til afvikling af valg til Greve Seniorråd i 2025. I 2024 har Greve Seniorråd haft 77.000 kr. til øvrig drift. Administration vurderer, at budget i 2025 til øvrig drift er dækkende for de forventede udgifter. Høring Sagen skal sendes i høring hos Handicaprådet.", "source_path": "data/greve/raw_dagsordener/Sundheds- og Omsorgsudvalget_2025-01-06T15:30:00+01:00_dd8dc39f-1979-4470-891c-1b1d64317d03.json"}
{"document_id": "dd8dc39f-1979-4470-891c-1b1d64317d03", "committee": "Sundheds- og Omsorgsudvalget", "meeting_date": "2025-01-06T15:30:00+01:00", "section_type": "html_fragment", "section_title": "Kvalitetsstandard for plejebolig", "case_number": "24-012104", "agenda_index": 5, "text": "Beslutning Anbefales. Fremstilling Sagsprocedure Sundheds- og Omsorgsudvalget, Økonomiudvalget og Byrådet. Resume Byrådet skal godkende kvalitetsstandard for plejebolig. Kvalitetsstandarden beskriver den hjælp, som borgerne kan forvente, når de bor i en plejebolig på et plejecenter i Greve Kommune. På grund af forventet vedtagelse af ny ældrelov, som træder i kraft den 1. juli 2025, indstiller administrationen, at kvalitetsstandard for plejebolig gælder frem til og med 30. juni 2025. Det skyldes, at den nye ældrelov lægger op til, at kvalitetsstandarderne afskaffes i den nuværende form. Når kvalitetsstandarden for plejebolig er godkendt, bliver den offentliggjort, og administrationen vil efter politisk godkendelse visiterer på baggrund af den. Indstilling Administrationen indstiller, at kvalitetsstandard for plejebolig godkendes. Sagsbeskrivelse Ny ældrelov og udfasning af kvalitetsstandarder Den 18. april 2024 blev en ny ældrereform besluttet af Regeringen og aftalepartierne. Ældrereformen består af en række initiativer. Et af initiativerne i ældrereformen er blandt andet en omfattende afbureaukratisering og reduktion af dokumentationsbyrden i kommunerne. Det betyder, at krav om årligt fastsatte kvalitetsstandarder afskaffes. Overgang fra kvalitetsstandarder til omsorgsforløb Jævnfør udkast til ny ældrelov § 9, skal hver kommune etablere få sammenhængende og rummelige pleje- og omsorgsforløb, for at leve op til det nye krav om helhedspleje og borgernær visitation. Der skal på den baggrund udarbejdes nye omsorgsforløb, som erstatter enkeltindsatser, der eksisterer i de nuværende kvalitetsstandarder i Greve Kommune. Det er Byrådet, der fastsætter rammerne for organisering og tilrettelæggelse af omsorgsforløbene. Arbejdet med dette vil foregå i foråret 2025, idet ældreloven træder i kraft den 1. juli 2025. Det betyder, at nye borgere skal visiteres efter pleje- og omsorgsforløb. Oplysninger om pleje- og omsorgsforløb skal være tilgængelige for borgerne i form af en generel borgerrettet og lettilgængelig serviceinformation om, hvilken hjælp borgeren kan forvente at få i den pågældende kommune. Informationen kan blandt andet ske i form af oplysninger på kommunens hjemmeside. Om kvalitetsstandard for plejebolig Kvalitetsstandarden for plejebolig beskriver alle de indsatser, der kan bevilges til borgere, som bor i en plejebolig. Det er således indsatser, som ydes på et plejecenter. Ændringer i kvalitetsstandard for plejebolig Grundet afskaffelse af kvalitetsstandarder, når ældreloven træder i kraft fra den 1. juli 2025, har administrationen kun foretaget ændringer af årstallet fra 2024 til 2025 (jf. bilag 1). Administrationen anbefaler, at kvalitetsstandard for plejebolig godkendes til og med 30. juni 2025. Lovgrundlag Bekendtgørelse om kvalitetsstandarder for hjemmehjælp, rehabiliteringsforløb og træning efter serviceloven om, at kommunalbestyrelsen mindst én gang årligt skal udarbejde en kvalitetsstandard for personlig og praktisk hjælp m.v., rehabiliteringsforløb samt kommunal genoptræning og vedligeholdelsestræning efter lovens §§ 83, 83a og 86. Økonomiske konsekvenser Sagen har ingen økonomiske konsekvenser. Kvalitetsstandard for plejebolig er udarbejdet med udgangspunkt i budget 2025 – 2028. Høring Sagen sendes i høring i Handicaprådet og Greve Seniorråd. Kommunikation Når kvalitetsstandarden for plejebolig er godkendt, bliver den offentliggjort på Greve Kommunes hjemmeside. Tidsplan Kvalitetsstandard for plejebolig 2025 er gældende fra politisk godkendelse.", "source_path": "data/greve/raw_dagsordener/Sundheds- og Omsorgsudvalget_2025-01-06T15:30:00+01:00_dd8dc39f-1979-4470-891c-1b1d64317d03.json"}
{"document_id": "dd8dc39f-1979-4470-891c-1b1d64317d03", "committee": "Sundheds- og Omsorgsudvalget", "meeting_date": "2025-01-06T15:30:00+01:00", "section_type": "html_fragment", "section_title": "Årshjul for oplæg i 2025", "case_number": "24-012104", "agenda_index": 6, "text": "Beslutning Godkendt med bemærkning om, at udvalget ønsker at holde møde med Greve Seniorråd sammen med formanden to gange årligt, så det bliver i den første halve time af udvalgsmødet, alternativt, at der afsættes en halv time før udvalgsmødet. Fremstilling Sagsprocedure Sundheds- og Omsorgsudvalget. Resume Sundheds- og Omsorgsudvalget skal godkende årshjulet for oplæg i 2025. Administrationen foreslår en række emner til oplæg, og udvalget har mulighed for at tilføje yderligere oplæg. Når udvalget har drøftet og godkendt årshjul for oplæg, indarbejder administrationen oplæggene i Sundheds- og Omsorgsudvalgets mødekalender for 2025. Indstilling Administrationen indstiller, at årshjul for oplæg i 2025 godkendes. Sagsbeskrivelse I 2024 har Sundheds- og Omsorgsudvalget afholdt en række temamøder med forskellige emner. Administrationen foreslår, at Sundheds- og Omsorgsudvalget har følgende oplæg på dagsorden i løbet af 2025. Derudover kan Sundheds- og Omsorgsudvalget tilføje yderligere oplæg, hvis det ønskes: Dato for møde Oplæg Beskrivelse 3. februar Ældrereform herunder ældrelov Implementering af ældrereformens initiativer og lovgivninger. 24. marts Nye pleje- og omsorgsforløb Præsentation af arbejdet med pleje- og omsorgsforløb, inden politisk godkendelsesproces. 3. juni Faste teams Implementering af faste teams. 12. august Sundhedsreform Sundhedsråd, opgaveflytning og økonomi som følge af sundhedsreformen. 8. september Møde med plejecenterlederne Årligt møde med plejecenterlederne, som fortæller om aktuelt fra deres plejecenter samt udfordringer og udviklingstendenser. 7. oktober Fremtidens forebyggelse På baggrund af KLs udspil om Fremtidens forebyggelse og kommende folkesundhedslov. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag .", "source_path": "data/greve/raw_dagsordener/Sundheds- og Omsorgsudvalget_2025-01-06T15:30:00+01:00_dd8dc39f-1979-4470-891c-1b1d64317d03.json"}
{"document_id": "dd8dc39f-1979-4470-891c-1b1d64317d03", "committee": "Sundheds- og Omsorgsudvalget", "meeting_date": "2025-01-06T15:30:00+01:00", "section_type": "html_fragment", "section_title": "Udbud af madservice - beslutning", "case_number": "24-010873", "agenda_index": 7, "text": "Beslutning Ad 1-4 anbefales ikke med bemærkning om, at Greve Kommune gennemfører eget udbud med eksisterende kriterier. Udvalget beder om en sag, som beskriver muligheder for fritvalgsordningen og herunder fritvalgsbevis i forbindelse med madservice med udbringning. Greve Seniorråds bemærkninger blev taget til efterretning. Fremstilling Sagsprocedure Sundheds- og Omsorgsudvalget, Økonomiudvalget og Byrådet. Resume Greve Kommune skal ifølge lov om social service tilbyde mulighed for frit valg for borgere i eget hjem, som er visiteret til madservice. Greve Kommune har kontrakt med Det Danske Madhus , der er leverandør af madservice. Kontrakten udløber den 31. januar 2026 og opgaven skal derfor i udbud i 2025. Ringsted Kommune har kontaktet administrationen med forespørgsel om at indgå i et fælles udbud, da det forventelig vil give bedre priser og spare administrative ressourcer i kommunerne. Byrådet skal beslutte, om udbud af madservice skal gennemføres selvstændigt af Greve Kommune eller i et fælles udbud med Ringsted Kommune og eventuelt flere kommuner. Et fælles udbud vil kræve, at bestemmelser i delegationsplanen afviges. Supplerende sagsfremstilling Byrådet besluttede på deres møde den 11. december 2024 (pkt. 20) at sende sagen tilbage til fornyet behandling i Sundheds- og Omsorgsudvalget. Sundheds- og Omsorgsudvalget skal behandle sagen igen. Indstilling Administrationen indstiller, at det godkendes, at Greve Kommune sammen med Ringsted Kommune gennemfører udbud af madservice i 1. halvår 2025, at det godkendes at afvige fra bestemmelser i delegationsplanen om politisk godkendelse af udbudsmaterialet , at det godkendes at gennemføre høring af udbudsmaterialet, at det godkendes, at deltagelse i Ringsted Kommunes udbud kan afslås, hvis indholdet i materialet ikke vurderes dækkende for Greve Kommunes krav til madservice. Sagsbeskrivelse Nuværende kontrakt Kontrakten med Det Danske Madhus blev indgået med driftsstart den 1. januar 2020. Kontrakten er gældende i fire år (til og med 31. december 2023) med mulighed for forlængelse i to gange 12 måneder. Begge forlængelser er benyttet, så kontrakten endeligt udløber 31. januar 2026. Udløbsdatoen er rykket en måned for at undgå et eventuelt skift af leverandør i december måned og hen over nytåret. Greve Kommune er jf. serviceloven §91 underlagt en forpligtelse til at tilbyde borgerne frit valg mellem to eller flere leverandører af madservice. Denne forpligtelse har Greve Kommune hidtil efterkommet ved kontrakt med en privat leverandør samt ved at tilbyde \"frit valgs bevis\". Med \"frit valgs beviset\" vælger borgeren selv en leverandør til levering af madservice. Den selvvalgte leverandør skal leve op til kommunens kvalitetsstandard for madservice. Ny kontrakt En ny kontrakt skal indgås ved gennemførsel af et udbud, der er en ressourcekrævende proces for administrationen. Udbuddet er planlagt gennemført i 2. og 3. kvartal 2025. Administrationen er blevet kontaktet af Ringsted Kommune, der står i samme situation og skal gennemføre udbud i 1. halvår 2025. Ringsted Kommune er interesseret i at gennemføre et fælles udbud med andre kommuner i regi af FUS (Fællesudbud Sjælland) for at få volumen (flere borgere) i aftalen. Jo flere borgere, der får leveret mad, jo bedre priser. Det kommer også borgerne til gavn, da egenbetalingen dermed kan blive lavere. Et fælles udbud vil ligeledes minimere de administrative ressourcer, hver kommune skal bruge på at gennemføre eget udbud på et område, hvor der kun er to kendte leverandører. Ringsted Kommune er, udover Greve Kommune, i dialog med Odsherred, Sorø og Kalundborg Kommune om at indgå i udbuddet. Alle kommunerne er med i indkøbsfællesskabet FUS. Administrationen indstiller, at Greve Kommune tilslutter sig det udbud, som Ringsted Kommune gennemfører i 1. halvår 2025. Kravspecifikation til udbuddet Jævnfør Greve Kommunes delegationsplan skal Byrådet godkende materiale til udbud (udbudsbetingelser og kravspecifikation), der vedrører tjenesteydelser rettet mod borgerne (for eksempel madservice). I forbindelse med Greve Kommunes gennemførsel af det seneste udbud på området, blev kravspecifikation og udbudsbetingelser godkendt af Byrådet. Af kravspecifikationen fremgår bl.a. krav til antal ugentlige leveringer og pakning af maden, brug af råvarer, til madtyper der kan leveres, til personalet og biler mm. (se bilag 1). Det politisk besluttede serviceniveau for madservice i Greve Kommune er jf. kvalitetsstandarden: ” Maden bliver leveret to gange om ugen på faste tidspunkter indenfor et interval på to timer. Telefonisk vejledning om måltidet ved leverandør. Valgmulighed mellem 2 hovedretter og med selvstændig mulighed for til/fravalg af biret (forret/dessert)”. Delegationsplan Til inspiration har Ringsted Kommune modtaget Greve Kommunes tidligere politisk godkendte kravspecifikation for madservice til udarbejdelse af kravspecifikation til det påtænkte udbud. Hvis Byrådet godkender, at Greve Kommune tilslutter sig Ringsted Kommunes udbud, er det tidsmæssigt ikke muligt at få kravsspecifikation og udbudsbetingelser politisk godkendt af Byrådet jf. afsnittet om tidsplan. Greve Kommune vil deltage i evalueringen af de modtagne tilbud og godkendelse af leverandør(er) vil blive sendt til politisk beslutning i Byrådet. Administrationen indstiller, at der afviges fra delegationsplanen i forhold til politisk godkendelse af kravsspecifikation og udbudsbetingelser. Administrationen indstiller ligeledes, at administrationen foretager høring af det fremsendte materiale og sikrer, at materialet er dækkende for Greve Kommunes serviceniveau og de øvrige krav, der tidligere er stillet til madservice. Hvis administrationen vurderer, at materialet ikke er dækkende for Greve Kommunes ønsker til levering af madservice, indstilles det, at administrationen kan sige nej tak til at tilslutte sig Ringsted Kommunes udbud. Greve Kommune vil herefter selv gennemføre udbud af madservice. Lovgrundlag Lov om social service §83 (madordning) og §91 (frit valg), Tilbudsloven og Udbudsdirektivet. Økonomiske konsekvenser I Greve Kommunes nuværende kontrakt var priserne låst fast de første 4 år. Leverandøren har derfor kun kunne hæve priserne i 2024 og forventes at varsle prisstigninger for 2025. Forventningen er derfor, at udbuddet vil medføre højere priser end de nuværende priser, bl.a. grundet de generelle prisstigninger i samfundet de seneste år. Der er egenbetaling på madservice. Det vil sige, at borgerne selv betaler for den mad, de bestiller. Dog fastsætter staten årligt et loft for, hvor meget borgerne må betale for den daglig hovedret. I 2024 er det 61 kr. Hvis prisen på en hovedret er 58 kr., betaler borgerne selv det fulde beløb. Hvis prisen på en hovedret er 64 kr., betaler borgerne de 61 kr. og Greve Kommune 3 kr. Greve Kommunes budget til madservice i 2024 er jf. nedenfor: Madservice Budget Greve Kommune 4.872.002 Egenbetaling borgere -4.764.889 Greve Kommune, netto 107.113 Greve Kommune giver i 2024 et tilskud til madservice på 107.113 kr. I 2024 er der set en stigning i antallet af borgere, der er visiteret til madservice - fra 186 borgere i januar måned til 197 borgere i oktober måned. Kommunikation Udbuddet offentliggøres på EU Supply. Tidsplan Aktivitet Forventet dato Ringsted Kommune gennemfører markedsdialog. 22. oktober 2024 Ringsted Kommune sender materialet til høring hos de interesserede kommuner. Uge 45-47, 2024 Kommunerne kommer med bemærkninger til materialet samt svar på, om de vil deltage i et fælles udbud. Data om kommunen medsendes i givet fald. Uge 47, 2024 Udbuddet gennemføres December 2024 – januar 2025 Evaluering, herunder smagsprøvning af maden Februar 2025 Politisk godkendelse af leverandør(er) i den enkelte kommune April 2025 Indgåelse af kontrakter Maj 2025 Høring Sagen sendes i høring i Handicaprådet og Greve Seniorråd. Sagens forløb 18/11/2024 Sundheds- og Omsorgsudvalget Ad 1-4. Anbefales. Charlotte Levin (S), John T. Olsen (S) og Liselott Blixt (UP) undlod at tage stilling. 27/11/2024 Økonomiudvalget Økonomiudvalget anbefaler overfor Byrådet at godkende Sundheds- og Omsorgsudvalgets indstilling. Liselott Blixt (UP) og Mehmet Zeki Dogru (Ø) undlod at tage stilling. Afbud: Bjarke Abel 11/12/2024 Byråd 2022-2025 Dorthe Bøgh Madsen deltog som stedfortræder. 1-4 Ikke godkendt. Sagen sendes tilbage til fornyet behandling i fagudvalg. Afbud: Kenneth Jerkel", "source_path": "data/greve/raw_dagsordener/Sundheds- og Omsorgsudvalget_2025-01-06T15:30:00+01:00_dd8dc39f-1979-4470-891c-1b1d64317d03.json"}
{"document_id": "dd8dc39f-1979-4470-891c-1b1d64317d03", "committee": "Sundheds- og Omsorgsudvalget", "meeting_date": "2025-01-06T15:30:00+01:00", "section_type": "html_fragment", "section_title": "Budgetopfølgning 3 (2024) - Sundheds- og Omsorgsudvalget", "case_number": "23-013406", "agenda_index": 8, "text": "Beslutning Sagen blev taget til efterretning. Greve Seniorråds bemærkninger blev taget til efterretning. Fremstilling Sagsprocedure Sundheds- og Omsorgsudvalget. Resume I denne sag orienteres fagudvalget om indholdet i budgetopfølgning 3 2024 inden for eget udvalgsområde. Budgetopfølgning 3 2024 blev behandlet i Byrådet den 11. december 2024 (pkt. 14). Indstilling Administrationen indstiller, at sagen tages til efterretning. Sagsbeskrivelse Denne sag skal ses i sammenhæng med den samlede budgetopfølgning 3 2024, som er udarbejdet pr. 30. september 2024 og er behandlet i Byrådet den 11. december 2024 (pkt. 14). Det korrigerede budget på drift for Sundheds- og Omsorgsudvalget var pr. 30. oktober 2024 på 806,8 mio. kr., hvoraf 578,6 mio. kr. ligger inden for servicerammen. Afvigelser på udvalgets område gennemgås nedenfor. Områder under Sundheds- og Omsorgsudvalget Samlet set forventes der inden for udvalgets område et mindreforbrug på -6,1 mio.kr. Drift inden for servicerammen Indenfor servicerammen på drift forventes mindreforbrug på -2,6 mio. kr. De væsentligste afvigelser er følgende: Plejecentre: 5,7 mio. kr. (merforbrug). Hjemmeplejen har haft øget bemanding som følge af en forventet vækst i visiterede timer. Væksten er udeblevet og bemandingen overstiger som konsekvens budgettildelingen . Begravelseshjælp, flexhandicap og lægekørsel: -2,8 mio. kr. ( mindreforbrug ). Primært mindreforbrug på borgerrettet kørsel. Private leverandører: -0,9 mio. kr. ( mindreforbrug ). Friplejeboliger: -2,7 mio. kr. ( mindreforbrug ). Der er fortsat tomgang på Fribo Greve og færre beboere end forventet. Langagergård: -2,1 mio. kr. ( mindreforbrug ). Der har været færre beboere end budgetlagt. Privatantaget hjælp: 2,4 mio. kr. ( merforbrug ). Vederlagsfri fysioterapi: -2,2 mio. kr. ( mindreforbrug ). Færre henvisninger. Drift udenfor servicerammen De væsentligste afvigelser udenfor servicerammen er en merindtægt på kommunal medfinansiering på -1,5 mio. kr., mindre forventet huslejetab på -0,2 mio. kr. og refusioner på særligt dyre enkeltsager på -1,8 mio. kr. Alle afvigelser inden for udvalgets område kan ses i bilag 1. Økonomiske konsekvenser Sagen har ingen selvstændige økonomiske konsekvenser. Bevillinger blev givet ifm. bevillingssagen til budgetopfølgning 3, som blev behandlet af Byrådet den 11. december 2024 (pkt. 14). Høring Der er ikke høringspligt i denne sag .", "source_path": "data/greve/raw_dagsordener/Sundheds- og Omsorgsudvalget_2025-01-06T15:30:00+01:00_dd8dc39f-1979-4470-891c-1b1d64317d03.json"}
{"document_id": "dd8dc39f-1979-4470-891c-1b1d64317d03", "committee": "Sundheds- og Omsorgsudvalget", "meeting_date": "2025-01-06T15:30:00+01:00", "section_type": "html_fragment", "section_title": "Opfølgning på hjemløsetællingen 2024", "case_number": "24-011474", "agenda_index": 9, "text": "Beslutning Orienteringen blev taget til efterretning. Fremstilling Sagsprocedure Sundheds- og Omsorgsudvalget. Resume Sagen giver svar på Sundheds- og Omsorgsudvalgets opfølgende spørgsmål ved behandlingen af sagen om Hjemløsetælling 2024 på udvalgets seneste møde den 18. november 2024. Indstilling Administrationen indstiller, at orienteringen tages til efterretning. Sagsbeskrivelse Sundheds- og Omsorgsudvalget behandlede på udvalgsmødet den 18. november 2024 (pkt. 16) sagen om den nationale hjemløsetælling i uge 6/2024, herunder også resultatet af hjemløsetællingen i Greve Kommune. Udvalget tog orienteringen til efterretning med bemærkning om, at udvalget ønsker en sag om, hvad Greve Kommune gør for hjemløse i akutte situationer fx ved ekstremt vejr. Hjemløsetællingen i Greve Kommune Nedenstående oversigt er uddrag fra udvalgssagen den 18. november 2024 og viser, hvor de hjemløse borgere har overnattet i uge 6 i henholdsvis 2022 og 2024: Hjemløshedssituationer Greve Kommune 2022 2024 Gaden 7 2 Natvarmestuer 0 0 Herberg og forsorgshjem 12 18 Hotel/vandrehjem 0 0 Familie/venner 11 22 Udslusning 0 0 Kriminalforsorg 2 2 Hospital 2 1 Andet (campingplads, kolonihave, uoplyst mv.) 5 4 I alt 39 49 Antallet af hjemløse i uge 6 er samlet set steget fra 2022 til 2024, men antallet af hjemløse med ophold på gaden er faldet fra syv til to personer. Netop ophold på gaden er det mest kritiske i relation til hårdt eller ligefrem ekstremt vejr. Administrationen oplever generelt, at henvendelser fra eller om hjemløse med ophold på gaden helt uden tag over hovedet er sjældne, hvilket tallene i oversigten også bekræfter. Hvad gøres i akutte situationer fx ved ekstremt vejr Henvendelser fra hjemløse med ophold på gaden håndteres som følger: Administrationen vurderer, om borgeren selv er i stand til at ringe rundt til herberger for at finde et herberg med en ledig plads. I så fald udleveres en liste med telefonnumre. Der er ingen herberger lokalt i Greve Kommune, men de findes flere steder i Hovedstadsområdet. Ifølge lovgivningen er det herbergets forstander, der visiterer til opholdet. Hvis borgeren ikke selv kan ringe rundt, gør rådgiveren det. Det kan dog godt være vanskeligt at finde en ledig plads med kort varsel, så det lykkes ikke altid. Lykkes det ikke at finde en plads, rådgives borgeren til at kontakte en natvarmestue/natcafé, hvor man kan møde ind om aftenen og blive natten over. Natvarmestue/natcafé findes ikke i Greve Kommune, men findes flere andre steder i Hovedstadsområdet. Der er tale om en akut nødløsning, da natvarmestuerne lukker tidligt næste morgen. Hvis henvendelsen om en hjemløs på gaden kommer fra andre end den hjemløse selv, forsøger kommunens to opsøgende støtte-/kontaktpersoner i Pædagogisk Psykiatrisk Vejledningscenter (PPV) at opsøge borgeren. Enten pr. telefon (hvis nummeret oplyses eller er kendt i forvejen) eller ved at opsøge steder i kommunen, hvor støtte-/kontaktpersonerne af erfaring ved, at der er en vis sandsynlighed for at træffe den pågældende. Greve Kommune har ikke særlige procedurer for hjemløse ved ekstremt vejr udover ovennævnte. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag. Øvrige forhold Centerchef Gitte Lind deltager under punktet.", "source_path": "data/greve/raw_dagsordener/Sundheds- og Omsorgsudvalget_2025-01-06T15:30:00+01:00_dd8dc39f-1979-4470-891c-1b1d64317d03.json"}
{"document_id": "dd8dc39f-1979-4470-891c-1b1d64317d03", "committee": "Sundheds- og Omsorgsudvalget", "meeting_date": "2025-01-06T15:30:00+01:00", "section_type": "html_fragment", "section_title": "Reform - Overblik over ældrereform og sundhedsreform", "case_number": "24-012104", "agenda_index": 10, "text": "Beslutning Orienteringen blev taget til efterretning. Fremstilling Sagsprocedure Sundheds- og Omsorgsudvalget. Resume Sundheds- og Omsorgsudvalget gives hermed et samlet overblik over centrale elementer i og tidsplan for implementering af henholdsvis ældrereform og sundhedsreform. De to reformer sætter dagsorden for de kommende års arbejde på sundheds- og ældreområdet, og de skaber væsentlige ændringer for både borgere, pårørende, ledere, medarbejdere og samarbejdspartnere, som på forskellig vis har berøring med sundheds- og ældreområdet. Indstilling Administrationen indstiller, at orientering om oversigt over ældrereform og sundhedsreform tages til efterretning. Sagsbeskrivelse Administrationen uddyber i de to følgende sagsfremstillinger på mødet, hvad de to reformer indeholder, og hvordan administrationen har planlagt at implementere og arbejde med dem. Ældrereform Overordnet tidsplan og delelementer i ældrereformen: Tidsplan Aktivitet 19. december 2024 Lovkompleks om nye lovgivninger herunder ældrelov, lov om ældretilsyn og lov om lokalplejehjem 3. behandles i folketinget 1. januar 2025 Lov om lokalplejehjem træder i kraft 1. januar 2025 og er i drift den 1. juli 2025 Lov om ældretilsyn træder i kraft 1. juli 2025 Ældrelov træder i kraft 2024-2027 Implementeringsperiode for ældrelovgivningen 2028 og 2030 Evaluering af ældrelovgivningen Sundhedsreform Overordnet tidsplan og delelementer i sundhedsreformen: Tidsplan Aktivitet 2025 Udviklings- og modningsår , herunder vedtagelse af lovgivning om ny sundhedsstruktur og almen praksis samt faglig afgrænsning af opgaveflytning. Det forventes, at kommunerne bliver inddraget løbende. Foråret 2025 mhp. vedtagelse i juni 2025 Lovgivning om ny sundhedsstruktur fremsættes Marts 2025 mhp. vedtagelse den 1. juli 2025. Lovgivning om almen praksis fremsættes Foråret 2025 Sundhedsstyrelsen fremlægger faglig afgrænsning af opgaveflytning Oktober 2025. Træder i kraft den 1. januar 2027 Lovforslaget om opgaveflytning fremsættes 18. november 2025 Valg til sundhedsråd i forbindelse med kommunal- og regionsrådsvalg 2026 Implementeringsår herunder etablering af sundhedsråd, aftale om national sundhedsplan indgås, opgaveflytning (aftale mellem region og kommuner om drift den 1. april 2026). 2026 Forberedende sundhedsråd etableres 2027-2028 Overgang til ny sundhedsstruktur fra den 1. januar 2027. Kommunerne er forpligtet til at drifte opgaverne, hvis regionen ønsker det til og med 2028 Politisk inddragelse Administrationen vil løbende orientere Sundheds- og Omsorgsudvalget om implementeringen af ældrereform og sundhedsreformen i forbindelse med fx høring og beslutninger, som også skal behandles i Byrådet. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag .", "source_path": "data/greve/raw_dagsordener/Sundheds- og Omsorgsudvalget_2025-01-06T15:30:00+01:00_dd8dc39f-1979-4470-891c-1b1d64317d03.json"}
{"document_id": "dd8dc39f-1979-4470-891c-1b1d64317d03", "committee": "Sundheds- og Omsorgsudvalget", "meeting_date": "2025-01-06T15:30:00+01:00", "section_type": "html_fragment", "section_title": "Reform - Program for implementering af ældrereformen i Greve Kommune", "case_number": "24-012104", "agenda_index": 11, "text": "Beslutning Orienteringen blev taget til efterretning. Fremstilling Sagsprocedure Sundheds- og Omsorgsudvalget, Økonomiudvalget og Byrådet. Resume Byrådet orienteres om administrationens program for implementering af ældrereformen og de nye lovgivninger på ældreområdet. Indstilling Administrationen indstiller, at orienteringen om program for implementering af ældrereformen tages til efterretning. Sagsbeskrivelse På mødet den 3. juni 2024 (pkt. 14), og den 7. oktober 2024 (pkt. 8) blev Sundheds- og Omsorgsudvalget orienteret om ældrereformens initiativer herunder de tre nye lovgivninger på ældreområdet. De tre nye lovgivninger er ældreloven, lov om lokalplejehjem og lov om ældretilsyn. Program for implementering af de ældrereformens initiativer og lovgivninger Administrationen har udarbejdet et overordnet program for implementering af ældrereformens initiativer og lovgivninger. Programmet består af otte spor. Spor 1: Pleje- og omsorgsforløb Med en ældrelov indføres en ny hovedlov for ældrepleje og -omsorg. Helt centralt for ældreloven er, at der stilles krav til kommunerne om, at ældreplejens ydelser skal tildeles i form af få rummelige pleje- og omsorgsforløb i stedet for enkeltydelser . Frem for opdeling i standardiserede enkeltydelser vil der efter ældreloven blive truffet afgørelse om tildeling af et forløb, hvor der er plads til løbende at justere i hjælpen uden en medarbejder fra Myndighed skal træffe en afgørelse. Tilbud og rammerne om pleje- og omsorgsforløbene skal Byrådet beslutte. Derudover skal oplysningerne om rammerne for pleje- og omsorgsforløb beskrives i en borgerrettet serviceinformation til borgerne, som skal godkendes af Byrådet. Kommuner skal kunne visitere nye borgere efter pleje- og omsorgsforløb fra den 1. juli 2025. Overordnet tids- og aktivitetsplan for udarbejdelse og godkendelse af pleje- og omsorgsforløb: Tidsplan Aktivitet December 2024 – Maj 2025 Udarbejdelse af pleje- og omsorgsforløb herunder økonomi- og ressourcerstyring Januar 2025 – Maj 2025 Inddragelse og løbende orientering af MED Februar 2025 Temamøde i Greve Seniorråd om arbejdet med pleje- og omsorgsforløb April – Maj 2025 Udarbejdelse af borgerrettet serviceinformation til borgere om pleje- og omsorgsforløb Sundheds- og Omsorgsudvalget den 2. juni 2025 Politisk godkendelse af pleje- og omsorgsforløb Økonomiudvalget den 18. juni 2025 Byrådet den 25. juni 2025 Spor 2: Udvikling og udbredelse af faste teams i ældreplejen I forbindelse med godkendelse af budgetopfølgning 2, har Byrådet godkendt, at administrationen udvikler og udbreder faste teams i ældreplejen. Udvikling og udbredelse af faste teams vil ske med tæt inddragelse af enhedsledere og MED. Faste teams er en del af ældrereformens initiativer, men er ikke lovpligtigt at implementere. Overordnet tids- og aktivitetsplan for udvikling og udbredelse af faste teams: Tidsplan Aktivitet Oktober 2024 – Februar 2025 Forberedende arbejde herunder analyse af nuværende organisering, kompetencer, fysiske rammer, inddragelse af ledere mv. Januar 2025 – December 2027 Inddragelse og løbende orientering af MED Marts 2025 – December 2027 Organisering af faste teams (sker løbende i trin-for-trin-model) August – December 2025 Kompetenceudvikling af medarbejdere og ledere Halvårlig status. Første gang i efteråret 2025. Orientering til Sundheds- og Omsorgsudvalget Marts 2028 (ved slutregnskab til Social- og Boligstyrelsen) Orientering til Byrådet Spor 3: Tæt samspil med pårørende, lokale fællesskaber og civilsamfund I forbindelse med vedtagelse af budget 2025-2028 har forligspartierne besluttet, at administrationen skal udvikle det gode ældreliv blandt andet med fokus på en af ældrereformens bærende værdier om Tæt samspil med pårørende, lokale fællesskaber og civilsamfund . Der er afsat 100.000 kr. til Frivilligcenter Greve til at understøtte aktiviteter på plejecentrene. Overordnet tids- og aktivitetsplan for spor om tæt samspil med pårørende, lokale fællesskaber og civilsamfund: Tidsplan Aktivitet Januar – December 2025 Understøttelse af frivilliges aktiviteter på plejecentre i samarbejde med Frivilligcenter Greve Januar 2026 Orientering til Sundheds- og Omsorgsudvalget om erfaringer med samarbejdet Januar 2024 – Juni 2026 Fortsat udvikling og afprøvning af befordringsordning ”Kom sammen på tur” til borgere med demens i samarbejde med Ældre Sagen Greve (projekt finansieret af Social- og Boligstyrelsen) Oktober 2026 Orientering til Sundheds- og Omsorgsudvalget om evaluering og afrapportering på projekt ”Kom sammen på tur” Spor 4: E-distrikt og velfærdsteknologi I forbindelse med vedtagelse af budget 2025-2028 har forligspartierne besluttet, at administrationen skal igangsætte et pilotprojekt til afsøgning af muligheder for teknologi samt løbende udskifte træningsredskaber på plejecentrene til at sikre fremtidens ældreliv og vedligeholdende træning. Der er afsat 750.000 kr. til at understøtte projekt og indkøb. Overordnet tids- og aktivitetsplan for pilotprojekt om e-distrikt og udskiftning af træningsredskaber på plejecentrene: Tidsplan Aktivitet Januar 2025 – December 2025 Pilotprojekt om e-distrikt Januar 2025 – December 2025 Løbende udskiftning af træningsredskaber på plejecentrene Januar 2025 – December 2026 Afprøvning og implementering af velfærdsteknologiske løsninger (fx Nemlia , Pondoo , DigiRehab , Helpii , Kontakt læge) December 2023 – November 2026 Partner i forskningsprojekt ”Care AI” om kunstig intelligens i samarbejde med Professionshøjskolen Absalon på plejecentrene Strandcentret og Lokalcenter Møllehøj Spor 5: Lov om lokalplejehjem Lov om lokalplejehjem giver kommunerne mulighed for at etablere lokalplejehjem som aktieselskaber, der ledes af professionelle bestyrelser bestående af repræsentanter fra lokalområdet, herunder det lokale erhvervsliv, som har ansvaret for plejehjemmets økonomi og drift. Dermed frisættes lokalplejehjem fra kommunale politikker og krav som eksempelvis kostpolitikker, pårørendepolitikker, forebyggelsespolitikker med videre. I forbindelse med vedtagelse af budget 2025-2028 har Byrådet besluttet, at administrationen skal udpege et plejecenter i Greve Kommune, som kan udvikles til at blive et lokalplejehjem. Overordnet tids- og aktivitetsplan for udpegning og etablering af et lokalplejehjem: Tidsplan Aktivitet Januar 2025 Udpegning af plejecenter Februar – August 2025 Inddragelsesproces med involvering af Sundheds- og Omsorgsudvalget Sundheds- og Omsorgsudvalget den 8. september 2025 Politisk godkendelse om etablering af lokalplejehjem Økonomiudvalget den 24. september 2025 Byrådet den 1. oktober 2025 Spor 6: Udvidelse af det frie valg for rehabilitering og genoptræning Helhedspleje indebærer desuden, at offentlige og private leverandører skal kunne levere hele indsatsen i alle pleje- og omsorgsforløb. Med helhedspleje vil én leverandør have det samlede ansvar for borgerens forløb. Dvs. at leverandøren skal kunne levere både praktisk hjælp, personlig pleje, genoptræning, som ikke sker i tilknytning til sygehusindlæggelse, samt rehabiliterende og forebyggende indsatser. Aftalepartierne er enige om at udvide det frie valg, så det også omfatter rehabilitering og genoptræning efter den nuværende lov om social service. Tidsplan Aktivitet Uafklaret Afventer ændring i serviceloven og vejledning Spor 7: Forebyggelse i ældreloven Med ældrereformen afskaffes kravet om, at kommunerne skal tilbyde forebyggende hjemmebesøg efter servicelovens §79a. I stedet skal kommunen tilvejebringe en generel forebyggelse gennem opsøgende indsatser målrettet ældre borgere med forebyggelsespotentiale. Derudover kan kommunen yde tilskud til generelle tilbud med aktiverende og forebyggende sigte. Kommunen kan selv fastsætte retningslinjer for, hvilke borgere som er omfattet af tilbuddene. Overordnet tids- og aktivitetsplan for udarbejdelse af indsatser målrettet ældre borgere med forebyggelsespotentiale: Tidsplan Aktivitet Januar – Marts 2025 Udarbejdelse af indsatser målrettet ældre borgere med forebyggelsespotentiale Sundheds- og Omsorgsudvalget den 28. april Politisk godkendelse af indsatser målrettet ældre borgere med forebyggelsespotentiale Økonomiudvalget den 14. maj 2025 Byrådet den 28. maj 2025 Spor 8: Kvalitet i helhedspleje I forbindelse med ældrereformen afskaffes de kommunale uanmeldte tilsyn, og det statslige ældretilsyn udført af Styrelsen for Patientsikkerhed. I stedet træder en ny lov om ældretilsyn i kraft den 1. januar 2025, og der oprettes et tværkommunalt ældretilsyn, som vil være i drift fra 1. juli 2025. Det tværkommunale ældretilsyn forankres i et mindre antal kommuner, så der sikres uvildighed. Det er på nuværende tidspunkt ikke meldt ud, hvilke kommuner som bliver tilsynsmyndigheder. Med afsæt i anbefalinger fra KL, vil administrationen arbejde på en ny kvalitetsorganisation, som kan understøtte overgangen til helhedspleje. Overordnet tids- og aktivitetsplan for indførelse af lov om ældretilsyn og kvalitet i helhedspleje: Tidsplan Aktivitet Januar – Juni 2025 Udfasning af statsligt ældretilsyn og ophør af de kommunale uanmeldte tilsyn Den 1. juli 2025 Nyt tværkommunalt tilsyn træder i kraft August 2025 – Juli 2026 Udvikling og etablering af organisering til understøttelse af kvalitet i helhedspleje Spor 9: Sundhedsreform – ændring af opgaver i kommunen Regeringen har indgået en bred politisk aftale om en sundhedsreform. Sundhedsreformen indeholder en række initiativer fx en reduktion af regioner fra fem til fire, nye kronikerpakker, ny folkesundhedslov og opgaveflytning fra kommuner til regioner fx midlertidige pladser, akutsygeplejen og patientrettet forebyggelse. Derudover skal sundhedsområdet styres gennem 17 nye sundhedsråd repræsentation af både kommuner og regioner. Overordnet tids- og aktivitetsplan for sundhedsreformen: Tidsplan Aktivitet 2025 Udviklings- og modningsår herunder vedtagelse af lovgivning om ny sundhedsstruktur og almen praksis samt faglig afgrænsning af opgaveflytning. Det forventes, at kommunerne bliver inddraget løbende. Foråret 2025 mhp. vedtagelse i juni 2025 Lovgivning om ny sundhedsstruktur fremsættes Marts 2025 mhp. vedtagelse den 1. juli 2025. Lovgivning om almen praksis fremsættes Foråret 2025 Sundhedsstyrelsen fremlægger faglig afgrænsning af opgaveflytning Oktober 2025. Træder i kraft den 1. januar 2027 Lovforslaget om opgaveflytning fremsættes 18. november 2025 Valg til sundhedsråd i forbindelse med kommunal- og regionsrådsvalg 2026 Implementeringsår herunder etablering af sundhedsråd, aftale om national sundhedsplan indgås, opgaveflytning (aftale mellem region og kommuner om drift den 1. april 2026). 2026 Forberedende sundhedsråd etableres 2027-2028 Overgang til ny sundhedsstruktur fra den 1. januar 2027. Kommunerne er forpligtet til at drifte opgaverne, hvis regionen ønsker det til og med 2028 Lovgrundlag Ældrereformen herunder ny ældrelov, lov om lokalplejehjem og lov ældretilsyn. Ældreloven træder i kraft den 1. juli 2025. Lov om lokalplejehjem og lov om ældretilsyn træder i kraft den 1. januar 2025. Det nye tværkommunale ældretilsyn, som følger af lov om ældretilsyn vil være i drift fra 1. juli 2025. Samtidig oprettes Ældrelinjen, hvor ældre, pårørende og personale kan henvende sig direkte og anonymt til ældretilsynet om bekymrende forhold. Ældrelinjen oprettes i kommuner, som udpeges til at være tilsynsmyndighed. Økonomiske konsekvenser Aftalen om ældrereformen indeholder 0,3 mia. kr. i 2024, 0,5 mia. kr. i 2025, 0,7 mia. kr. i 2026, 1 mia. kr. i 2027 samt 1 mia. kr. varigt til kommunerne. Greve Kommunes andel vil i 2025 være ca. 5,7 mio. kr., 6,2 mio. kr. i 2026 og 8,9 mio. kr. fra 2027. Midlerne indgår under udvidelser Kvalitetsløft af ældreplejen i direktionens budgetoplæg 2025-2028. Midlerne tilføjes via bloktilskuddet. Greve Kommune har tilkendegivet overfor Social- og Boligstyrelsen at udbrede faste teams i ældreplejen. Derfor modtager Greve Kommune 3.357.101 kr. fordelt over perioden fra 4. kvartal 2024 til og med 4. kvartal 2027. Midlerne er optaget i forbindelse med budgetopfølgning 2. Greve Kommune skal aflægge revisorpåtegnet regnskab for afholdelse af midlerne til Social- og Boligstyrelsen i 2026, 2027 og 2028. Høring Der er ikke høringspligt i denne sag . Tidsplan Byrådet skal godkende de nye pleje- og omsorgsforløb, som følger af ny ældrelov, der træder i kraft den 1. juli 2025.", "source_path": "data/greve/raw_dagsordener/Sundheds- og Omsorgsudvalget_2025-01-06T15:30:00+01:00_dd8dc39f-1979-4470-891c-1b1d64317d03.json"}
{"document_id": "dd8dc39f-1979-4470-891c-1b1d64317d03", "committee": "Sundheds- og Omsorgsudvalget", "meeting_date": "2025-01-06T15:30:00+01:00", "section_type": "html_fragment", "section_title": "Reform - Vedtaget sundhedsreform", "case_number": "24-012104", "agenda_index": 12, "text": "Beslutning Orienteringen blev taget til efterretning. Fremstilling Sagsprocedure Sundheds- og Omsorgsudvalget. Resume Sundheds- og Omsorgsudvalget orienteres om, at regeringen og aftalepartierne har indgået en aftale om en sundhedsreform med en række indsatser, som vil påvirke kommunerne. Administrationen vil løbende orientere fagudvalg og Byrådet i forbindelse med høringer eller ved øvrige relevante faser i udvikling og implementering af sundhedsreformens indsatser. Indstilling Administrationen indstiller, at orienteringen om vedtaget sundhedsreform tages til efterretning. Sagsbeskrivelse Om sundhedsreformen Regeringen har indgået en bred politisk aftale om en sundhedsreform (jf. bilag 1). Målsætningen med sundhedsreformen er at styrke sundhedsvæsnet og rykke det tættere på borgerne. Dette skal blandt andet ske ved at reducere antallet af regioner fra fem til fire, etablering af nye lokale sundhedsråd, en lægereform og kronikerpakker med videre. Initiativerne skal sikre adgang til sundhedstilbud af høj kvalitet, og at borgere med en kronisk sygdom får bedre og mere sammenhængende behandling. Sundhedsreformen implementeres samtidig med ældrereformens initiativer. Begge reformer kommer til at betyde væsentlige ændringer i kommunens opgaveansvar og styring, der vil medføre væsentlige forandringer for både ledere og medarbejdere, og borgere som modtager ydelser på sundheds- og ældreområdet. KLs bemærkninger og opfordring til kommunerne KL har fremsendt et brev til landets borgmestre (jf. bilag 2). Heri gør KL kommunerne opmærksom på, at flere kommuner allerede oplever, at regionen gerne vil have en dialog om opgaveflytning, snitflader og økonomi både i forhold til sundhedsområdet, men også i forhold til tilpasning af regionernes øvrige opgaver. Konkret følger det af aftalen, at 2026 vil være overgangsår, hvor snitflader og økonomi i forbindelse med opgaveflytningerne skal aftales. KL lægger op til, at delingsprocessen i 2026 vil foregå i to eller tre faser: Fase 1: Kommunerne udarbejder et udkast til en aftale med regionen om, hvilke aktiver, passiver, rettigheder, pligter og ansatte der overføres. Fase 2: Kommuner og regioner forhandler indgåelsen af en aftale om overførsel af aktiver, passiver, rettigheder, pligter og ansatte. Fase 3: Kan der ikke opnås enighed senest den 1. juli 2026, vil et Delingsråd træffe beslutning om, hvilke aktiver, passiver, rettigheder, pligter og ansatte, der skal overføres. KL opfordrer kommunerne til, at de ikke enkeltvis går i dialog med regionen om de konkrete opgaveflytninger på nuværende tidspunkt, men at det sker i en koordineret proces. KL er allerede i dialog med Indenrigs- og Sundhedsministeriet og vil gå i dialog med Danske Regioner om implementering af sundhedsreformen og melde konkret ud, så snart KL ved mere. Om tiltagene i sundhedsreformen Etablering af 17 sundhedsråd Der etableres 17 sundhedsråd, som skal bestå af folkevalgte politikere fra kommuner og regioner. Sundhedsrådene har det politiske og forvaltningsmæssige ansvar for drift og udvikling af regionens sundhedsopgaver inden for et afgrænset geografisk område og inden for de rammer, der er fastlagt af regionsrådet. Kommunerne kan selv bestemme, om det skal være borgmester eller udvalgsformand med ansvar for sundheds- og ældreområdet, som er repræsentant i sundhedsrådet. Den nye Region Østdanmark (Region Hovedstaden og Region Sjælland) bliver landets største, og der kommer seks sundhedsråd med i alt 47 regionsrådsmedlemmer fordelt i sundhedsrådene. Region Østdanmark får hovedsæde i Sorø. Opgaveflytning fra kommuner til regioner En række opgaver skal flyttes fra kommunerne til varetagelse i regionerne. Det drejer sig om følgende opgaver, tilbud og funktioner: Akutsygeplejen flyttes til regionen. I Greve Kommune er akutsygeplejen, kaldet Akutfunktionen, organisatorisk placeret under hjemmesygeplejen, og har særlige kompetence til at yde sygeplejefaglige (efter sundhedslovens §138 og 139) indsatser ved akut opstået sygdom, hvor der ikke kræves indlæggelse på sygehus. Akutfunktionen arbejder med udgangspunkt i Sundhedsstyrelsens kvalitetsstandard for kommunale akutfunktioner. Midlertidige pladser flyttes (efter servicelovens §138). I Greve Kommune findes der midlertidige pladser på rehabiliteringscentret Hedebo . Her kan tilbydes fx aflastningsophold, rehabiliterings- og genoptræningsophold. Specialiseret rehabilitering, som er komplicerede, omfattende, sjældne og/ eller alvorlige funktionsnedsættelser (efter sundhedslovens §140). I Greve Kommune er det Træningsenheden, der yder specialiseret rehabilitering. Patientrettet forebyggelse (efter sundhedslovens §119). I Greve Kommune ydes støtte til idrætsforeningerne Tune IF og Greve Seniorsport til varetagelse af fx Visiteret Motion og motion til borgere med demens samt til KOL-koret, som tilbydes af Den Musiske Skole. Lovforslaget om opgaveflytning fremsættes i oktober 2025 med henblik på at træde i kraft den 1. januar 2027. Kommunerne har pligt til at drive sundhedsopgaverne til og med 2028, hvis regionerne ønsker dette. I forbindelse med opgaveflytningen, vil noget af kommunernes økonomi overføres til regionernes økonomi. Indsatser i sundhedsreformen Sundhedsvæsenet skal styrkes, hvor behovet er størst Dette indbefatter blandt andet en national sundhedsplan, der sætter fælles retning for sundhedsvæsenet på tværs af Danmark. Derudover er der fokus på flere studiepladser på medicinstudiet, uddannelsesstillinger for læger, nye karriereveje og en styrkelse af forskning på sundhedsområdet. Bedre forløb for kronikere Der sættes fokus på kronikere i sundhedsreformen blandt ved indførelse af kronikerpakker for borgere med KOL (i år 2027), diabetes (i år 2028), hjertesygdomme (i år 2029) og kompleks multisygdom (i år 2031). Lettere adgang til fysioterapi uden lægehenvisning samt til hjælpemidler og behandlingsredskaber. Derudover skal der foretages et eftersyn af befordringsregler i sundhedsloven, og en styrkelse af indsatsen for borgere med demens. Frit valg og styrkede patientrettigheder Borgerne skal kunne blive hurtigere udret hos en speciallæge, og der skal være frit valg til regionale sundheds- og omsorgspladser og til almen sygepleje. Der skal være ret til digitale sundhedstilbud, og en vision om en digital fordør , som skal være borgernes digitale indgang til sundhedsvæsenet. Derudover skal der være øget fokus på at informere borgerne om deres rettigheder i sundhedsvæsenet. Mere behandling i eget hjem eller tæt på eget hjem Der etableres blandt andet hjemmebehandlingsteams i hele landet, og sygehusenes behandlingsansvar udvides fra 72 timer til 96 timer efter udskrivelse af sygehus. Ny folkesundhedslov Der indføres en folkesundhedslov for at styrke den strukturelle forebyggelse i kommunerne Loven forpligter dermed kommunerne til at arbejde systematisk og på tværs af velfærdsområder med at styrke folkesundheden og mindske uligheden i sundhed uden, at det indebærer øget administration for kommunerne. Moderne sygehuse, bedre fysiske rammer for lokale sundhedsindsatser og digitale løsninger Der etableres en sundhedsfond på i alt 22 mia. kr. (anlægsmidler) til vedligeholdelse og modernisering af sygehuse. Derudover afsættes der 3,5 mia. kr. (anlægsmidler) i 2027 til 2031 til nybyggeri, ombygning og/eller renovering af de fysiske rammer for lokale sundhedsindsatser samt nødvendige investeringer i it, teknologi og udstyr. Flere og bedre fordeling af læger Dette indbefatter blandt andet en national fordeling af ydernumre, en ny honorarstruktur Økonomi i sundhedsreformen Der skal investeres i bedre fysiske og teknologiske rammer for 27,5 mia. kr. på følgende måde ifølge sundhedsreformen: 3,5 mia. kr. til fysiske rammer for lokale sundhedsindsatser. 22 mia. kr. til moderne sygehuse og apparatur. 2 mia. kr. til innovative løsninger. Opgaveflytning fra kommunerne til regionerne på op til 5 mia kroner. Politisk orientering og inddragelse Administrationen orienterer fagudvalg og Byrådet løbende, når kommunerne bliver inddraget i processen omkring udmøntning af sundhedsreformens tiltag. Økonomiske konsekvenser I forbindelse med opgaveflytningen, vil noget af kommunernes økonomi overføres til regionernes økonomi. Denne proces påbegyndes i 2025. 2026 vil være overgangsår, hvor snitflader og økonomi i forbindelse med opgaveflytningerne skal aftales. Høring Der er ikke høringspligt i denne sag . Tidsplan Tidsplan Aktivitet 2025 Udviklings- og modningsår herunder vedtagelse af lovgivning om ny sundhedsstruktur og almen praksis samt faglig afgrænsning af opgaveflytning. Det forventes, at kommunerne bliver inddraget løbende. Foråret 2025 mhp. vedtagelse i juni 2025 Lovgivning om ny sundhedsstruktur fremsættes Marts 2025 mhp. vedtagelse den 1. juli 2025. Lovgivning om almen praksis fremsættes Foråret 2025 Sundhedsstyrelsen fremlægger faglig afgrænsning af opgaveflytning Oktober 2025. Træder i kraft den 1. januar 2027 Lovforslaget om opgaveflytning fremsættes 18. november 2025 Valg til sundhedsråd i forbindelse med kommunal- og regionsrådsvalg 2026 Implementeringsår herunder etablering af sundhedsråd, aftale om national sundhedsplan indgås, opgaveflytning (aftale mellem region og kommuner om drift den 1. april 2026). 2026 Forberedende sundhedsråd etableres 2027-2028 Overgang til ny sundhedsstruktur fra den 1. januar 2027. Kommunerne er forpligtet til at drifte opgaverne, hvis regionen ønsker det til og med 2028", "source_path": "data/greve/raw_dagsordener/Sundheds- og Omsorgsudvalget_2025-01-06T15:30:00+01:00_dd8dc39f-1979-4470-891c-1b1d64317d03.json"}
{"document_id": "dd8dc39f-1979-4470-891c-1b1d64317d03", "committee": "Sundheds- og Omsorgsudvalget", "meeting_date": "2025-01-06T15:30:00+01:00", "section_type": "html_fragment", "section_title": "Oplæg om ny lov om ældretilsyn", "case_number": "24-012104", "agenda_index": 13, "text": "Beslutning Orienteringen blev taget til efterretning. Fremstilling Sagsprocedure Sundheds- og Omsorgsudvalget. Resume Sundheds- og Omsorgsudvalget præsenteres for ny lov om ældretilsyn. Loven gør, at de kommunale uanmeldte tilsyn og det statslige ældretilsyn udført af Styrelsen for Patientsikkerhed afskaffes. Indstilling Administrationen indstiller, at orientering om ny lov om ældretilsyn samt arbejde med kvalitet og dokumentation i ældreplejen tages til efterretning. Sagsbeskrivelse Om lov om ældretilsyn Lov om ældretilsyn træder i kraft den 1. januar 2025. Med loven etableres et nyt, forenklet tværkommunalt ældretilsyn, og samtidig afskaffes kommunernes nuværende uanmeldte tilsyn efter servicelovens § 151, og den eksisterende forsøgsordning med et statsligt ældretilsyn i regi af Styrelsen for Patientsikkerhed udfases fra den 1. juli 2025. Det tværkommunale ældretilsyn vil være i drift fra den 1. juli 2025. Det tværkommunale ældretilsyn forankres i et mindre antal kommuner, så der sikres uvildighed. Det er på nuværende tidspunkt ikke meldt ud, hvilke kommuner som bliver tilsynsmyndigheder. Derudover vil det nye tværkommunale ældretilsyn også føre et risikobaseret og reaktivt tilsyn med kvaliteten af helhedsplejen i plejeenhederne. Derudover indføres der samtilsyn på plejecentre, som vil indebære, at de relevante tilsynsmyndigheder, der fører tilsyn med plejecentre, fremover vil gennemføre tilsyn på plejecentre samtidig, i det omfang, de enkelte tilsynsmyndigheder udtager samme plejehjem til tilsyn i det samme kalenderår. Det kan fx være koordinering af brandtilsyn med et ældretilsyn. Administrationen holder oplæg under punktet. Oplægget anvendes som grundlag for behandling af de øvrige sager på mødet. Det er sagen om de kommunale uanmeldte tilsyn, og sagen om de tilsyn Styrelsen for Patientsikkerhed gennemfører, der fører tilsyn med sundhedslovsydelser (sundhedsfaglige tilsyn) og servicelovsydelser (ældretilsyn). Lovgrundlag Lov om ældretilsyn træder i kraft den 1. januar 2025, og det tværkommunale ældretilsyn sættes i drift den 1. juli 2025. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag .", "source_path": "data/greve/raw_dagsordener/Sundheds- og Omsorgsudvalget_2025-01-06T15:30:00+01:00_dd8dc39f-1979-4470-891c-1b1d64317d03.json"}
{"document_id": "dd8dc39f-1979-4470-891c-1b1d64317d03", "committee": "Sundheds- og Omsorgsudvalget", "meeting_date": "2025-01-06T15:30:00+01:00", "section_type": "html_fragment", "section_title": "Lukket: Henvendelser til formanden ", "case_number": "", "agenda_index": 14, "text": "Orienteringen blev taget til efterretning.", "source_path": "data/greve/raw_dagsordener/Sundheds- og Omsorgsudvalget_2025-01-06T15:30:00+01:00_dd8dc39f-1979-4470-891c-1b1d64317d03.json"}
{"document_id": "dd8dc39f-1979-4470-891c-1b1d64317d03", "committee": "Sundheds- og Omsorgsudvalget", "meeting_date": "2025-01-06T15:30:00+01:00", "section_type": "html_fragment", "section_title": "Orientering fra formanden/gensidig orientering", "case_number": "", "agenda_index": 15, "text": "Beslutning Orienteringen blev taget til efterretning. Fremstilling Sagsprocedure Sundheds- og Omsorgsudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning. Sagsbeskrivelse Formanden orienterer om:", "source_path": "data/greve/raw_dagsordener/Sundheds- og Omsorgsudvalget_2025-01-06T15:30:00+01:00_dd8dc39f-1979-4470-891c-1b1d64317d03.json"}
{"document_id": "dd8dc39f-1979-4470-891c-1b1d64317d03", "committee": "Sundheds- og Omsorgsudvalget", "meeting_date": "2025-01-06T15:30:00+01:00", "section_type": "html_fragment", "section_title": "Huskeliste og orientering fra administrationen", "case_number": "", "agenda_index": 16, "text": "Beslutning Orienteringen blev taget til efterretning. Fremstilling Sagsprocedure Sundheds- og Omsorgsudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil den blive vedlagt som bilag. Indstilling Administrationen indstiller, at eventuelle orienteringer tages til efterretning. Sagsbeskrivelse Administrationen orienterer om: Brugerråd på Strandcentret Plejecenter stopper. Årbog fra apotekerforeningen. I den nyeste årbog fra Danmarks Apotekerforening kan man læse om historisk omsætningsvækst i 2023 og de nye sundhedsydelser, som er på vej på apotekerne. Årbogen er vedlagt som bilag 1. Opdateret ydelseskatalog og prisliste. Bestyrelsen i Fælles Hjælpemiddeldepot har godkendt opdateringer til ydelseskataloget med tilhørende prisliste. De opdaterede dokumenter er vedlagt i en version med ændringsmarkering og i en ren version jf. bilag 2 - 5.", "source_path": "data/greve/raw_dagsordener/Sundheds- og Omsorgsudvalget_2025-01-06T15:30:00+01:00_dd8dc39f-1979-4470-891c-1b1d64317d03.json"}
{"document_id": "dd8dc39f-1979-4470-891c-1b1d64317d03", "committee": "Sundheds- og Omsorgsudvalget", "meeting_date": "2025-01-06T15:30:00+01:00", "section_type": "html_fragment", "section_title": "Sundheds- og Omsorgsudvalgets mødekalender 2025", "case_number": "", "agenda_index": 17, "text": "Beslutning Orienteringen blev taget til efterretning. Formandsmøde med Greve Seniorråd ønskes før/på mødet i april 2025 og august 2025, så udvalget har mulighed for at deltage. Fremstilling Sagsprocedure Sundheds- og Omsorgsudvalget. Resume I sagen gives et overblik over Sundheds- og Omsorgsudvalgets møder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Kalenderen er vedlagt som bilag.", "source_path": "data/greve/raw_dagsordener/Sundheds- og Omsorgsudvalget_2025-01-06T15:30:00+01:00_dd8dc39f-1979-4470-891c-1b1d64317d03.json"}
{"document_id": "dd8dc39f-1979-4470-891c-1b1d64317d03", "committee": "Sundheds- og Omsorgsudvalget", "meeting_date": "2025-01-06T15:30:00+01:00", "section_type": "html_fragment", "section_title": "Underskriftsark", "case_number": "", "agenda_index": 18, "text": "Fremstilling Sagsprocedure Sundheds- og Omsorgsudvalget. Resume Elektronisk underskriftsark.", "source_path": "data/greve/raw_dagsordener/Sundheds- og Omsorgsudvalget_2025-01-06T15:30:00+01:00_dd8dc39f-1979-4470-891c-1b1d64317d03.json"}
