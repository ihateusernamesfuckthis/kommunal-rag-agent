{"document_id": "80126f49-ff06-40e6-8b77-c4993cb43425", "committee": "Beskæftigelses- og Erhvervsudvalget", "meeting_date": "2025-02-03T08:00:00+01:00", "section_type": "html_fragment", "section_title": "Godkendelse af dagsorden", "case_number": "", "agenda_index": 0, "text": "Beslutning Godkendt. Fremstilling Sagsprocedure Beskæftigelses- og Erhvervsudvalget. Resume Godkendelse af dagsorden. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Beskæftigelses- og Erhvervsudvalget_2025-02-03T08:00:00+01:00_80126f49-ff06-40e6-8b77-c4993cb43425.json"}
{"document_id": "80126f49-ff06-40e6-8b77-c4993cb43425", "committee": "Beskæftigelses- og Erhvervsudvalget", "meeting_date": "2025-02-03T08:00:00+01:00", "section_type": "html_fragment", "section_title": "Reform - kontanthjælpssystem - ny aftale", "case_number": "24-013572", "agenda_index": 1, "text": "Beslutning 1. Orienteringen blev taget til efterretning. 2. Godkendt. Fremstilling Sagsprocedure Beskæftigelses- og Erhvervsudvalget. Resume Regeringen vedtog i oktober 2023, med bredt politisk flertal, en ny aftale om kontanthjælpssystemet. Formålet med aftalen er at forenkle reglerne, øge beskæftigelsen og forbedre vilkårene for børn i lavindkomstfamilier. Denne sag giver udvalget en orientering om aftalens hovedpunkter og de forventede konsekvenser for borgere og administrationen i Greve Kommune. Indstilling Administrationen indstiller, 1. at orienteringen tages til efterretning. 2. at udvalget godkender, at der til august 2025 gives en opfølgende status med data over antallet af berørte borgere. Sagsbeskrivelse I oktober 2023 indgik regeringen (Socialdemokratiet, Venstre og Moderaterne) sammen med Socialistisk Folkeparti, Konservative Folkeparti og Radikale Venstre en aftale om ”Nyt kontanthjælpssystem – flere i arbejde, enklere regler og færre børn i lavindkomst”. Loven blev vedtaget i december 2024 og trådte i kraft den 1. januar 2025 med virkning fra den 1. juli 2025. Hovedpunkter i aftalen Aftalen indebærer en række strukturelle ændringer, som skal forenkle det eksisterende kontanthjælpssystem og gøre reglerne mere gennemskuelige. De nye regler skal støtte flere borgere i at komme i beskæftigelse og forbedre vilkårene for børn af forældre, der modtager kontanthjælp. Forenkling af kontanthjælpssatser Med aftalen bliver kontanthjælpssystemet forenklet ved at samle de nuværende ydelser som selvforsørgelses-, hjemrejse- og overgangsydelse, uddannelseshjælp og kontanthjælp under én ydelse med tre grundlæggende satser. Den laveste sats på 6.553 kr. er målrettet borgere uden opholds- og beskæftigelseskrav. Dette omfatter borgere, der eksempelvis er nyankomne flygtninge eller indvandrere uden længerevarende ophold i Danmark, eller som endnu ikke har opnået fast tilknytning til arbejdsmarkedet. Denne gruppe modtager en lavere ydelse som en del af integrationsindsatsen og for at motivere til beskæftigelse. Grundsatsen på 6.955 kr. gælder for borgere under 30 år. Den højeste sats på 12.064 kr. tildeles borgere over 30 år. Unge mellem 25 og 29 år, der opfylder krav om to og et halvt års fuldtidsarbejde inden for ti år, får den højere sats. Målrettede tillæg Med aftalen følger en række tillæg for at tilgodese børnefamilier og unge med særlige udfordringer. Alle forsørgere på kontanthjælp modtager et børnetillæg, og enlige forsørgere på de laveste satser får et ekstra tillæg. For at styrke børns muligheder for et aktivt fritidsliv indføres desuden et fritidstillæg på 450 kr. pr. barn, der kan dække udgifter til fritidsaktiviteter. Borgere der har været i kontanthjælpssystemet i mere end et år, vil få medicintilskud. For unge med særlige udfordringer mellem 18 til 29 år, afløses det tidligere aktivitetstillæg af et særligt ungetillæg på 1.000 til 2.500 kr. Øget beskæftigelsesfradrag og styrket incitament til løntimer Aftalen styrker også incitamenterne til beskæftigelse ved at give borgerne mulighed for at supplere kontanthjælp med løn uden at blive modregnet. Borgere på mindstesatsen og grundsatsen kan tjene op til 5.000 kr. om måneden uden modregning, mens modtagere af den forhøjede sats kan tjene 2.500 kr. Skærpede optjeningskrav for kontanthjælp En anden central ændring er indførelsen af skærpede optjeningskrav for at kunne modtage kontanthjælp. Fra 1. juli 2025 skal borgere have opholdt sig i Danmark i ni ud af de seneste ti år og samtidig have mindst to og et halvt års fuldtidsbeskæftigelse i denne periode for at være berettiget til fuld kontanthjælp. Ændringen vil særligt påvirke borgere med kort opholdstid i Danmark. Informations- og vejledningsforpligtelse Greve Kommune har pligt til at informere borgerne om de nye regler i kontanthjælpsaftalen og deres konsekvenser. Kommunen skal sikre, at borgerne får relevant vejledning og støtte, med særligt fokus på de borgere, der bliver økonomisk berørt af ændringerne. Derudover skal kommunen sørge for korrekt indplacering i det nye ydelsessystem. I januar 2025 sendte Greve Kommune orienteringsbreve med generel information om reformen til 439 borgere i kontanthjælpssystemet. I løbet af første kvartal 2025 vil borgerne modtage breve, der beskriver, hvordan ændringerne konkret påvirker deres situation, samt en forventet indplacering i det nye system. Inden 1. juli 2025 vil borgerne modtage partshøringer og afgørelser, der fastlægger deres endelige indplacering i ydelsessystemet. Konsekvenser for Greve Kommune Aftalen forventes at medføre konsekvenser for borgere over 30 år, som modtager særlig støtte og ikke er forsørgere. Overgangen til mindstesatsen kan gøre det svært for denne gruppe at fastholde deres nuværende boligforhold. Samtidig vil unge, der modtager diagnosetillæg, blive kompenseret med en midlertidig ydelse i to år. Efter denne periode vil deres ydelser blive reduceret, hvilket kan skabe et øget behov for målrettede indsatser, der understøtter muligheden for at opnå lønnede timer og dermed sikre økonomisk stabilitet. Implementeringen af reformen stiller også krav til kommunens administration. Der vil være behov for tilpasning af it-systemer, tilpasning af procedurer og oplæring af medarbejdere for at sikre korrekt håndtering af de nye regler og satser. Administrationen har etableret en tværfaglig arbejdsgruppe. Arbejdsgruppen skal identificere de borgere, der står over for særlige udfordringer ved omlægningen af ydelserne den 1.juli 2025, og sikre en helhedsorienteret tilgang til støtte. I overgangsfasen forventes en stigning i manuel sagsbehandling, da de nødvendige it-løsninger endnu ikke er fuldt udviklet. Dette vil øge arbejdsbyrden i administrationen, som har ansvaret for at gennemgå borgernes sager og sikre korrekt indplacering i det nye system. Selvom reformen har til formål at reducere den administrative byrde i kommunerne, kræver overgangen betydelige ressourcer til forberedelse og implementering. Den fulde aftaletekst er vedlagt som bilag 1. Lovgrundlag Lov om aktiv beskæftigelsesindsats. Lov om aktiv socialpolitik. Økonomiske konsekvenser Greve Kommune forventes at blive kompenseret økonomisk i forbindelse med aftalen om kommunernes økonomi for 2026. På baggrund af det fremsatte lovforslag forventes det, at der i økonomiaftalen indgår en økonomisk kompensation for udgifter i 2025 vedrørende administration og IT på i omegnen af 0,9 mio. kr. for Greve Kommune. Dertil kommer udgifter til overførselsindkomster mv. som for Greve Kommune ikke forventes at have større økonomiske konsekvenser i 2025 og som vil indgå i skønskataloget. Den økonomiske kompensation til Greve Kommune forventes samlet set at være faldende frem mod 2029, da reformen forventes at medføre, at flere kontanthjælpsmodtagere overgår til selvforsørgelse. Der skal tages forbehold for, at de økonomiske konsekvenser af lovforslaget skal forhandles med KL. Høring Der er ikke høringspligt i denne sag .", "source_path": "data/greve/raw_dagsordener/Beskæftigelses- og Erhvervsudvalget_2025-02-03T08:00:00+01:00_80126f49-ff06-40e6-8b77-c4993cb43425.json"}
{"document_id": "80126f49-ff06-40e6-8b77-c4993cb43425", "committee": "Beskæftigelses- og Erhvervsudvalget", "meeting_date": "2025-02-03T08:00:00+01:00", "section_type": "html_fragment", "section_title": "Reform - social- og beskæftigelsesområdet - boliganvisning", "case_number": "24-013113", "agenda_index": 2, "text": "Beslutning 2. Godkendt. Fremstilling Sagsprocedure Social- og Handicapudvalget, Beskæftigelses- og Erhvervsudvalget, Økonomiudvalget og Byrådet. Resume I sagen beskrives en business case i forbindelse med ændret organisering af kommunens boliganvisning, hvor opgaverne samles i ét center med henblik på at styrke sammenhæng, tværgående koordinering og økonomi. I business casen indgår desuden implementering af kommende reformer på social- og beskæftigelsesområdet. Business casen består af en investering i ledelses- og udviklingsressourcer på Økonomiudvalgets budget, der finansieres af afledte mindreudgifter på budgetter under Social- og Handicapudvalget og Beskæftigelses- og Erhvervsudvalget. Business casen er udgiftsneutral i 2025-26, og har en positiv bundlinje fra 2027 og fremefter. Byrådet skal godkende den samlede business case. Indstilling Administrationen indstiller til Social- og Handicapudvalget, 1. at den udgiftsneutrale budgetomplacering fra udvalget til Økonomiudvalget på 0,800 mio. kr. i 2025 og 1,300 mio. kr. i 2026 godkendes Administrationen indstiller til Beskæftigelses- og Erhvervsudvalget, 2. at den udgiftsneutrale budgetomplacering fra udvalget til Økonomiudvalget på 0,100 mio. kr. i 2025 og 0,200 mio. kr. i 2026 godkendes. Administrationen indstiller til Økonomiudvalget og Byrådet, 3. at den udgiftsneutrale budgetomplacering fra Social- og Handicapudvalget og Beskæftigelses- og Erhvervsudvalget til Økonomiudvalget på 0,900 mio. kr. i 2025 og 1,500 mio. kr. i 2026 godkendes og 4. at det godkendes, at de økonomiske konsekvenser fra 2027 indarbejdes som teknisk rettelse til Budget 2027-30. Sagsbeskrivelse I det vedtagne budget for 2025-28 indgår en indsats om, at flere borgere skal blive i egen bolig – eller opnå egen bolig som alternativ til botilbud eller forsorgshjem/herberg. Formålet med dette er blandt andet at håndtere stigende økonomiske udfordringer på det specialiserede socialområde og at håndtere den hjemløsereform, Folketinget har vedtaget, og som bygger på en tilgang om Housing First. Hjemløsereformen indebærer, at kommunen mister refusion af udgifter til borgeres ophold på forsorgshjem/herberg, hvis opholdet varer længere end 90 dage (dog 120 dage i en i overgangsperiode frem til 31. marts 2026). Herudover har det siden 2015 været en stadigt tilbagevendende opgave for kommunen at hjælpe flygtninge med at skaffe sig egen bolig. Den opgave er blevet yderligere aktualiseret efter modtagelse af mange ukrainske flygtninge, og hvor Byrådet den 26. juni 2024 (punkt 37) besluttede, at der skal arbejdes på at tilbyde permanent bolig i private boligselskaber til de ukrainske flygtninge, der er i beskæftigelse og har råd til huslejen i den private boligsektor. Der ses således et stigende behov for en aktiv indsats fra kommunen for, at forskellige målgrupper på voksensocialområdet opnår eller fastholdes i egen bolig. Den opgave varetages i dag i Center for Job & Socialservice. Sideløbende med dette har Byrådet besluttet, at kommunen skal samarbejde med de almene boligorganisationer om, at udlejning af almene boliger skal sigte mod opnåelse af en balanceret beboersammensætning i boligområderne. Dette udmøntes blandt andet gennem fleksibel udlejning og kommunal anvisning af almene boliger, som Byrådet i 2024 har indgået aftaler om med de almene boligorganisationer. Den opgave varetages i dag af Borgerservice i Center for Politik, Organisation & Borgerbetjening. Samlet set er der forskellige rationaler i de politiske beslutninger og de driftsmæssige/økonomiske behov, som har betydning for, hvad der vægtes i kommunens samarbejde med boligselskaberne om kommunal anvisning og fleksibel udlejning af almene boliger. For at styrke sammenhængen og sikre, at de forskellige indsatser og hensyn i kommunens boliganvisning varetages i overensstemmelse med de politiske beslutninger og de driftsmæssige/økonomiske behov, ønsker administrationen at samle de udførende kræfter og fagligheder i ét center – Center for Job & Socialservice. Investering i styrket ledelse Hvis sammenhæng og opgaveløsning skal styrkes, forudsætter det tæt ledelse i den daglige administration og udførsel af opgaverne. Tyngden i ledelsesopgaven vil netop ligge i at skabe stærkere sammenhæng og samspil mellem de mange forskellige hensyn - koordinering og ledelse ”på tværs” i organisationen. Det er emner som fx Sammenhæng mellem boliganvisning og beboersammensætning i boligområderne Behovsvurderinger og flow i boligindkvartering til flygtninge Handleplan, indsatser og tværgående koordinering i forbindelse med botilbud og boligfællesskaber for borgere på det det voksenspecialiserede socialområde Implementering og udvikling af Housing First arbejdet i forbindelse med hjemløsereformen Investering i udviklingskraft Ændringen forudsætter desuden i begrænset omfang udviklingskraft med gode kompetencer i forhold til koordinering, analyse, ledelsesinformation og statistik samt politisk betjening. Herudover skal kommunen implementere en række store reformer på de kommunale velfærdsområder, jf. oplægget herom på Byrådets temamøde den 11. december 2024 (punkt 1). Det er reformer, der vil kræve betydelig udviklingskraft. Derfor er der i denne business case også indarbejdet tilførsel af et ekstra årsværk med fokus på reformer på socialområdet og beskæftigelsesområdet samt den interne styrkelse af det kommunale boliganvisningsområde i bred forstand. Den samlede business case Samlet skal der investeres 1,5 mio. kr. i ledelses- og udviklingsressourcer. Udgiften finansieres af mindreudgifter og merindtægter på områder, hvor en styrket og mere koordineret kommunal boliganvisning i bred forstand kan forventes at få en positiv økonomisk effekt. Det drejer sig om færre udgifter til krisecentre, forsorgshjem/herberger og botilbud samt større indtægter fra resultattilskud for flygtninge. Det er administrationens vurdering, at der på den måde kan skabes en positiv business case, der er udgiftsneutral de to første år, og derefter kan generere et overskud fra 2027. Finansieringen gennemgås nærmere nedenfor. Mindreudgifter til krisecentre, forsorgshjem/herberger og botilbud Kommunens gennemsnitlige udgift for en borger på de tre nævnte botilbudstyper er cirka disse beløb årligt: Krisecenter: 0,5 – 0,6 mio. kr. (beløbet er større, hvis der også er barn/børn med) Forsorgshjem/herberger: 0,7 – 0,8 mio. kr. (efter bortfald af statsrefusion efter 120 dage) Midlertidigt botilbud: 1,0 mio. kr. (beløbet er større for varige botilbud) En mere styret og koordineret boliganvisning kan medvirke til at nedbringe udgifterne på det voksenspecialiserede område. Kan der spares blot få pladser på hver af de tre nævnte botilbudstyper, kan der potentielt hentes en stor besparelse. Dette er efter administrationens opfattelse potentielt muligt – men heroverfor står et andet hensyn: Hensynet til en balanceret beboersammensætning i boligområderne. Derfor er det administrationens anbefaling at gå lidt konservativt til værks i de økonomiske forudsætninger – også fordi der i det vedtagne budget 2025-28 i forvejen er indarbejdet en forudsætning om 6-8 ekstra boliger årligt til særlige målgrupper på det specialiserede voksenområde i en treårig forsøgsperiode. Konkret foreslår administrationen en finansiering af business casen, der fuldt indfaset svarer til en reduktion på cirka en helårsplads på krisecenter, en helårsplads på midlertidigt botilbud og 0,5 helårsplads på forsorgshjem/herberg. Fuldt indfaset svarer det til en finansiering på cirka 2 mio. kr. årligt. Merindtægt på resultattilskud til integrationslovsborgere/flygtninge Kommunen får et resultattilskud fra staten på 37.895 kr., når borgeren har bestået danskprøve inden for integrationsperioden på fem år. Desuden får kommunens et resultattilskud, hvis borgeren kommer i beskæftigelse eller uddannelse. Beløbet er 88.817 kr., hvis beskæftigelse/uddannelse lykkes inden for de første tre år. Hvis det først lykkes i løbet af det 4. – 5. år, reduceres resultattilskuddet til 59.210 kr. Indtægten fra resultattilskud i 2025 skønnes på nuværende tidspunkt til 3,2 mio. kr., men det er administrationens vurdering, at en målrettet og styret boliganvisning kan medvirke til, at flere flygtninge kan bestå danskprøve og komme i uddannelse/beskæftigelse hurtigere. At få ro om sin boligsituation giver alt andet lige mere ro og mere overskud til at lære det danske sprog, begynde på en uddannelse eller komme ind på det ordinære arbejdsmarked, end hvis man er midlertidigt boligplaceret i en af kommunens flygtningeboliger. Men også her gælder det, at hensynet til en balanceret beboersammensætning i boligområderne skal respekteres og holdes i hævd i den konkrete boliganvisning. Det er administrationens vurdering, at en indtægtsforhøjelse fra resultattilskud på cirka 10% er realistisk under forudsætning af, at der fortsat er mindst det samme antal ukrainske flygtninge i Greve Kommune som nu. Det svarer til en årlig merindtægt på cirka 0,3 mio. kr. Økonomiske konsekvenser Den ændrede organisering træder i kraft fra juni 2025, og der vil gå noget tid før de forudsatte afledte besparelser kan forventes at være fuldt indfaset, forventeligt først fra 2027. Business casens samlede økonomi er sammenfattet i nedenstående tabel: Område Budget- område Fagudvalg 2025 2026 2027 2028 Lønudgift 1.01 Økonomiudvalget 0,9 1,5 1,5 1,5 Besparelse voksenspecialiseret område (krisecentre, herberger og midlertidige botilbud) 6.02 Social- og Handicapudvalget -0,8 -1,4 -2,0 -2,0 Merindtægt resultattilskud 8.02 Beskæftigelses- og Erhvervsudvalget -0,1 -0,2 -0,3 -0,3 I alt (beløb i mio. kr.) 0,0 -0,1 -0,8 -0,8 + = merudgift - = mindreudgift /merindtægt Det fremgår, at business casen er udgiftsneutral i 2025 og 2026. Bevillingsmæssigt skal der dog til Økonomiudvalget budgetomplaceres 0,8 mio. kr. i 2025 og 1,3 mio. i 2026 fra Social- og Handicapudvalget samt 0,1 mio. kr. i 2025 og 0,2 mio. kr. i 2026 fra Beskæftigelses- og Erhvervsudvalget, jf. ovenstående tabel. De økonomiske konsekvenser af business casen i 2027 og efterfølgende år – en forventet nettogevinst på 0,8 mio. kr. årligt - indarbejdes i Budget 2027-30 som teknisk rettelse. Høring Der er ikke høringspligt i forhold til den her beskrevne business case og den dertil knyttede økonomi. Derimod har den ændrede administrative organisering af boliganvisningen været i høring i de to berørte centres MED-organisation, da den indebærer flytning af opgaver og medarbejdere mellem centre. Indretning af kommunens organisation er den administrative ledelses ansvar, men høringssvarene fra de to MED-udvalg er til orientering vedlagt som bilag. Tidsplan Februar: Behandling i fagudvalg. Marts: Behandling i Økonomiudvalg og Byråd. April: Rekruttering af leder og medarbejder Juni: Ændringen træder i kraft", "source_path": "data/greve/raw_dagsordener/Beskæftigelses- og Erhvervsudvalget_2025-02-03T08:00:00+01:00_80126f49-ff06-40e6-8b77-c4993cb43425.json"}
{"document_id": "80126f49-ff06-40e6-8b77-c4993cb43425", "committee": "Beskæftigelses- og Erhvervsudvalget", "meeting_date": "2025-02-03T08:00:00+01:00", "section_type": "html_fragment", "section_title": "Orientering fra formanden og gensidig orientering", "case_number": "", "agenda_index": 3, "text": "Beslutning Udvalgets overvejelser ved afholdelse af møder ved få dagsordenspunkter blev drøftet. Fremstilling Sagsprocedure Beskæftigelses- og Erhvervsudvalget. Resume Udvalgsformanden og udvalgets medlemmer orienterer om aktuelle emner. Indstilling Administrationen indstiller, at orienteringer tages til efterretning. Sagsbeskrivelse Formanden orienterer om:", "source_path": "data/greve/raw_dagsordener/Beskæftigelses- og Erhvervsudvalget_2025-02-03T08:00:00+01:00_80126f49-ff06-40e6-8b77-c4993cb43425.json"}
{"document_id": "80126f49-ff06-40e6-8b77-c4993cb43425", "committee": "Beskæftigelses- og Erhvervsudvalget", "meeting_date": "2025-02-03T08:00:00+01:00", "section_type": "html_fragment", "section_title": "Huskeliste og orientering fra administrationen", "case_number": "", "agenda_index": 4, "text": "Beslutning Orienteringen blev taget til efterretning. Fremstilling Sagsprocedure Beskæftigelses- og Erhvervsudvalget. Resume Administrationen giver et kort overblik over orienteringspunkter, og hvis der er emner på udvalgets huskeliste, vil de blive vedlagt som bilag. Indstilling Administrationen indstiller, at orienteringen tages til efterretning. Sagsbeskrivelse Administrationen har følgende til orientering: - Orientering om ungeløftet (bilag 1). - Orientering om reformimplementering på området. - Orientering om virksomhedsbesøg.", "source_path": "data/greve/raw_dagsordener/Beskæftigelses- og Erhvervsudvalget_2025-02-03T08:00:00+01:00_80126f49-ff06-40e6-8b77-c4993cb43425.json"}
{"document_id": "80126f49-ff06-40e6-8b77-c4993cb43425", "committee": "Beskæftigelses- og Erhvervsudvalget", "meeting_date": "2025-02-03T08:00:00+01:00", "section_type": "html_fragment", "section_title": "Beskæftigelses- og Erhvervsudvalgets møde- og aktivitetskalender 2025", "case_number": "", "agenda_index": 5, "text": "Beslutning Orienteringen blev taget til efterretning. Fremstilling Sagsprocedure Beskæftigelses- og Erhvervsudvalget. Resume I sagen gives et overblik over Beskæftigelses- og Erhvervsudvalgets møder og aktiviteter i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Møde- og aktivitetskalenderen og årshjul for rapportering af nøgletal til Beskæftigelses- og Erhvervsudvalget er vedhæftet som bilag.", "source_path": "data/greve/raw_dagsordener/Beskæftigelses- og Erhvervsudvalget_2025-02-03T08:00:00+01:00_80126f49-ff06-40e6-8b77-c4993cb43425.json"}
{"document_id": "80126f49-ff06-40e6-8b77-c4993cb43425", "committee": "Beskæftigelses- og Erhvervsudvalget", "meeting_date": "2025-02-03T08:00:00+01:00", "section_type": "html_fragment", "section_title": "Underskriftsark", "case_number": "", "agenda_index": 6, "text": "Fremstilling Sagsprocedure Beskæftigelses- og Erhvervsudvalget. Resume Elektronisk underskriftsark.", "source_path": "data/greve/raw_dagsordener/Beskæftigelses- og Erhvervsudvalget_2025-02-03T08:00:00+01:00_80126f49-ff06-40e6-8b77-c4993cb43425.json"}
