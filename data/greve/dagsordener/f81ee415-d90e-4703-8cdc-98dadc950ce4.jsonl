{"document_id": "f81ee415-d90e-4703-8cdc-98dadc950ce4", "committee": "Økonomiudvalget", "meeting_date": "2023-06-12T08:00:00+02:00", "section_type": "html_fragment", "section_title": "Godkendelse af dagsorden", "case_number": "21-014439", "agenda_index": 0, "text": "Beslutning Dagsorden blev godkendt. Fremstilling Sagsprocedure Økonomiudvalget. Resume Godkendelse af dagsorden for mødet den 12. juni 2023. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Økonomiudvalget_2023-06-12T08:00:00+02:00_f81ee415-d90e-4703-8cdc-98dadc950ce4.json"}
{"document_id": "f81ee415-d90e-4703-8cdc-98dadc950ce4", "committee": "Økonomiudvalget", "meeting_date": "2023-06-12T08:00:00+02:00", "section_type": "html_fragment", "section_title": "Status på  Budget 2024-27", "case_number": "23-000204", "agenda_index": 1, "text": "Beslutning Sagen blev drøftet. Fremstilling Sagsprocedure Økonomiudvalget og Byrådet. Resume Økonomiudvalget og Byrådet bedes drøfte status på Budget 2024-27. Regeringen og KL indgik den 25. maj 2023 aftale om kommunernes økonomi for 2024. På nuværende tidspunkt er der dog stadig en lang række ubekendte i forhold til det samlede billede af både udgifts- og indtægtssiden for Greve Kommunes budget 2024. I forhold til hovedsageligt forventninger til pris- og lønniveauet samt de tekniske rettelser, er der på nuværende tidspunkt opgjort et markant finansieringsbehov i de kommende år, som skal findes gennem de besluttede budgetanalyser og implementeringen af effektiviserings- og besparelsesforslag. Der er samlet set tale om et stort finansieringsbehov og der skal implementeres betydelige effektiviseringer for at skabe et budget i balance. Indstilling Administrationen indstiller, at Økonomiudvalget og Byrådet drøfter status på Budget 2024-27 Sagsbeskrivelse På Økonomiudvalgets møde den 28. november 2022 og Byrådets møde den 12. december 2022 blev tids- og procesplan for budget 2024-27 drøftet og godkendt. Som en del af dette blev det besluttet, at Økonomiudvalget og Byrådet får forelagt status på Budget 2024-27 på deres møder i juni 2023. Regeringen og KL indgik den 25. maj 2023 aftale om kommunernes økonomi for 2024. Aftalen indeholder service- og anlægsrammen for 2024 samt pris- og lønfremskrivning og specifikke aftaler på en række velfærdsområder. Serviceramme Kommunernes serviceramme er opjusteret med 2,4 mia. kr. til håndtering af demografisk vækst og finansiering til det specialiserede socialområde. Løftet svarer til 20,4 mio. kr. for Greve Kommune. Samtidig indeholder aftalen et krav om at kommunerne reducerer administrative omkostninger med 0,7 mia. kr. i 2024 og stigende frem mod 2030. Reduktionen svarer til ca. 5,9 mio. kr. for Greve Kommune i 2024. Besparelser på administrative opgaver skal findes ved forenkling af statslige regler og kommunernes egne processer, samt tilpasning af tilsyn, øget samarbejde på det offentlige indkøbsområde, automatisering og andre strukturtilpasninger. Den administrative besparelse, der er nærmere beskrevet i bilag 1, skal udmøntes bredt ift. administrative opgaver og angår således også forventet reduceret administration gennem regelforenklinger på velfærdsområderne bredt set. Potentialerne anses dermed ud fra et bredere perspektiv end den snævre forståelse af administration, der normalt opgøres som udgifter konteret på hovedkonto 6. Hertil indeholder aftalen udmøntning af Lov om tidlig tilbagetrækning (anden del af Arne-pension), som ændrer jobcenterets opgaver og reducer Greve Kommunes budget med 2,6 mio. kr. Det samlede løft i servicerammen for Greve Kommune i 2024 udgør hermed 11,9 mio. kr. Til finansiering af de stigende priser og lønninger fremskrives servicerammen med pris- og lønudviklingen (PL). De seneste års inflation betyder, at pris- og lønudviklingen fra 2021 til 2023 har været højere, end det der har været indregnet i de foregående års økonomiaftaler. Økonomiaftalen for 2024 indeholder en korrektion af PL-fremskrivningen for 2022 til 2023 samt den pt. forventede PL-fremskrivning fra 2023 til 2024. Da servicerammen i udgangspunktet ikke efterreguleres bagudrettet, kompenseres kommunerne ikke for den manglende justering fra 2021 til 2022. Den manglende kompensation fra 2021 til 2022 udgør et varigt indtægtstab for kommunerne på 1,9 mia. kr. KL og Regeringen forhandler fortsat tilpasning af kommunernes økonomi til Lov- og Cirkulæreprogrammet, også kaldet DUT (Det udvidet totalbalanceprincip), som også vil påvirke servicerammen. Anlægsrammen Kommunernes anlægsramme for 2024 er aftalt til 19,1 mia. kr., hvilket svarer til en PL-fremskrivning af anlægsrammen fra 2023. For at fremme muligheden for at udvide kapaciteten i kommunale botilbud – uden at belaste den enkelte kommunes egen anlægsramme – er der afsat en pulje på 0,2 mia. kr. til investering i botilbud, som fx kan koordineres via KKR-samarbejdet. Udover puljen kan der søges om låneadgang til investering i nye botilbud eller større renoveringer i eksisterende botilbud. Renoveringer skal være udover almindelig vedligeholdelse. I økonomiaftalen for 2023 finansierer kommunerne selv 1,0 mia. kr. af anlægsrammen, mens hele anlægsrammen i 2024 er finansieret i aftalen. For Greve Kommune betyder det et løft i finansieringen på 8,5 mio. kr. Der er ingen bindinger ift. om denne ekstra finansiering skal anvendes til anlæg. Statsgaranti, tilskud og udligning Styrelsesloven fastsætter, at Ministeriet inden den 1. juli skal udmelde det statsgaranterede udskrivningsgrundlag samt tilskud og udligning til kommunerne. Greve Kommune kan ikke selv beregne konsekvenserne af økonomiaftalen, da de endelige tilskud og udligning afhænger af den demografiske udvikling på landsplan og forskydningen i befolkningssammensætningen kommunerne imellem. Hertil kommer udviklingen i en række socioøkonomiske faktorer og forskydningen i disse mellem kommunerne. Det statsgaranterede udskrivningsgrundlag, tilskud og udligning indarbejdes i direktionens samlede budgetforslag for 2024-27, som præsenteres på temamødet med Byrådet og HovedMED den 9. august 2023, og efterfølgende offentliggøres og sendes i høring. Likviditet og midtvejsregulering Greve Kommunes gennemsnitlige kassebeholdning var ved udgangen af 1. kvartal 2023 på 522,4 mio. kr., og den forventede likviditet er med udgangen af budgetperioden 2023-26 på 109,3 mio. kr. Der er således ikke ledig likviditet i forhold til kommunens likviditetskrav på 200 mio. kr. Byrådet har ifm. Budgetopfølgning 0 og indfrielsen af de indefrosne feriemidler aftale, at kravet om 200 mio. kr. kan afviges i en periode. Sammen med økonomiaftalen for 2024 har KL og regeringen forhandlet midtvejsregulering for 2023. Midtvejsreguleringen indeholder: Kompensation for kommunernes udgifter til fordrevne fra Ukraine og endelig afregning af udgifter til covid-19 afholdt i 2022 på i alt 1,4 mia. kr. Kompensation for kommunernes udgifter til fordrevne fra Ukraine i 2023 på 0,9 mia. kr. Korrektion af PL-fremskrivningen for 2022 til 2023 (som pga. inflationen har været for lav) på 1,7 mia. kr. Finansiering af forventede merudgifter på arbejdsmarkedsområdet på 3,3 mia. kr. i 2023 Midtvejsregulering indeholder et tilsvarende løft af servicerammen vedr. udgifter til fordrevne fra Ukraine i 2023 samt pris- og lønfremskrivning fra 2022 til 2023. Midtvejsreguleringen styrker Greve Kommunes likviditet i 2023 med den kompensation, som gives for 2022. Her har Greve Kommune så at sige lagt ud for udgifterne i 2022, hvor regnskabet vise et merforbrug, og det er noget af dette merforbrug, der nu kompenseres. Midtvejsreguleringen kan også være med til at styrke likviditeten på arbejdsmarkedsområdet, hvis Greve Kommunes udvikling i ledighed og sygedagpenge viser sig bedre end landsplan. Den endelige påvirkning af likviditeten kendes først ved aflæggelse af regnskab 2023. Skat Økonomiaftalen for 2024 indeholder ingen skattepulje. Hvis en kommune ønsker at hæve indkomstskatten, skal denne stigning udlignes af kommuner, der sætter skatten ned. Dette for at fastholde skattestoppet. Herudover gælder reglerne for skattesanktion fortsat, hvor et ekstra provenu indfases gradvis over 5 år. Direktionens budgetforslag Direktionen vil fremme et samlet budgetforslag for 2024-27 i økonomisk balance, som samtidigt indeholder de nødvendige mer-/mindreudgifter, som direktionen anbefaler at håndtere i forbindelse med budgetvedtagelsen. Oplægget vil indeholde forslag til løsning af de udfordringer, der er konstateret i de løbende budgetopfølgninger i 2023 samt behov for ekstra økonomi til eventuelle udvidelser, tekniske rettelser samt udviklingen på arbejdsmarkedsområdet. På dette tidspunkt i budgetlægningen er der stadig en lang række ubekendte i forhold til næste års budget, der først konkret og med sikkerhed vil kunne regnes på hen over sommeren. Det er indtægtssiden, de endelige tekniske rettelser, demografien, Lov- og Cirkulæreprogrammen (DUT) og anlægsinvesteringsoversigten, der til sammen danner rammen for, hvad det er muligt at fremme af nye bruttoanlægsforslag og udvidelsesforslag på driften. Inden den endelige fordeling af skatter, tilskud og udligning kendes, viser de overordnede tal fra økonomiaftalen og administrationens arbejde med fremskrivningen af de tekniske korrektioner, demografi mm., at direktionen skal anvise effektiviseringer og besparelser for ca. 40 mio. kr. for at skabe et budget i balance. Dette beløb er eksklusiv udvidelser. Samlet set indikerer opgørelsen af tekniske rettelser et stort økonomisk pres på serviceudgifterne med et samlet udgiftsniveau på omkring 20 mio. kr. i 2024 primært som følge af stigende udgifter på det specialiserede voksen- og børneområde, anbringelsesområdet, aktivitetsbestemt medfinansiering, privatantaget hjælp, hjælpemidler, borgerrettet kørsel og vederlagsfri fysioterapi. Dertil kommer en række øvrige mindre justeringer med fremadrettede økonomiske konsekvenser for kommunen. I forbindelse med vedtagelsen af Budget 2023-26 blev der afsat ca. 17 mio. kr. til håndtering af demografisk vækst i 2024 primært som følge af stigende aktivitet på ældreområdet. Der er blevet foretaget en opdateret vurdering af forventningerne til den demografiske udvikling for 2024-27, som kvalificeres yderligere frem mod temamødet med Byrådet den 19. juni 2023. På nuværende tidspunkt forventes ældreområdet at stige endnu mere og der er derfor behov for at afsætte yderligere midler fremadrettet. Omvendt forventes det, at niveauet på dagtilbudsområdet ligger en anelse lavere end tidligere skønnet. Samlet set er den nuværende forventning, at den demografiske vækst nogenlunde balancerer med de midler, der allerede er afsat. Korrektionerne på de enkelte områder vil blive indarbejdet i direktionens samlede budgetforslag og i de samlede forventninger til økonomien for 2024-27. Der er i udgangspunktet ikke afsat midler til deciderede udvidelsesforslag og nye indsatser og det nuværende niveau for tekniske rettelser, som bør håndteres, indikerer i udpræget grad ringe mulighed for udvidelsesforslag. Finansiering vil skulle skabes gennem de besluttede budgetanalyser og implementeringen af effektiviserings- og besparelsesforslag. Administrationen har arbejdet målrettet på budgetanalyserne, men kravet om et budget i balance nødvendiggør indarbejdelse af nogle af de \"gamle\" effektiviserings- og besparelsesforslag. Der arbejdes dog alligevel videre med enkelte udvidelsesforslag på driften, som er initieret af enten politiske ønsker og tilkendegivelser, eller som fra direktionens side anses for at være vigtige for kommunens drift. Direktionen vil i sit samlede budgetforslag bestræbe sig på at indarbejde forslagene i det omfang, det er muligt at tilvejebringe finansiering inden for de udstukne rammer. Direktionens budgetforslag vil også indeholde de samlede anlægsudgifter – herunder både allerede besluttede anlægsprojekter samt behov for nye anlægsinvesteringer. Det skal i den forbindelse nævnes, at der som en konsekvens af det store finansieringsbehov og de stigende priser på anlægsarbejde er behov for at prioritere i de eksisterende anlægsprojekter i forhold til konkret udskydelse og/eller helt undlade at gennemføre dem. Økonomiske konsekvenser Der er ingen direkte økonomiske konsekvenser af nærværende sag, da der udelukkende er tale om en foreløbig status. De økonomiske konsekvenser vil være i forbindelse med den endelige godkendelse af de samlede tekniske rettelser og korrektionerne til demografi samt de effektiviserings- og besparelsesforslag og eventuelle udvidelsesforslag på driften, som ender med at blive indarbejdet i det vedtagne budget for 2024-27. Øvrige konsekvenser Der er ingen direkte konsekvenser af nærværende sag for hverken personale, miljø eller andet, da der udelukkende er tale om en foreløbig status. Den endelige godkendelse og vedtagelse af Budget 2024-27 kan have konsekvenser for ovenstående. Tidsplan Der henvises til sagen vedrørende tids- og procesplan for budgetstyring og budgetlægning, som var på møde i Økonomiudvalget den 28. november 2022 og i Byrådet den 12. december 2022. Der er planlagt temadrøftelse med Byrådet og HovedMED både den 19. juni, indeholdende en nærmere uddybning af status på Budget 2024-27, og den 9. august, hvor direktionens samlede budgetforslag bliver præsenteret. Ydermere er der frem mod budgetforhandlingerne den 31. august og 1. september afsat tid til to workshops (den 19. og 23. august) med direktionen og Byrådet omkring sammensætning af hele budgettet på både indtægts- og udgiftssiden – herunder også konkret i forhold til forhandling og samlet balance.", "source_path": "data/greve/raw_dagsordener/Økonomiudvalget_2023-06-12T08:00:00+02:00_f81ee415-d90e-4703-8cdc-98dadc950ce4.json"}
{"document_id": "f81ee415-d90e-4703-8cdc-98dadc950ce4", "committee": "Økonomiudvalget", "meeting_date": "2023-06-12T08:00:00+02:00", "section_type": "html_fragment", "section_title": "Budget 2024-27 - Afrapportering på budgetanalyser", "case_number": "23-000204", "agenda_index": 2, "text": "Beslutning Økonomiudvalget anbefaler overfor Byrådet, at administrationens indstilling godkendes. Fremstilling Sagsprocedure Økonomiudvalget og Byrådet. Resume Økonomiudvalget og Byrådet bedes drøfte og godkende den endelige afrapportering på budgetanalyserne i forbindelse med Budget 2024-27, som oversendes til den efterfølgende budgetproces. Indstilling Administrationen indstiller, at afrapportering på budgetanalyserne i forbindelse med Budget 2024-27 godkendes og oversendes til den efterfølgende budgetproces Sagsbeskrivelse På Økonomiudvalgets møde den 28. november 2022 (pkt. 8) og Byrådets møde den 12. december 2022 (pkt. 13) blev tids- og procesplan for budget 2024-27 drøftet og godkendt. Som en del af dette blev det besluttet at igangsætte en række konkrete budgetanalyser indenfor diverse områder. Arbejdet blev igangsat tidligere end normalt for at skabe plads og rum for flere faglige drøftelser og at det samtidigt også blev muligt at igangsætte analyser, som har et længere perspektiv og således først kommer med i Budget 2025-28. Kommissorier til budgetanalyserne har været behandlet i Byrådet den 30. januar 2023 (pkt. 14), og på baggrund af politisk ønske supplerende kommissorier i Byrådet den 6. marts 2023 (pkt. 11). Der blev givet en foreløbig status på budgetseminaret den 17. april 2023 og nærværende sag indeholder den endelige afrapportering. Der er i alt 13 budgetanalyser, hvoraf den ene vedrørende benchmark allerede er afrapporteret på temamødet den 30. januar 2023. Det skal desuden bemærkes, at der i forhold til analysen vedrørende kan/skal-opgaver er tale om en version 1.0 og der arbejdes videre med uddybninger, som uploades i FirstAgenda og kort fremlægges som en del af budgettemamødet i Byrådet den 19. juni 2023. HovedMED evaluerede budgetprocessen for 2023-26 på mødet den 26. oktober 2022 og tilkendegav, at de fremadrettet ønskede en endnu tidligere involvering, hvilket ydermere blev drøftet på mødet den 7. december 2022. Her blev det aftalt, at HovedMED inddrages i arbejdet med budgetanalyserne. På mødet i HovedMED den 1. marts 2023 blev det besluttet, at der i forbindelse med afrapporteringen af hver af budgetanalyserne vil indgå et konkret afsnit, hvor HovedMED har mulighed for at afgive eventuelle bemærkninger. Dette fremgår af de endelige afrapporteringer. Derudover blev det også besluttet, at en repræsentant for HovedMED vil skulle sidde med i de konkrete arbejdsgrupper til budgetanalyserne de steder, hvor det giver mening. Medarbejderrepræsentanterne i HovedMED anerkender den svære og vigtige opgave, der ligger for både Byråd og direktion i at skabe et budget i balance og samtidigt også skabe muligheder og gode rammer for borgere, brugere og medarbejdere. Det er ingen nem opgave og løbende effektiviseringer er et ufravigeligt krav i hele landet og i Greve Kommune. Budgetanalyserne er en vigtig del af arbejdet med effektiviseringer og skal også være med til at se fagområderne, opgaverne og funktionerne igennem – ikke kun for at effektivisere og spare, men også for at overveje nye måder at gøre tingene på. De værdsætter at blive inddraget så tidligt som muligt i processen og der siges tak for både tilliden og ansvaret. Fokus og opmærksomhed er primært rettet på konsekvenser i forhold til drift, trivsel og medarbejderne, men selvfølgelig også på borgerne i Greve Kommune. Grundlæggende kan det konstateres, at der ikke finansieringsmæssigt er store potentialer til brug for Budget 2024-27 og at der samtidigt er en række af budgetanalyserne som strækker sig ind i Budget 2025-28. Primært fokus i forhold til 2024 er på budgetanalyserne vedrørende kørsel og m2. Nedenfor følger kort resume af de enkelte budgetanalyser. 1. Afregnings-/budgetmodel - specialundervisning Der er ingen direkte budgetmæssige konsekvenser af budgetanalysen og der udarbejdes ikke et effektiviserings- og besparelsesforslag til Budget 2024-27. En ny økonomimodel vil være klar til august 2024. Den ny afregnings- og budgetmodel for specialundervisning vil kunne understøtte implementeringen af de anbefalinger, der fremlægges i den specialpædagogiske analyse, som forventes endeligt behandlet i Byrådet primo september. Understøttelsen sker ved, at budgetmidler, der frigives ved at elever flyttes til indsatser tættere på almenmiljøet, recirkuleres til almenskolerne til brug for at understøtte flere og mere tidlige indsatser og kapacitetsopbygning. Modellen bliver præsenteret og fremlagt for fagudvalg i efteråret, når den specialpædagogiske analyse er behandlet færdigt. 2. Indtægtsanalyse (takster, afgifter og skat) Det vil være muligt at udarbejde effektiviserings- og besparelsesforslag til Budget 2024-27 vedrørende øget egenbetaling. Øget indkomstskat kan give en merindtægt, hvilket dog er underlagt statslig sanktionslovgivning, der på kort sigt reducerer effekten af en eventuel skattestigning. Regeringen og KL er enige om, at målet for kommunernes skattefastsættelse er en samlet uændret kommunal skat for 2024. Kommunerne styres samlet under ét, hvilket betyder, at hvis en kommune ønsker at hæve skatten, vil det kræve at en anden kommune samtidigt ønsker at sænke den. Med mindre der åbnes op for en særskilt mulighed med afsættelse af en skattepulje. Det skal desuden bemærkes, at der er indarbejdet en skattestigning i 2024 fra Budget 2022-25. Konklusionen på analysens første del er, at Greve Kommunes lave beskatningsprocent som rammevilkår betyder, at kommunen i dag er effektivt drevet med en klar politisk prioritering i forhold til serviceniveau. Analysen påpeger også det relevante i at Greve Kommune i sin strategi på erhvervsområdet tager stilling til, hvilket mix af små selvstændige erhvervsdrivende og større selskaber, der bedst muligt kan understøtte en robust kommunal økonomi i de kommende år. Konklusionen på analysens anden del er, at det kun er på ganske få områder, hvor der er et reelt politisk handlerum i forhold til at forhøje kommunens indtægter gennem en øget egenbetaling. 3. Fortsættelse af administrative justeringer Der udarbejdes, som følge af budgetanalysen, ikke effektiviserings- og besparelsesforslag til Budget 2024-27. Nærværende analyse sætter fokus på tre administrative områder - IT-strukturer og udgifter, Kommunikation og formidling og Fordeling af opgaver mellem decentrale selvstændige funktioner og centrale enheder. På IT-området er der behov for at arbejde videre med analysen frem mod Budget 2025-28. På kommunikationsområdet er det vurderingen, at der er et potentiale i at arbejde videre med at udvikle kommunikationsopgaven med fokus på god kommunikation til borgerne og hvordan Greve Kommune indenfor rammerne af de samlede ressourcer til kommunikation kan arbejde med et kvalitetsløft af området I forhold til fordelingen af opgaver mellem decentrale selvstændige funktioner og centrale enheder på Kultur- og Fritidsområdet er det vurderingen, at der er potentialer i forhold til at tilpasse organiseringen på idræts- og fritidsområdet. Der arbejdes videre med den administrative understøtning af idræts- og fritidsopgaverne, med henblik på at indarbejde resultaterne til Budget 2025-28. 4. Optimeret udnyttelse af m2 Det vil være muligt at udarbejde et effektiviserings- og besparelsesforslag til Budget 2024-27 vedrørende optimeret udnyttelse af m2. Formålet med analysen er at undersøge, om der kan optimeres på antal m2 på Rådhuset, for at andre funktioner kan flytte ind på Rådhuset. Effektiviseringen vil derfor opstå ved, at der kan opsiges 3. mandslejemål eller sælges fra. Analysen kan ikke levere en effektivisering i 2024. I stedet forventes det, at der skal ske en investering og gennemføres en implementering, for at optimere på m2. Resultatet af analysen afleveres i august og kan således indgå i budgetlægningen for 2024-27 med et investeringsbehov i 2024 og en besparelse på sigt. 5a. Kørsel (kollektiv trafik/Movia) Det vil være muligt at udarbejde effektiviserings- og besparelsesforslag til Budget 2024-27 vedrørende kollektiv trafik. Movias analyse skal sikre udmøntning af en allerede besluttet og budgetlagt besparelse i den offentlige bustransport på 0,4 mio. kr. i 2024 og 0,8 mio. kr. i 2025 og frem. Samtidig skal analysen finde nye besparelsesforslag på busdriften svarende til en samlet besparelse på 1,5 til 2 mio. kr. årligt. Hvis der besluttes ændringer svarende til besparelser på i alt 2 mio. kr., vil den økonomiske effekt derfor blive 1,2 mio. kr. i helårseffekt. Der forventes pt. halvårseffekt i 2024. 5b. Kørsel (egen bilpark - inkl. busser) Det vil være muligt at udarbejde effektiviserings- og besparelsesforslag til Budget 2024-27 vedrørende Greve Kommunes egen bilpark og busser. Greve Kommune ejer eller leaser sammenlagt 21 busser. Busserne er som regel tilknyttet specifikke institutioner og der er ikke implementeret et bookingsystem, hvor man kan booke en bus. Administrationen anslår en mulig besparelse på omkring 50.000 kr. årligt ved at reducere med to busser og øge samdriften. Der forventes fuld effekt det første år. Analysens andet spor peger på driftsbesparelser for samlet ca. 100.000 - 200.000 kr. på kørselsgodtgørelsen, afhængigt af, hvilken model der vælges. Der forventes halv effekt det første år. 5c. Kørsel (visiteret kørsel/befordring) Der udarbejdes, som følge af budgetanalysen, ikke effektiviserings- og besparelsesforslag til Budget 2024-27. Der kan arbejdes videre med området frem mod Budget 2025-28. Borgerrettet kørsel er et komplekst og stort område, der berører mange forskellige borgergrupper og som mange medarbejdere er i berøring med i forbindelse med løsning af kerneopgaven. Kørsel er knyttet op om rigtig mange af kommunens kerneydelser og det er med denne analyse tydeligt, at der kan arbejdes med forvaltning af kørsel i Greve Kommune. Denne analyse er dermed første blik ind i området, hvor der er blevet peget på forskellige greb til at identificere et eventuelt økonomisk potentiale, som administrationen kan arbejde videre med. Udgiften til befordring i Greve Kommune ligger omkring 13 mio. kr. årligt. De borgergrupper, der trækker flest udgifter til kørsel, er børn, der er visiteret til et specialtilbud (Særlig sprogstøtteordning, S-klasser mv.) og dermed fratages deres frie valg af skole, børn og unge, der køres til dagbehandling og specialskoler samt Bugtskolen og ældre, der køres til genoptræning og rehabilitering samt daghjem og dagcentre. 6. Digitalisering og velfærdsteknologi Der udarbejdes, som følge af budgetanalysen, ikke effektiviserings- og besparelsesforslag til Budget 2024-27. KL har udgivet en samlet oversigt over de 50 mest udbredte teknologier og digitale løsninger, som anvendes i kommunerne. Herudover har KL i samarbejde med Deloitte udgivet en caseanalyse, som beskriver 10 forskellige teknologier, som har påvist en dokumenteret tidsbesparende effekt. Med afsæt i de to udgivelser, har administrationen analyseret og vurderet hvilke digitaliserings- og velfærdsteknologier, som med fordel kan implementeres i Greve Kommune. Formålet er at estimere hvilke effektiviseringer, der kan opnås ved at implementere en eller flere af disse teknologier i ældreplejen. Administrationen har set nærmere på én af de ti forskellige digitale løsninger som KL sammen med Deloitte har opstillet cases for. De fem øvrige cases, som budgetanalysen har beskæftiget sig med, er valgt ud fra en vurdering af fagligt samt tidsbesparende og/eller økonomisk potentiale baseret på erfaringer fra andre kommuner samt inspireret af KL og Deloittes caseanalyse fx sensorteknologi. Derudover er der set nærmere på to cases vedrørende skærmbesøg og sensorteknologi. Ved disse cases blev der foretaget et mere omfattende arbejde med analyse, gennemgået data fra omsorgssystemet samt indhentet prisoverslag med videre. 7. Benchmark (relativt udgifts-/serviceniveau) Der udarbejdes, som følge af budgetanalysen, ikke direkte effektiviserings- og besparelsesforslag til Budget 2024-27. Benchmarkinganalysen i sig selv har ingen økonomiske konsekvenser. Benchmarkinganalysen tager udgangspunkt i de 14 udgiftsområder, der er behandlet i Vive’s ECO-nøgletal. Nøgletallene giver et vist overblik over kommunens serviceniveau på et givet område sammenlignet med de andre kommuner. ECO-nøgletallene har den egenskab, at de tager højde for forskelle i befolkningssammensætningen i de enkelte kommuner. ECO-nøgletallene er derfor velegnede til at identificere områder til videre analyse. Benchmarkanalysen giver indsigt i, hvilke områder Greve Kommune potentielt kan arbejde med for at skabe råderum fra budget 2024 og frem. 8. Biblioteksområdet Det vil være muligt at udarbejde effektiviserings- og besparelsesforslag til Budget 2024-27 vedrørende biblioteksområdet. Det er en politisk handlemulighed at foretage yderligere reduktioner på biblioteksområdet. Med besparelsen på budget 2023 udgør Greve Kommunes budget til biblioteksudgifter nu 343 kr. pr. borger. Sammenlignet med øvrige kommuner i hele landet med mellem 45.-55.000 indbyggere og deres tal for 2022, så er der én kommune, som bruger færre penge pr. indbygger end Greve Kommune. Sammenligningen går på tværs af budgetår 2022 og 2023, men kan give en indikation af, at Greve Kommune ligger blandt de kommuner i Danmark som bruger færrest penge pr. borger på et kommunalt bibliotekstilbud. 9. Kan-/skal opgaver Der udarbejdes, som følge af budgetanalysen, ikke direkte effektiviserings- og besparelsesforslag til Budget 2024-27. Da der er tale om en gennemgang af hele Greve Kommunes økonomi, er der flere økonomiske potentialer delt ud på områderne. Der henvises til kataloget, der område for område beskriver potentialet. Budgetanalysen har til formål at systematisk kortlægge hvor der er politisk handlerum til at ændre serviceniveau. Analysen kategoriserer Greve Kommunes økonomi efter følgende tre kategorier 1) Lovbestemt - Objektive kriterier, ekstern vurdering eller afledt effekt 2) Lovbestemt - Konkret intern vurdering af behov eller fastlæggelse af serviceniveau og 3) Ikke lovbestemt - Fri intern fastlæggelse af serviceniveau. Fagudvalgene og Økonomiudvalget har i april/maj måned fået forelagt første version af kan/skal kataloget og har i den forbindelse ønsket yderligere opdeling af konkrete områder. Dette med henblik på at kunne identificere eventuelle økonomiske potentialer til brug for budgetarbejdet for 2024-27. Anden version af kataloget foreligger først i forbindelse med budgettemamøde forud for byrådets møde d. 19. juni 2023 og det vedhæftede bilag er dermed ikke den endelige version. Det er hensigten at der det kommende år løbende arbejdes videre med at beskrive yderligere områder i kataloget for derved kontinuerligt at øge detaljeringsgraden og skabe syn for mulige politiske handlerum. 10. Specialiserede voksenområde Der er ingen direkte budgetmæssige konsekvenser af budgetanalysen og der udarbejdes ikke et effektiviserings- og besparelsesforslag til Budget 2024-27. KKR Sjælland og Komponent (i KL) har uafhængig af hinanden igangsat og afsluttet analyser af specifikke delområder på det specialiserede socialområde. Undersøgelsen medfører ikke økonomiske konsekvenser, men dens resultater bruges som led i det samlede grundlag med at udvikle praksis, understøtte implementeringen af handleplanen på det specialiserede voksenområde samt Greve Kommunes bidrag ind i de fælleskommunale samarbejdsfora i KKR Sjælland, K17 (kommunaldirektørerne i regionens 17 kommuner) og styregruppen for Rammeaftalen på det specialiserede social- og undervisningsområde. På længere sigt er det muligt, at der kan opnås besparelser. Men det forudsætter, at intentionerne om et styrket kommunalt samarbejde i regionen om køb hos private og i forhold til samarbejde om tilbud i øvrigt, udmøntes og realiseres i praksis. Analysen bekræfter, at foranstaltningerne på det specialiserede voksenområde generelt (og altså ikke kun i private tilbud) er steget betydeligt i de senere år, og at stigningen i Region Sjælland har været større end i resten af landet. På seks af de i alt syv opgjorte foranstaltningstyper på voksenområdet har stigningen i perioden 2015-21 været større i Region Sjælland end i hele landet. Kun på foranstaltningen ”længerevarende botilbud” har Region Sjællands kommuner haft en lavere stigning end resten af landet. Den gennemsnitlige stigning i de syv foranstaltningstyper fra 2015-21 er 61% i Region Sjælland mod 45% for hele landet. 11. Borgerinddragelse Der udarbejdes, som følge af budgetanalysen, ikke et effektiviserings- og besparelsesforslag til Budget 2024-27. Der laves et udvidelsesforslag til budget 2024 på 0,45 mio. kr. til finansiering af borgersamlingen og igangsættelse af processen forudsætter således, at indsatsen prioriteres i budgetforhandlingerne for 2024-27. Byrådet har den 17. april 2023 besluttet, at der skal afholdes en borgersamling på velfærdsområderne med sigte på at bibringe borgerne en dybere forståelse af kompleksiteten i den kommunale økonomi og den prioriteringsopgave, som Byrådet sidder med i en tid, hvor der er behov for at tage prioriteringer på velfærdsområderne i kommunen. Ved denne form inviteres borgerne med ind i maskinrummet, så de kan være med til at støtte og rådgive i forhold til Byrådets samlede prioritering af kommunens drifts- og anlægsudgifter samt potentielle indtægter. Endelige afrapporteringer på de i alt 13 budgetanalyser er vedlagt sagen. Økonomiske konsekvenser Der er ingen direkte økonomiske konsekvenser af nærværende sag. I forhold til en del af budgetanalyserne vil der efterfølgende blive udarbejdet deciderede effektiviserings- og besparelsesforslag, som kan tilvælges i forbindelse med et eventuelt budgetforlig og ved budgetvedtagelsen. Øvrige konsekvenser Der er ingen direkte konsekvenser af nærværende sag for hverken borgere, personale, miljø eller andet. I forhold til en del af budgetanalyserne vil der som nævnt efterfølgende blive udarbejdet deciderede effektiviserings- og besparelsesforslag indeholdende eventuelle konsekvenser. Tidsplan Der henvises til sagen vedrørende tids- og procesplan for budgetstyring og budgetlægning, som var på møde i Økonomiudvalget den 28. november 2022 og i Byrådet den 12. december 2022. Der er planlagt temadrøftelse med Byrådet og HovedMED både den 19. juni og den 9. august, hvor direktionens samlede budgetforslag bliver præsenteret. Ydermere er der frem mod budgetforhandlingerne den 31. august og 1. september afsat tid til to workshops (den 19. og 23. august) med direktionen og Byrådet omkring sammensætning af hele budgettet på både indtægts- og udgiftssiden - herunder også konkret i forhold til forhandling og samlet balance. Øvrige forhold Afrapportering på budgetanalyserne i forbindelse med Budget 2024-27 kan eventuelt efterfølgende behandles og drøftes i relevante fagudvalg.", "source_path": "data/greve/raw_dagsordener/Økonomiudvalget_2023-06-12T08:00:00+02:00_f81ee415-d90e-4703-8cdc-98dadc950ce4.json"}
{"document_id": "f81ee415-d90e-4703-8cdc-98dadc950ce4", "committee": "Økonomiudvalget", "meeting_date": "2023-06-12T08:00:00+02:00", "section_type": "html_fragment", "section_title": "Regulering af honorar til formand for beboerklagenævn og huslejenævn", "case_number": "23-005674", "agenda_index": 3, "text": "Beslutning Økonomiudvalget anbefaler overfor Byrådet, at administrationens indstilling godkendes. Økonomiudvalget bestilte en supplerende sagsfremstilling med afdækning af den økonomiske konsekvens i forslaget. Fremstilling Sagsprocedure Økonomiudvalget og Byrådet Resume Administrationen har konstateret, at honorar for varetagelse af formandspost for beboerklagenævn og huslejenævn ikke har været reguleret siden 2014. Det er byrådet, der fastsætter honoraret, og sagen her lægger op til, at der tages stilling til evt. regulering af honoraret. Hvis indstillingen godkendes, vil der ske en årlig pristalsregulering af formandshonoraret. Indstilling Administrationen indstiller, 1. at honorar for varetagelse af formandspost for beboerklagenævn og huslejenævn pristalsreguleres med tilbagevirkende kraft fra 1. januar 2023. Reguleringen finansieres indenfor det afsatte budget til de to nævn. 2. at honorar for varetagelse af formandspost for beboerklagenævn og huslejenævn fremadrettet pristalsreguleres årligt. Sagsbeskrivelse Honorar for varetagelse af formandspost for beboerklagenævn og huslejenævn udgør i Greve Kommune 2.300 kr. pr. møde. Honoraret har ikke været reguleret siden 2014. Det er kommunalbestyrelsen, der med hjemmel i henholdsvis almenlejeloven og boligreguleringsloven fastsætter honoraret. Der er i forbindelse med gennemførelse af de kompenserende besparelser ved budgetopfølgning 0 for 2023 reduceret i sekretariatsbistanden til beboerklagenævn og huslejenævn. Denne reduktion har medført en øget arbejdsbyrde for formanden for de to nævn, som i den forbindelse har påpeget den manglende regulering af formandshonoraret. Administrationen har undersøgt, hvad der gives i honorar for varetagelse af formandspost for beboerklagenævn og huslejenævn i øvrige omkringliggende kommuner. Resultatet af undersøgelsen er vedlagt i bilag 1. Det fremgår, at der er variation i niveau for dette honorar og i det antal sager, som de enkelte nævn behandler. På baggrund af kortlægningen vurderer administrationen, at Greve Kommune med en årlig pristalsregulering af det nuværende formandshonorar vil placere sig i midten af det lønspænd, der fremgår blandt de undersøgte kommuner. Lovgrundlag Almenlejeloven og boligreguleringsloven. Økonomiske konsekvenser Den årlige pristalsregulering af formandshonoraret for beboerklagenævn og huslejenævn vil blive dækket af det afsatte budget til de to nævn.", "source_path": "data/greve/raw_dagsordener/Økonomiudvalget_2023-06-12T08:00:00+02:00_f81ee415-d90e-4703-8cdc-98dadc950ce4.json"}
{"document_id": "f81ee415-d90e-4703-8cdc-98dadc950ce4", "committee": "Økonomiudvalget", "meeting_date": "2023-06-12T08:00:00+02:00", "section_type": "html_fragment", "section_title": "Budget 2025-28 - Forberedelse af budgetproces ift. mødekalender i 2024", "case_number": "23-000204", "agenda_index": 4, "text": "Beslutning Økonomiudvalget anbefaler overfor Byrådet, at administrationens indstilling godkendes med den uddybning, at væsentlige ændringer, der besluttes som en del af budgetforliget – og som ikke har være i høring som en del af direktionens budgetforslag – sendes i høring i MED-systemet. Økonomiudvalget ønsker budgetmaterialet suppleret med et arbejdsdokument over hvilke regelforenklinger, der gennemføres i Greve Kommune. Økonomiudvalget ønsker frem mod Byrådsmødet, at mødekalenderen suppleres med yderligere beskrivelse af budgetprocessen for budget 2025-28, således at der bliver længst mulig tid mellem budgetforhandlinger og deadline for ændringsforslag. Fremstilling Sagsprocedure Økonomiudvalget og Byrådet. Resume Byrådets mødekalender sætter rammerne for planlægningen af den kommende budgetproces. Økonomiudvalget og Byrådet bedes derfor, forud for fastlæggelsen af næste års mødekalender, drøfte høringsproces og antallet af høringsperioder ifm. budgetproces for Budget 2025-28 samt tidspunkt for offentliggørelse af direktionens budgetforslag og budgetforhandlinger. Indstilling Administrationen indstiller, at Økonomiudvalget og Byrådet drøfter og godkender, at Høring af Budget 2025-28 sker ved at udsende direktionens budgetforslag i høring medio august og at Budgetforhandlingerne sker på baggrund af budgetforslaget og de indkomne høringssvar medio september Sagsbeskrivelse På Byrådsmødet den 15. maj 2023 (pkt. 16) blev mødekalenderen for Byrådet og Økonomiudvalget drøftet og i den forbindelse blev det besluttet at sende mødekalenderen til behandling i først Økonomiudvalget og dernæst i Byrådet på møderne i juni 2023. Nærværende sag skal ses i sammenhæng med mødekalenderen for 2024. På Byrådet møde den 12. december 2022 (pkt. 13) blev tids- og procesplan for Budget 2024-27 drøftet og godkendt. Som det har været tilfældet de sidste par år, er der to høringsperioder - én i forbindelse med offentliggørelsen af direktions budgetforslag og én i forbindelse med et eventuelt budgetforlig. Direktions budgetforslag bliver typisk offentliggjort i den anden uge af august, mens budgetforhandlinger typisk ligger ultimo august/primo september. De to høringsperioder er meget omfangsrige og ressourcekrævende for både MED-systemet og administrationen og der er rigtig meget materiale og mange høringssvar, som skal gennemgås af både direktion og Byråd. I mange tilfælde er der overlap mellem høringssvarene i de to høringsperioder og materialet er enslydende. Det kræver dog stadig mange ressourcer at producere og behandle. I 2024 ligger skolernes sommerferie til og med den anden uge af august, hvorfor administrationen anbefaler, at præsentationen og offentliggørelsen af direktionens budgetforslag flyttes. Administrationen anbefaler videre, at budgetprocessen samtidig ændres, så budgetmaterialet ikke udsendes i høring to gange, men en gang. I hverken Den Kommunale Styrelseslov eller i Budget- og Regnskabssystemet er der krav om en decideret høring af budgettet – heller ikke mellem 1. og 2. behandlingen af budgettet. Jf. Styrelseslovens er der krav om, at budgetforslaget, der er vedtaget af Økonomiudvalget, skal offentliggøres, så det er tilgængeligt for Kommunalbestyrelsens medlemmer (§ 37, stk. 3), hvilket giver en form for høring og mulighed for en offentlig indsigt og debat, som til dels også er hensigten med bestemmelsen. Der er tale om formelle krav og langt de fleste kommuner laver forskellige former for budget- og borgerhøringer af det budgetforslag, der medgår til Økonomiudvalgets førstebehandling. Enkelte kommuner sender i stedet det vedtagne budgetforlig i høring. Helt lavpraktisk kan offentliggørelsespligten løftes ved, at dagsordenen for det møde i Kommunalbestyrelsen, hvor 1. behandlingen ligger, bliver offentligt tilgængelig på kommunens hjemmeside samtidig med, at den sendes ud til Kommunalbestyrelsens medlemmer. Det indstilles derfor at ændre i høringsprocessen, så der ikke fremadrettet er to høringsperioder men derimod \"kun\" én, som ligger placeret mellem offentliggørelsen af direktionens budgetforslag og budgetforhandlingerne. Samtidigt indstilles det, at direktionens budgetforslag offentliggøres medio august (i 2024 i uge 34) og at budgetforhandlingerne ligger placeret medio september (i 2024 i uge 37). Lovgrundlag Den Kommunale Styrelseslov. Økonomiske konsekvenser Sagen har ingen økonomiske konsekvenser for Greve Kommune. Øvrige konsekvenser Sagen har konsekvenser i forhold til MED-systemet, da antallet af høringsperioder reduceres fra to perioder til én periode. Høring Forslaget om at ændre høringen af budgetmaterialet i Greve Kommune ifm. budgetprocessen for Budget 2025-28 sendes frem mod byrådets behandling af sagen den 19. juni 2023 i høring i HovedMED. Høringssvar fra HovedMED vedlægges som bilag til Byrådets dagsorden. Kommunikation Beslutningen bliver indarbejdet i den samlede sag vedrørende tids- og procesplan for Budget 2025-28, som fremlægges for Økonomiudvalget og Byrådet ultimo 2023 og som efterfølgende kommunikeres ud til relevante parter. Tidsplan Datoer og tidsfrister i forhold til høringsproces, offentliggørelse af direktionens budgetforslag og budgetforhandlingerne bliver indarbejdet i den samlede tids- og procesplan for Budget 2025-28. Øvrige forhold Der er ingen øvrige forhold tilknyttet sagen.", "source_path": "data/greve/raw_dagsordener/Økonomiudvalget_2023-06-12T08:00:00+02:00_f81ee415-d90e-4703-8cdc-98dadc950ce4.json"}
{"document_id": "f81ee415-d90e-4703-8cdc-98dadc950ce4", "committee": "Økonomiudvalget", "meeting_date": "2023-06-12T08:00:00+02:00", "section_type": "html_fragment", "section_title": "Mødekalender for Byrådet og Økonomiudvalget i 2024", "case_number": "23-005195", "agenda_index": 5, "text": "Beslutning Økonomiudvalget sender sagen tilbage til administrationen, med ønske om et oplæg til behandling i august 2023. Oplæg til mødekalender skal indeholde, at møder i Økonomiudvalget og Byrådet fra 1. januar 2024 afholdes onsdag, og der ikke afholdes møder i fagudvalg i uge 1. Brigitte Klintskov Jerkel (C) stemte imod, med bemærkning om, at det ikke er i orden, at vi ændrer fra mandage til onsdage, midt i byrådsperioden, når det har været en aftale fra starten at møder i Økonomiudvalget og Byrådet har ligget om mandagen siden byrådet konstitueret sig efter valget i 2021. Bjarke Abel (A) undlod. Fremstilling Sagsprocedure Byrådet. Resume Byrådet skal tage stilling til mødekalender for Økonomiudvalget og Byrådet i 2024. Supplerende sagsfremstilling Byrådet besluttede på møde den 15. maj 2023 at sende mødekalenderen for 2024 til behandling i Økonomiudvalget. Indstilling Administrationen indstiller, at de foreslåede datoer og tidspunkter for møder i Økonomiudvalget og Byrådet i 2024 godkendes. Sagsbeskrivelse Økonomiudvalget Det foreslås, at Økonomiudvalgets møder afholdes mandage kl. 8.00 på følgende dage: Dato: 15. januar 26. februar 8. april 6. maj 10. juni 26. august 23. september 28. oktober 2. december Byrådet Det foreslås, at Byrådets møder afholdes mandage kl. 19.00 (med undtagelse af møderne i juni og december, hvor møderne starter kl. 17.00). Dato : 29. januar 11. marts 15. april 13. maj 24. juni 2. september 30. september 11. november 16. december Reserveret tid før byrådsmøder Byrådets medlemmer bookes i tidsrummet kl. 16.30-17.30 før hvert byrådsmøde. Denne tid kan anvendes til temamøder, ekstraordinære møder mv. som opstår med kort varsel. Hvis der ikke er behov for at anvende tiden, bliver den aflyst. Antal årlige møder i Økonomiudvalget og Byrådet Det er inden for rammerne af styrelsesloven muligt for Økonomiudvalget og Byrådet at beslutte sig for at holde ni årlige møder. Administrationen har lagt op til ni møder i henholdsvis Byrådet og Økonomiudvalget i 2024, som der også er i 2023. Antal årlige møder i fagudvalgene Der ligger ingen bestemmelser i styrelsesloven om, hvor mange fagudvalgsmøder, der årligt skal planlægges. Administrationen anbefaler af hensyn til godkendelsesproceduren, at antallet af fagudvalgsmøder lægger sig tæt op ad de ordinære møde i Økonomiudvalget og Byrådet. Forslag til samlet politiske mødekalender, herunder forslag til datoer for fagudvalgsmøderne i 2024, er vedlagt i bilag 1. Fagudvalgene vil få mødekalenderen forelagt på udvalgenes møder i august 2023. Lovgrundlag Den Kommunale Styrelseslov Økonomiske konsekvenser Udgifter til mødeforplejning, konference mv. holdes inden for udvalgenes budgetramme. Kommunikation Den godkendte mødekalender vil blive offentliggjort på www.greve.dk og mødedagene vil blive skrevet ind i kalenderen for Byrådets medlemmer. Tidsplan Maj 2023: Byrådet tager stilling til mødekalenderen for Byrådet og Økonomiudvalget. August 2023: Fagudvalgene tager stilling til mødekalender for eget udvalg. Sagens forløb 15-05-2023 Byråd 2022-2025 Byrådet besluttede at sende mødekalender for Byrådet og Økonomiudvalget i 2024 til behandling i Økonomiudvalget. Fraværende: Tina Rottbøll", "source_path": "data/greve/raw_dagsordener/Økonomiudvalget_2023-06-12T08:00:00+02:00_f81ee415-d90e-4703-8cdc-98dadc950ce4.json"}
{"document_id": "f81ee415-d90e-4703-8cdc-98dadc950ce4", "committee": "Økonomiudvalget", "meeting_date": "2023-06-12T08:00:00+02:00", "section_type": "html_fragment", "section_title": "Fortsat medlemskab i Det fælleskommunale Databehandlersekretariat", "case_number": "23-005652", "agenda_index": 6, "text": "Beslutning Økonomiudvalget godkender administrationens indstilling. Bjarke Abel (A) var ikke til stede. Fremstilling Sagsprocedure Økonomiudvalget. Resume Sagen handler om hvorvidt Greve Kommune skal fortsætte sit medlemskab i Det fælleskommunale Databehandlersekretariat i 2024. Som medlem sparer kommunen egne ressourcer i forbindelse med lovpligtige tilsyn med databehandlere , og står stærkere i forbindelse med indgåelse af databehandleraftaler. Medlemskabet skal opsiges inden den 30. juni 2023 til udgangen af kalenderåret, hvis kommunen ikke ønsker at fortsætte samarbejdet. Administrationen er tilfreds med Det fælleskommunale Databehandlersekretariat og anbefaler at fortsætte medlemskabet. Hvis medlemskabet opsiges, står kommunen alene med opgaverne. Det ville kræve betydeligt investering i medarbejderressourcer, som har eller får kompetencerne til at gennemføre tilsyn med databehandlere . Indstilling Administrationen indstiller, at medlemskabet i Det fælleskommunale Databehandlersekretariat forlænges til og med 2024. Sagsbeskrivelse Byrådet besluttede på mødet den 31. januar 2022 (punkt 13), at Greve Kommune tilslutter sig til Det fælleskommunale Databehandlersekretariat, og at ordningen evalueres i første halvår 2023 for at beslutte, om Greve Kommune fortsat skal være med i det Databehandlersekretariatet. Administrationen er overordnet meget tilfredse med medlemskabet af Databehandlersekretariatet. Gennem medlemskabet frigør kommunen ressourcer på tre områder: Årlig tilsyn med databehandlere Forhandling af databehandleraftaler Foretagelse af risikovurderinger af databehandlingerne Databehandlersekretariatets formål KL har lanceret Det fælleskommunale Databehandlersekretariat for at centralisere nogle databeskyttelsesretlige opgaver, som ligger hos alle kommuner. Databehandlersekretariatet har 65 medlemskommuner. Greve Kommune har stor værdi af samarbejdet idet Databehandlersekretariatet løfter tilsynspligten med størstedelen af kommunens databehandlere . Databehandlere er typisk it-leverandører, der står bag de fagsystemer, som bruges i kommunen til at behandle persondata. Ifølge databeskyttelsesforordningen skal der indgås en databehandleraftale med disse leverandører, og kommunen er ansvarlig for at sikre, at databehandleraftalen efterfølges. Dette tilsyn foregår typisk gennem en revisorerklæring og dialog med leverandøren, og skal typisk foretages årligt - i visse tilfælde halvårligt. Udover tilsyn er Databehandlersekretariatet i gang med at lave en ny databehandleraftaleskabelon, som medlemskommuner fremadrettet kan bruge i stedet for deres egne skabeloner. Dette vil gøre forhandlings- og tilsynsarbejdet mere smidigt for alle parter. På sigt kommer Databehandlersekretariatet også til at forhandle og indgå databehandleraftaler på vegne af medlemskommunerne samt foretage risikovurderinger af databehandlingsaktiviteter. Anvendelsen i Greve Kommune Greve Kommune har 182 databehandleraftaler, hvor størstedelen er dækket af Databehandlersekretariatets tilsyn. Det endelige antal kendes først ved udgangen af året 2023, efter at Databehandlersekretariatet har ført tilsyn et helt kalenderår. Greve Kommunes Informationssikkerhedsgruppe, som har repræsentanter fra alle fagcentre, har målrettet benyttet Databehandlersekretariatets tilsynsrapporter siden januar 2023. Gruppen oplever, at Databehandlersekretariatets tilsynsrapporter er af høj kvalitet og at de gør en ellers meget ressourcekrævende tilsynsopgave mere overskuelig. Databehandlersekretariatet har på vegne af medlemskommunerne også foretaget forhandlinger om fælles databehandleraftaler mellem kommunerne og regionerne, eksempelvis i forbindelse med det nationale telemedicinsystem TELMA. Fælles forhandlinger er ressourcebesparende for kommunen og fører til bedre aftaler. Administrationen anbefaler på baggrund af de gode erfaringer, at medlemskabet fortsættes. Konsekvenser ved opsigelse af medlemskabet Før tilslutningen til Databehandlersekretariatet, har Greve Kommune været med i en fælles tilsynsgruppe med ti kommuner fra Digitaliseringsforeningen Sjælland. Tilsynsgruppen er dog nedlagt i 2023, fordi alle medlemskommuner tilsluttede sig til Databehandlersekretariatet. Greve Kommune står alene med tilsynsopgaven, hvis kommunen ikke ønsker at fortsætte som medlem af Databehandlersekretariatet. I så fald vil kommunen skulle investere betydeligt i egne medarbejderressourcer for at sikre de fornødne kompetencer til at gennemføre tilsyn med databehandlere . De enkelte fagcentre vil i større udtrækning selv skulle forhandle og indgå databehandleraftalegrundlaget. Lovgrundlag Greve Kommune skal, ifølge databeskyttelsesforordningen (GDPR), indgå databehandleraftaler og føre tilsyn med de databehandlere (it-leverandører), der behandler persondata på kommunens vegne. Økonomiske konsekvenser Medlemskontingentet for 2024 er kr. 130.000 årligt. Finansieringen blev i 2023 fundet i en rammebesparelse hos fagcentrene, der hver især har betalt 19.000 kroner. Forlængelsen af aftalen for 2024 finansieres på samme vis. Der er ikke udarbejdet en opgørelse for hvad hjemtagelsen af opgaverne ville beløbe sig til. Men baseret på information fra andre kommuner, vil der anslået være tale om ca. et årsværk. Øvrige konsekvenser Opsigelse af medlemskabet ville føre blandt andet til, at kommunen er nødsaget til at investere betydeligt i egne medarbejderressourcer der har, eller får opbygget, de fornødne kompetencer til at gennemføre tilsyn med databehandlere . Ved at fortsætte medlemskabet kan kommunen sikre, at indgåelse og tilsyn af databehandleraftaler forbliver på højt niveau med minimal brug af egne ressourcer. Tidsplan Hvis Greve Kommune ikke ønsker at fortsætte i Det fælleskommunale Databehandlersekretariat i 2024, skal aftalen opsiges senest den 30. juni 2023.", "source_path": "data/greve/raw_dagsordener/Økonomiudvalget_2023-06-12T08:00:00+02:00_f81ee415-d90e-4703-8cdc-98dadc950ce4.json"}
{"document_id": "f81ee415-d90e-4703-8cdc-98dadc950ce4", "committee": "Økonomiudvalget", "meeting_date": "2023-06-12T08:00:00+02:00", "section_type": "html_fragment", "section_title": "Mulig samdrift af rådhusets kantine med café ved Greve idrætscenter", "case_number": "23-004988", "agenda_index": 7, "text": "Beslutning Økonomiudvalget sender sagen tilbage til administrationen med ønske om en beskrivelse af forskellige serviceniveauer i hhv. rådhusets kantine og Greve Idrætscenter. Fremstilling Sagsprocedure Økonomiudvalget og Byrådet. Resume Sagen indeholder en beskrivelse af mulighederne for at drifte kantinen på Greve Rådhus sammen med caféen ved Greve Idrætscenter. Økonomiudvalget har bedt om en handleplan, der belyser mulighederne for at drifte kantinen på Greve rådhus med caféen ved Greve Idrætscenter. Mulighederne belyses hermed, og danner grundlag for en beslutning om den videre drift af kantinen på Greve Rådhus og caféen ved Greve Idrætscenter. Indstilling Administrationen indstiller, at det besluttes, om administrationen skal arbejdes videre med én af de nedenfor angivne muligheder: Driften af kantinen på Greve Rådhus og driften af caféen ved Greve Idrætscenter udbydes til fælles drift af en privat leverandør Kantinen på Greve Rådhus drifter såvel kantinen som caféen ved Greve Idrætscenter Driften af caféen ved Greve Idrætscenter udbydes selvstændigt Sagsbeskrivelse Økonomiudvalget besluttede den 27. marts 2023 (pkt. 4), at administrationen frem mod budget 2024-27 fremlægge en sag, der beskriver mulighederne for fremtidig drift af kantinen på Greve Rådhus og caféen ved Greve Idrætscenter. Administrationen vurderer, at der er tre mulige scenarier for den fremadrettede drift af kantinen på Greve Rådhus og caféen ved Greve Idrætscenter. De to nuværende tilbud: Kantinen på Greve Rådhus står for at servere morgenmad og frokost for personalet og servere middag og forplejning til byrådet og øvrige poliske møder. Kantinen er driftet kommunalt. Caféen ved Greve Idrætscenter tilbyder mad og drikkevarer til gæster i Greve Idrætscenter primært aften og weekend. Caféen er i dag forpagtet som assessorisk virksomhed til idrætsfaciliteter. Det betyder, at caféen skal understøtte idrætslivet, som foregår på Greve Idrætscenter. Driften er i overensstemmelse med rammerne for kommunalfuldmagten. Den nuværende forpagter har opsagt sin kontrakt og stopper med udgangen af juni 2023. De tre modeller for drift/samdrift er: A: Udbud af de to driftssteder til privat leverandør B: Kommunal drift af de to driftssteder C: Fastholde forpagtning af idrætscaféen og kommunal drift af kantinen. Udfordringer ved de forskellige modeller Model A: Forpagter af idrætscaféen har haft udfordringer med at skabe en bæredygtig økonomi for virksomhedsdriften. Der er en række grundlæggende forudsætninger, som er forskellige for de to enheder. De har forskellige målgrupper og modsatrettede åbningstider. Målgrupperne kan kalde på forskellige typer af forplejning, og dermed begrænse stordriftsfordele. Kantinen holder åbent i dagtimerne på hverdage, mens idrætscaféen skal holde åbent i weekenderne, eftermiddag/aften og tertiært også i dagtimerne. Potentielt set kan der være et perspektiv i, at et udbud til samdrift kan skabe en større forretning og dermed et bedre indtjeningsgrundlag. Omvendt kan de grundlæggende forudsætninger også være en barriere – altså at de to delforretninger ikke kan skabe synergi for en virksomhed. Administrationen har ikke nok indsigt i branchen til at kunne vurdere, hvad der vil blive vurderet højest af perspektiver og barrierer, og dermed er der risiko for, at ingen vil byde på et samlet udbud. Udfordringer ved, at kantinen på Greve Rådhus og caféen ved Greve Idrætscenter udbydes til fælles drift af en privat leverandør er, at der pr. 1. juli 2023, ikke er nogen forpagter af caféen ved Greve Idrætscenter. Udbud af kantinen og caféen kræver-behandling i MED-organisationen, rådgiver der kan stå for beskrivelse af opgaverne, fastlæggelse af serviceniveau, udbud, mobiliseringsperiode og overdragelse af medarbejdere. Administrationen vurderer, at der tidligst vil være en ny forpagter i efteråret 2024 . Brugerrådet ved Greve Idrætscenter har i den forbindelse udtalt ( jfr. bilag 1), at de er indforstået med, at der derfor ikke i denne periode er en forpagter af caféen ved Greve Idrætscenter. Dermed også risikoen for, at der tidligst er en ny forpagter på plads i efteråret 2024. Model B: Udfordringerne ved, at kantinen på Greve Rådhus drifter såvel kantinen som caféen ved Greve Idrætscenter er, at det vil betyde, at det er nødvendigt at tilføre caféen ekstra ressourcer. I hidtidige forpagtningskontrakter har det været en præmis for, at forpagteren kan få økonomien til at hænge sammen, at forpagteren har en eksklusiv ret til salg af mad og drikkevarer på både inde- og udearealer tilknyttet Greve Idrætscenter. Det er desuden nødvendigt, at forpagteren har adgang til et selskabslokale i weekenderne, for at sikre, at forpagteren kan opnå en sekundær indtjening for at have en rentabel forretning udover det primære med at støtte idræts- og fritidslivet. Såfremt kantinen på Greve Rådhus overtager driften af caféen ved Greve Idrætscenter er det ikke muligt, at der kan afholdes fester, konfirmationer og lignende, idet det vil være i strid med kommunalfuldmagtens rammer for, hvad der er en lovlig kommunal opgave. Kommunen bærer i denne model underskuddet hvis samdriften ikke balancerer. MED-udvalget for kantinen er inddraget, da en beslutning i sagen kan have betydning for medarbejdernes arbejds- og personalemæssige forhold. Medarbejdersiden mener ikke, at der er synergier ved et driftsfællesskab mellem de to tilbud (jf. bilag 2). Model C: Det besluttes, at det alene er driften af caféen ved Greve Idrætscenter, som udbydes. Udfordringerne ved denne model er, at de senere års forpagtere har haft udfordringer med at få samspillet med foreningerne til at fungere og dermed få skabt et ordentligt økonomisk fundament for en bæredygtig forretning. Derfor kan der være en usikkerhed omkring, hvorvidt idrætscaféen er for lille til at drive som enkeltvirksomhed eller kravene til åbningstider mv. er for store. Samlet set vurderer administrationen, at der er risici forbundet med alle tre modeller. Risici der handler om tidsforløbet, lovmæssige afklaringer og ikke mindst de økonomiske forudsætninger. Lovgrundlag Kommunalfuldmagten Økonomiske konsekvenser Kantinen på rådhuset har et årligt budget i 2023 på 1,1 mio. kr. Kantinen er i gang med at implementere den besparelse på 0,15 mio. kr., der blev besluttet ved budgetlægningen for 2023-2026. Besparelsen opnås ved at sætte priserne op, reducere i udbuddet og reducere åbningstiden, så der f.eks. holdes lukket om fredagen. Administrationen har samtidig fremlagt en handleplan for Økonomiudvalget den 27. marts 2023 (pkt. 4) for, hvordan det underskud, der var på sidste års drift på ca. 120.000 kr. som følge af verdenssituationen, kan indhentes. Besparelsen opnås primært ved a t r reducere i udbuddet. Såfremt der træffes beslutning om model A, skal der afsættes midler til gennemførsel af udbud. Ved model B bærer kommunen underskuddet, hvis samdriften ikke balancerer.", "source_path": "data/greve/raw_dagsordener/Økonomiudvalget_2023-06-12T08:00:00+02:00_f81ee415-d90e-4703-8cdc-98dadc950ce4.json"}
{"document_id": "f81ee415-d90e-4703-8cdc-98dadc950ce4", "committee": "Økonomiudvalget", "meeting_date": "2023-06-12T08:00:00+02:00", "section_type": "html_fragment", "section_title": "Besparelser på Movias busdrift", "case_number": "23-002911", "agenda_index": 8, "text": "Beslutning Økonomiudvalget anbefaler overfor Byrådet, at Klima-, Teknik og Miljøudvalgets indstillinger godkendes. Fremstilling Sagsprocedure Klima-, Teknik-, og Miljøudvalget, Økonomiudvalget, Byrådet. Resume Klima-, Teknik-, og Miljøudvalget besluttede på mødet den 9. februar 2023, at igangsætte en analyse hos Trafikselskabet Movia for besparelser til et samlet beløb på 1,5-2 mio. kr. årligt. Movia fremlægger en analyse med forslag til ændrede linjeføringer, ændret frekvens og betjening af Kildebrønde erhvervsområde. Sagen skal danne grundlag for en beslutning om, hvordan den ønskede besparelse i busdriften skal opnås. Indstilling Administrationen indstiller, at Movias analyse af busdriften og mulige besparelser (jf. bilag 1) tages til efterretning at der arbejdes med de løsninger om ændret linjeføring, som Movia foreslår i forbindelse med Nyt Ringnet at det besluttes, om der skal arbejdes med, at busbetjeningen skal udvides med betjening af Kildebrønde erhvervsområde mv., og at der da udarbejdes et bruttoanlægsforslag til budgetlægningen for 2024-2027 på omkring 300.000 kr. til etablering af tre nye stoppesteder i Kildebrønde erhvervsområde. at der skal arbejdes med at reducere frekvens på linje 224 efter scenarie 1 eller 5. at der skal arbejdes med at reducere frekvens på linje 224 og 225 efter scenarie 2. 6. at de besluttede ændringer sendes i fire ugers høring i juli Sagsbeskrivelse Byrådet indgik den 3. oktober 2022 et budgetforlig for 2023-26 med en besparelse for busdriften på 0,4 mio. kr. i 2024, og 0,8 mio. kr. i 2025 og frem. Byrådet besluttede desuden den 12. december 2022 (pkt. 13), at der frem mod budgetlægningen 2024-2027 skal udarbejdes en analyse for yderligere besparelsesmuligheder på busdriften. Klima- Teknik- og Miljøudvalget besluttede den 9. februar 2023 (pkt. 3) at der skal findes forslag til en samlet besparelse på 1,5-2 mio. kr. i helårseffekt (inkl. de allerede besluttede 0,8 mio. kr.). Udvalget besluttede, at analysen må indeholde forslag til ændrede linjeføringer, reduktion af busstoppesteder, frekvens og natbusser. Der ønskes også et bud på en løsning, hvor Kildebrønde erhvervsområde betjenes. Analysen skal desuden indeholde konsekvenser for passagerer, evt. fordelt på forskellige passagergrupper samt skoler og andre knudepunkter. Endelig skal analysen indeholde det allerede fremlagte forslag om forbedringer til nyt Ringnet som beskrevet i sagen den 9. februar 2023 (pkt. 3). Movia har nu udarbejdet en analyse og fremlagt spareforslag, på baggrund af rejsemønstre, passagertal mv. (jf. bilag 1). Nuværende buslinjer og besparelser Greve Kommune har tre kommunale buslinjer, der kører i dag- og aftentimerne (120, 224 og 225), to natbusser (91N og 97N) samt to regionale buslinjer (400S og 600S) (jf. bilag 1). Der er arbejdet med ændret linjeføring af 224 og 225 og reduceret frekvenser på de to linjer. Baseret på analyser af rejsemønstre i kommunen og passagertal på de enkelte buslinjer, vurderer Movia, at de nuværende linjeføringer generelt sikrer en god sammenhæng i kommunen. Nyt Ringnet forslaget vil styrke forbindelse til letbanen og gøre linje 224 til en mere direkte forbindelse til Hundige Station, og 224 kan forlænges, så erhvervsområdet Kildebrønde også bliver busbetjent hvis Greve Station udelades. Derudover vurderer Movia ikke, at der er behov for væsentlige omlægning af buslinjerne, og heller ikke, at der er grundlag for at afkorte eller nedlægge buslinjer i større omfang. I stedet anbefaler Movia, at besparelser findes ved at reducere frekvensen på linjeføring 224 og 225. Nyt ringnet I forbindelse med Nyt Ringnet-projektet har Movia udarbejdet et forslag, som består i at lade linje 225 fortsætte fra Hundige Station, via Godsvej, Hundigevej og Hundige Strandvej/Ishøj Strandvej til Ishøj Station. Det vil styrke forbindelsen til letbanen, idet store dele af boligområderne i Mosede og langs Lillevangsvej vil få en direkte busforbindelse til letbanen. Desuden forenkles linjeføringen for 224 ved at lade den køre ad Hundige Centervej i stedet for at kører ad Hundige Strandvej og Hundigevej. På den måde vil bussen få en mere direkte forbindelse til Hundige St., hvilket vil give passagererne kortere rejsetid. Stoppestedet ”Solbakken” vil ikke længere blive betjent. Der er dog mindre end 5 passagerer pr. hverdag, der benytter dette stoppested. En forudsætning for at implementere denne løsning er, at Ishøj Kommune også tilslutter sig løsningsforslaget. Betjening af Kildebrønde Området betjenes ved at forlænge 224, (ud over den linjeføring, der er foreslået i Nyt Ringnet) med en runde fra Hundige station til Hundige Centervej/ Kildebrøndevej og videre ad Vejleåvej og Hundigevej tilbage til Hundige Station, inden bussen kører retur mod Hedehusene Station. Bussen køre da kun i én retning på Kildebrøndevej, Vejleåvej og Hundigevej. Det foreslås endvidere , at erhvervsområdet kun betjenes i dagtimerne. Denne forlængelse, kan indgå i linje 224, uden at det vil være nødvendigt at indsætte ekstra busser. Det forudsætter dog, at 224 ikke længere betjener Greve Station. Movia vurderer, at dette er en acceptabel løsning, da 224 har forbindelse til både Karlslunde Station og Hundige Station. Dermed har passagererne forsat god forbindelse til S-togsnettet. De passagerer, der skal til rejsemål nær Greve Station, så som Greve Midtby Center eller Greve Rådhus, vil få et ekstra skift på deres rejse. De kan fx skifte til S-toget ved en af de to stationer. Reduceret frekvens Movia har opstillet to scenarier for reduceret frekvens på linje 224 og 225 (jf. bilag 1). Begge scenarier er baseret på, at linje 225 forlænges til Ishøj Station, og at 224 omlægges som beskrevet i Nyt Ringnet-forslaget, samt at 224 forlænges så den fremover betjener erhvervsområdet Kildebrønde, og dermed ikke længere betjener Greve Station. Scenarie 1: Timesdrift på linje 224 Scenarie 2: Reduceret frekvens uden for myldretiden på linje 224 og 225 I dag Scenarie 1 Scenarie 2 Bus 224 Bus 225 Bus 224 Bus 225 Bus 224 Bus 225 Hverdage Uændret Kl. 6-8 2 pr. time 3 pr. time 1 pr. time 3 pr. time 2 pr. time 3 pr. time Kl. 8-13 2 pr. time 3 pr. time 1 pr. time 3 pr. time 1 pr. time 2 pr. time Kl. 13-17 2 pr. time 3 pr. time 1 pr. time 3 pr. time 2 pr. time 3 pr. time Kl. 17-20 2 pr. time 3 pr. time 1 pr. time 3 pr. time 1 pr. time 2 pr. time Kl. 20-24 1 pr. time 2 pr. time 1 pr. time 2 pr. time 1 pr. time 2 pr. time Weekend 1 pr. time 2 pr. time 1 pr. time 2 pr. time 1 pr. time 2 pr. time Økonomisk reduktion 2,1 til 2,3 mio. kr. 1,9 til 2,1 mio. kr. Nedgang i passagerer 75.000 125.000 Scenarie 1: Timesdrift på linje 224 I dag har linje 224 to afgange pr. time på hverdage i dagtimerne og én afgang pr. time om aftenen og weekenden. Scenarie 1 består i at reducere frekvensen, så der fremover er timesdrift (én afgang pr. time) i dag- og aftentimer både hverdag og weekend. Den reducerede økonomi forventes at være ca. 2,2 mio. kr. og nedgangen i passagerer ca. 75.000 om året Scenarie 2: Reduceret frekvens uden for myldretiden på linje 224 og 225 Scenarie 2 består i at reducere frekvensen uden for myldretiden på linje 224 og 225, så linje 224 fremover har to afgange pr. time på hverdage i spidstimerne og én afgang pr. time resten af dagen. Linje 225 vil have tre afgange pr. time på hverdage i spidstimerne og to afgange pr. time resten af dagen. Den reducerede økonomi forventes at være ca. 2 mio. kr. og nedgangen i passagerer ca. 125.000 om året Klima-, Teknik- og Miljøudvalget skal træffe beslutning om, hvilket af de to scenarier, der skal arbejdes videre med i høringen og i dialogen med Høje-Taastrup og Ishøj kommuner. Greves tilskud til natbusser og linje 120 udgør en relativt lille andel af kommunens samlede tilskud til busdriften. Økonomiske konsekvenser Besparelserne er beregnet med udgangspunkt i Movias budget 2023 2. behandlingen og med det seneste udbud (A21) hvor det er relevant. I Greve Kommunes budgetlægning for 2023-26, blev der besluttet en besparelse på 0,4 mio. kr. i 2024 og 0,8 mio. kr. i 2025 og frem. Klima-, Teknik- og Miljøudvalget har den 9. februar 2023 (pkt. 3) ønsket, at den nuværende analyse skal indeholde forslag til at udvide besparelsen med en helårseffekt på omkring yderligere 0,7 - 1,2 mio. kr., således at besparelsespotentialet i de fremlagte forslag bliver på omkring 1,5 - 2 mio. kr. i helårseffekt. Movia forventer en besparelse på 0,4 mio. kr. årligt i forbindelse med et nyt udbud (A21-kontraktpriser), for de buslinjer, hvor det er aktuelt i Greve Kommune. Dette medtages som en teknisk rettelse til budgetlægningen for 2024 og frem. Hvis ændringerne gennemføres, vil de forventeligt kunne have halv effekt i 2024 og fuld effekt i 2025. Hvis linje 224 forlænges, så den fremover kan betjene erhvervsområdet Kildebrønde, skal der etableres et eller flere nye stoppesteder ved erhvervsområdet. Administrationen foreslår, at der etableres tre nye stoppesteder følgende steder: Kildebrøndevej ved Lunikvej Vejleåvej ved Nimbusvej Hundige vej ved Agenavej Det vil typisk koste i størrelsesordenen 100.000 kr. pr. stoppested. Administrationen indstiller derfor, at der udarbejdes et bruttoanlægsforslag til budgetlægningen for 2024-2027 på ca. 300.000 kr. til etablering af tre nye stoppesteder i Kildebrønde erhvervsområde, hvis det besluttes at udvide med dette forslag. Kommunikation Ændringer i frekvens på 224 skal afstemmes med Høje-Taastrup Kommune. Det foreslås, at 225 forlænges til Ishøj Station I så fald skal Greve og Ishøj kommuner blive enige om, hvilken frekvens de ønsker på denne buslinje, og hvornår de ønsker at implementere løsningen. Movia har indledt dialog på det administrative niveau med henblik på at sikre, at sikre en fælles proces frem mod trafikbestillingen, som de tre kommuner skal afgive senest 31. oktober 2023. Tidsplan I forhold til arbejdet med besparelsesforslag på busdriften i Greve Kommune, anbefales følgende tidsplan: Maj - juni 2023 - Movias analyse fremlægges politisk Juli 2023 - fire ugers høring August-september 2023 - Konkrete forslag til ændringer i busdriften besluttes i Byrådet på baggrund af høringen Oktober 2023 - Ændringerne bestilles hos Movia Øvrige forhold Maja Bagge Lillelund, enhedschef i Plan,- Vej og Landskab samt Ida Hvid og Maiken Krogdal Larsen fra Trafikselskabet Movia deltager med et oplæg under punktets behandling i Klima-, Teknik- og Miljøudvalget. Sagens forløb 25-05-2023 Klima-, Teknik- og Miljøudvalget 1. Anbefales 2. Anbefales 3. Anbefales, at der ikke arbejdes videre med en udvidelse af busnettet, hvorved der er en yderligere besparelse på 0,4 mio. kr. 4. Anbefales, idet det berører færrest passagerer og besparelsen er størst 5. Ikke anbefalet 6. Anbefales", "source_path": "data/greve/raw_dagsordener/Økonomiudvalget_2023-06-12T08:00:00+02:00_f81ee415-d90e-4703-8cdc-98dadc950ce4.json"}
{"document_id": "f81ee415-d90e-4703-8cdc-98dadc950ce4", "committee": "Økonomiudvalget", "meeting_date": "2023-06-12T08:00:00+02:00", "section_type": "html_fragment", "section_title": "Forslag til Spildevandsplan 2023-2031", "case_number": "21-014675", "agenda_index": 9, "text": "Beslutning Økonomiudvalget anbefaler overfor Byrådet, at Klima-, Teknik og Miljøudvalgets indstilling godkendes. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Greve Kommune skal udarbejde og vedtage en ny Spildevandsplan. Spildevandsplanen skal rumme oplysninger om de eksisterende og planlagte forhold i planperioden. Administrationen har udarbejdet et forslag til Spildevandsplan 2023 - 2031, som fremlægges til behandling med henblik på otte ugers offentlig høring. Indstilling Administration indstiller, at udvalget godkender miljøvurdering (jf. bilag 1), som udsendes sammen med spildevandsplanen i høringsperioden. at forslag til Spildevandsplan 2023-2031 (jf. bilag 2) godkendes med henblik på udsendelse i otte ugers offentlig høring. Sagsbeskrivelse Kommunerne er jf. spildevandslovgivningen forpligtede til at udarbejde spildevandsplaner, som sætter rammen for udbygning og renovering af afløbssystemet, belyser de miljømæssige konsekvenser af spildevandshåndteringen samt de økonomiske konsekvenser for forsyningsselskabet. Spildevandsplan 2023-2031 bygger videre på mål og initiativer i den hidtidige spildevandsplan. Spildevandsplanen fokuserer blandt andet på: Udledningstilladelse til renset spildevand, overløbsvand og regnvand Udbygning og renovering af det offentlige spildevandsanlæg, Mosede Renseanlæg Håndtering af spildevand i det åbne land Opnå bedre vandmiljø Fastholde udmærket badevandskvalitet Klima-, Teknik- og Miljøudvalget drøftede ideoplæg i forbindelse med udarbejdelse af ny spildevandsplan på mødet den 13. oktober 2022 (pkt.2) og den 20. marts 2023 (pkt.2). Udkastet til spildevandsplan er udarbejdet i overensstemmelse med de to drøftelser. Klima-, Teknik- og Miljøudvalget besluttede på mødet den 20. marts 2023 (pkt. 2) ikke at fortsætte med forslaget om nedsættelse af bebyggelsesprocent i bebyggelsesområder. De væsentligste indsatser og tiltag i spildevandsplanen er følgende: Nye regnvands- og fællesledninger samt sanerede/renoverede ledningsanlæg skal som udgangspunkt opfylde de krav til gentagelsesperiode for opstuvning af vand til terræn, som er defineret i Spildevandskomiteens skrift nr. 27 ”Funktionspraksis for afløbssystemer under regn”. Her er serviceniveauet for gentagelsesperioden til fælleskloak fastsat til ti år. For regnvandskloak er serviceniveauet for gentagelsesperioden fastsat til fem år. Det betyder, at fælleskloaker hhv. regnvandskloaker skal dimensioneres efter, at en oversvømmelse kun sker én gang hvert ti. hhv. fem. år. Greve Kommune er indstillet på at lade grundejere i de fælleskloakerede oplande i Tune udtræde af kloakforsyningen for regnvand mod tilbagebetaling af en del af tilslutningsbidraget. I henhold til spildevandsbekendtgørelsen kan en lodsejer få ophævet sin tilslutningsret og pligt og udtræde helt eller delvist af kloakforsyningen. Det skal dog aftales i enighed mellem lodsejer, kommune og forsyning. KLAR Forsyning A/S har i henhold til betalingsvedtægten mulighed for at tilbagebetale op til 20 % af tilslutningsbidraget (ca. 14.000 kr. inkl. moms). Der er lovmæssigt mulighed for at tilbagebetale op til 40 % af tilslutningsbidraget. Lodsejeren skal ved delvis udtræden af kloakforsyningen sikre tilladelse til alternativ håndtering af regnvandet - eksempelvis ved nedsivning. For at reducere belastning på Mosede Renseanlæg stilles der ved fremtidig byudvikling i Tune krav om separatkloakering. Administrationen indstiller, at det vedlagte forslag til Spildevandsplan 2023 - 2031 (jf. bilag 2) sendes i otte ugers høring, inden den fremlægges til endelig behandling. Planen erstatter ved endelig vedtagelse Greve Kommunes Spildevandsplan 2015-2022. Miljøvurdering Forslaget til spildevandsplanen er omfattet af miljøvurderingsloven (LBK nr. 4 af 03/01/2023), idet planen omhandler sektorplanlægning og fastlægger rammer for fremtidige anlægstilladelser. Der er udarbejdet en miljøvurdering af forslag til Spildevandsplan 2023-2031 og udarbejdet en miljørapport. Miljøvurderingen viser, at der hovedsageligt er tale om positive miljøpåvirkninger af de vedtagne tiltag, og at planen især vil få positiv betydning for de spildevandspåvirkede vandløb, søer og kystvande, fordi en del af overløbsbygværkerne nedlægges. Ligeledes kan tiltagene medføre positiv indvirkning på parametre som grundvand, natur, sundhed og rekreative værdier. De negative miljøpåvirkninger, som er påvist i miljøvurderingen, stammer hovedsageligt fra anlægsarbejde (etablering af kloakledninger etc.). Etablering af kloakanlæg sker typisk over en forholdsvis kort periode, set i forhold til anlæggets samlede levetid og vurderes ikke at være væsentlige. Det skal påpeges, at der forud for hvert kloakprojekt skal udarbejdes en særskilt vurdering af risikoen for en negativ miljøpåvirkning, og at der skal tages højde herfor ved i bedste fald at undgå miljøpåvirkningen eller alternativt kompensere eller reducere den. Lovgrundlag Bekendtgørelse nr. 1393 af 21. juni 2021 om spildevandstilladelser m.v. efter Miljøbeskyttelseslovens kapitel tre og fire - benævnt Spildevandsbekendtgørelsen. Klima-, Teknik- og Miljøudvalget havde den 13. oktober 2022 (pkt. 2) og den 20. marts 2023 ( pkt. 2) en drøftelse af ideoplæg om temaer, indsatsområder og tiltag med henblik på en politisk afklaring af kommunens ambitionsniveau i Spildevandsplan 2023 - 2031. Økonomiske konsekvenser Der er ingen økonomiske konsekvenser i forbindelse med denne godkendelsessag. Udgiften til udarbejdelse af spildevandsplan finansieres af midler afsat til myndighedshåndhævelse på miljøområdet i Greve Kommune. Kommunikation Når Byrådet har godkendt forslaget til Spildevandsplanen og miljøvurderingen, sendes forslaget i otte ugers offentlig høring (lovbestemt) med offentliggørelse på kommunens hjemmeside. Efter den endelige godkendelse af Spildevandsplan 2023 – 2031, vil den blive lagt på kommunens hjemmeside. Tidsplan Høring af forslag til Spildevandsplan 2023-2031 udsendes i otte ugers høring. Miljørapporten vil være en del af høringsmaterialet. Planen sendes i otte ugers høring i juni 2023 og forventes forelagt til endelig godkendelse ultimo 2023. Sagens forløb 25-05-2023 Klima-, Teknik- og Miljøudvalget 1.-2. Anbefales", "source_path": "data/greve/raw_dagsordener/Økonomiudvalget_2023-06-12T08:00:00+02:00_f81ee415-d90e-4703-8cdc-98dadc950ce4.json"}
{"document_id": "f81ee415-d90e-4703-8cdc-98dadc950ce4", "committee": "Økonomiudvalget", "meeting_date": "2023-06-12T08:00:00+02:00", "section_type": "html_fragment", "section_title": "Undersøgelser af Strandrensning frem mod budget 2024", "case_number": "23-002647", "agenda_index": 10, "text": "Beslutning Økonomiudvalget anbefaler overfor Byrådet, at Klima-, Teknik og Miljøudvalgets indstillinger godkendes. Fremstilling Sagsprocedure Klima-, Teknik- og Miljøudvalget, Økonomiudvalget, Byrådet Resume Klima-, Teknik- og Miljøudvalget besluttede på mødet den 20 marts 2023, at der skal arbejdes med tre emner i forbindelse med strandrensningen frem mod budget 2024 i samarbejde med Strandlauget . Administrationen har drøftet emnerne med Strandlauget og fremlægger resultatet heraf til orientering for Byrådet. Indstilling Administrationen indstiller, 1. at det besluttes, om der skal arbejdes videre med: en eller flere af de fremlagte modeller for at reducere i serviceniveauet, og at det da medtages i budgetlægningen som et besparelsesforslag muligheden for at borgerne selv betaler for et højere serviceniveau, herunder et udvidelsesforslag til budgetlægningen om dette 2. at det tages til efterretning, at Solrød Biogasanlæg ikke ønsker at modtage tang fra Greve Kommunes strandrensning 3. at det besluttes, om arbejdet med de tre nye vejadgangen ved Jerismosestien, Niels Pedersensvej Syd og Niels Pedersensvej Nord skal genoptages. Sagsbeskrivelse Byrådet besluttede den 6. februar 2023 (pkt. 2) en budgetreduktion på 200.000 kr. på strandrensningen i 2023, og tiltrådte samtidig Økonomiudvalgets bemærkning om, at der skal arbejdes med området i forbindelse med budget 2024. Klima-, Teknik- og Miljøudvalget konkretiserede den 20. marts 2023 (pkt. 5), hvilke emner, der skulle undersøges frem mod budget 2024. Emnerne er listet nedenfor med Strandlaugets bemærkninger og forslag (jf. bilag 1), som administrationen har undersøgt nærmere. De undersøgte emner og forslag er som følgende: 1. Forskellige modeller for, at kommunen kan reducere i serviceniveauet A) At afkorte sæsonen. En løsning kunne fx være, at der kun renses i sommerferien med opstart op til Sct. Hans. Der kan dog i praksis opstå problemer med at rense stranden, netop når folk begynder at køre brænde til Sct. Hans bålene. B) Forsøg med at skubbe tangen ud i stedet for at rense. Strandlauget har talt om muligheden for at etablere et forsøg med dette i Karlslunde. Der er ikke opbakning til denne metode fra alle i Strandlauget . Man frygter, om det blot betyder, at tangen kommer ind et andet sted. Forsøget skal derfor følges tæt. Strandlauget ønsker fx at undersøge, hvad vindforhold ol. betyder. Forsøget skal da foretages afhængigt af vejr og vind. Dette er dog vanskeligt for entreprenøren at udføre i praksis, da arbejdet kræver, at store maskiner transporteres til stedet. Det er meget vanskeligt at udføre planlægningen af dette i forhold til vejret, højvande, vindretning og strømforhold. C) Effektivisere arbejdsgange ved at etablere flere adgangsveje og opsamlingssteder, Hvis der etableres flere adgangsveje skal der ikke køres lige så meget på stranden. Det er dog stadig en stor del af omkostningerne at køre tangen bort og ”slutdeponere” den. Strandlauget ønsker derfor, at entreprenøren giver et bud på, hvad der vil kunne spares, hvis der bliver flere pladser og adgangsveje. Entreprenøren angiver, at den besparelse der kan opnås, hvis der oprettes flere opsamlingspladser på den nordlige strækning af stranden, vil være meget lille og er højst usikker. Det skyldes fx, at det svinger meget, hvor der ligger tang og udgiften til at samle tangen sammen er i forvejen kun en lille del af den samlede udgift. Der ud over er der udgifter til rensningen på stranden uanset hvor mange adgangsveje der er. Det der måske vil kunne lette transporten på stranden er en adgangsvej ved Niels Pedersensvej. Entreprenøren anslår at der maksimalt vil være en besparelsesmulighed årligt på 50.000-100.000 kr. Beløbet er som nævnt behæftet med stor usikkerhed, og der vil skulle forhandles på ny i forhold til de priser entreprenøren har budt ind med, før en evt. besparelse kan effektueres (jf. bilag 2). D ) Reducere serviceniveauet i den løbende strandrensning. Strandlauget drøftede muligheden for, at rense én gang om ugen i stedet for to gange. Det er dog en ordning, der i praksis allerede fungerer i dag, idet Strandlauget løbende tilpasser behovet afhængigt af mængden af tang. Samtidig er det ikke muligt for entreprenøren at nå at rense hele stranden på én dag, hvis der er større mængder af tang. E) Kun rensning på de mest besøgte badesteder . Strandlauget ønsker ikke, at der udvælges steder, som slet ikke renses. Strandlauget mener det skal være ens for alle langs hele stranden. 2. At b orgerne i højere grad, selv har mulighed for at betale for at øge serviceniveauet Strandlauget forventer, at der i givet fald kommer en styring af det fra kommunens side. Både i form af en proces for, at danne en forening som bidrager økonomisk, og hvordan man i givet fald kan opkræve betaling fra lodsejerne. Fx ønskede Strandlauget at få undersøgt, om kommunen kan opkræve et bidrag fra lodsejerne samtidig med opkrævningen af ejendomsskatten, som kommunen gør det med rottebekæmpelse. Kommunen kan ikke opkræve bidrag fra lodsejerne på samme måde, som kommunen opkræver bidrag til rottebekæmpelsen. Det skyldes, at opgaven med strandrensning ikke er lovpligtig, og at kommunen derfor ikke har hjemmel i lovgivningen til at beslutte fordelingen af udgifter til strandrensningen eller opkræve et tvunget bidrag til dette. Betalingen for et øget serviceniveau vil derfor alene kunne ske frivilligt blandt de lodsejere, der ønsker det. Administrationen yder generelt ikke bistand til at oprette foreninger, vejlaug , grundejerforeninger ol. Det anses for en relativt tidskrævende proces, som der ikke er sat ressourcer af til. Kommunen opkræver ikke kontingenter for frivillige foreninger (grundejerforeninger eller andre) sammen med opkrævningen af ejendomsskatten. Det vil normalt ikke være foreneligt med kommunalfuldmagtsreglerne, at kommunen yder denne form for virksomhed, med mindre der kan argumenteres for, at ydelsen indgår som \"overskudskapacitet\" i kommunens opgave med at opkræve ejendomsskatten. Kommunen skal da vedtage en pris for opkrævningen. Kommunen kan ikke umiddelbart stå for at opkræve evt. restancer. Det bemærkes, at forholdet bør undersøge nærmere juridisk, hvis det besluttes politisk. Hvis det ønskes, at administrationen skal forsøge at facilitere, at der oprettes en frivillig forening, der vil betale for et øget serviceniveau ved strandrensningen, skal det besluttes politisk, og der skal sættes ressourcer af til arbejdet. Herunder en afklaring af om kommunen må stå for opkrævningen af kontingenter i sammenhæng med opkrævningen af ejendomsskatten og hvordan restancer kan håndteres. 3. Undersøge med Solrøds Biogas A/S, hvad der skal til, for at de kan aftage tang og fedtemøg Strandlauget mener, at dette har været undersøgt før, og at denne løsning desværre ikke er en mulighed. Administrationen har kontaktet Solrød Biogas A/S med henblik på at få belyst muligheden for at de modtager tang og fedtemøg fra Greve Kommune. Solrød Biogas A/S har en række udfordringer med dette: Solrød Biogas A/S har kapacitetsproblemer, og vil ikke kunne modtage mere tang og fedtemøg. De har allerede indgået en aftale med Strandrenselauget i Solrød Kommune i en årrække, hvor de skal reservere plads til 7.000 ton tang og fedtemøg i løbet af en sæson. Solrød Biogas A/S kunne ikke oplyse priser, men lagde blot vægt på, at de ikke var villige til at modtage mere, selv hvis Greve Kommune gik med til at betale et forholdsvis højt modtagegebyr. Det er ikke en attraktiv biomasse at modtage. Det har et lavt potentiale i forbindelse med produktionen af gas. Tang og fedtemøg er relativt urent produkt, som ofte indeholder sand og sten der ikke fungerer godt i anlægget. Hvis indholdet af fx sand vurderes for højt, kan hele læsset blive afvist. Notat om henvendelsen til Solrød Biogas A/S kan ses i bilag 3 Lovgrundlag Kommunalfuldmagtsreglerne Økonomiske konsekvenser Byrådets beslutning den 6. februar 2023 (pkt. 2) om at reducere budgettet til strandrensning i 2023 med 200.000 kr. er udmøntet. Entreprenøren på strandrensningen har givet et bud på, at der maksimalt og med stor usikkerhed varigt kan spares op mod 50.000- 100.000 kr. om året ved at etablere en ny opsamlingsplads ved Niels Pedersensvej på den nordlige strækning . Besparelsen vil blandt kræve en forhandling med entreprenøren, hvis det er muligt. Arbejdet med at etablere nye opsamlingspladser kræver investeringer jf. de tidligere fremlagte sager for Klima-, Teknik- og Miljøudvalget den 27. april 2023 (pkt. 5 og 6). Øvrige konsekvenser Klima-, Teknik- og Miljøudvalget besluttede den 27. april 2023 (pkt. 5, 6 og 7) at arbejdet med at oprette tre nye opsamlingspladser og adgangsveje skal afvente en opgørelse af, hvad entreprenøren mener, der kan spares ved at oprette de tre pladser på de nordlige strækning af stranden. Det skal derfor besluttes, om arbejdet nu skal genoptages. Kommunikation Strandlauget har været inddraget på møde i Strandlauget den 13. april 2023. Sagens forløb 25-05-2023 Klima-, Teknik- og Miljøudvalget 1.a) Anbefales, idet der arbejdes videre med A), B), D) og E) 1.b) Anbefales 2. Anbefales 3. Anbefales med bemærkning om, at det kun er Niels Pedersensvej Nord der ønskes genoptaget som ny adgangsvej.", "source_path": "data/greve/raw_dagsordener/Økonomiudvalget_2023-06-12T08:00:00+02:00_f81ee415-d90e-4703-8cdc-98dadc950ce4.json"}
{"document_id": "f81ee415-d90e-4703-8cdc-98dadc950ce4", "committee": "Økonomiudvalget", "meeting_date": "2023-06-12T08:00:00+02:00", "section_type": "html_fragment", "section_title": "Vejadgang til den nye daginstitution ved Greve Borgerhus", "case_number": "23-004893", "agenda_index": 11, "text": "Beslutning Økonomiudvalget anbefaler administrationens indstilling overfor Byrådet. Fremstilling Sagsprocedure Klima, Teknik- og Miljøudvalget, Økonomiudvalget og Byrådet Resume Byrådet besluttede den 15. maj 2023, at der fremlægges en særskilt sag om vejadgang til den nye daginstitution ved Greve Borgerhus, hvor der også træffes beslutning om evt. tillægsbevilling. For at sikre en hensigtsmæssig trafikafvikling til den nye daginstitution, er der udarbejdet en trafikanalyse som beskriver to mulige løsninger. Byrådet skal på den baggrund træffe beslutning om vejadgang, herunder økonomi. Indstilling Administrationen indstiller, 1. at trafikanalysen tages til efterretning, og at den eksisterende vejadgang via Greveager fremover benyttes til vejbetjening af borgerhuset og daginstitutionen. 2. at der udarbejdes et bruttoanlægsforslag til budgetlægningen for 2024-2027 på ca. 2 mio. kr. til renovering af Greveager samt forbedring af det nuværende fortov langs kørebanen. 3. at udvalget beslutter, at der arbejdes videre med, at en del af den private fællesvej udskilles af matrikel nr. 35t Greve By, Greve som offentlig vej (jf. bilag 1) Sagsbeskrivelse I forbindelse med udbuddet af daginstitutionen ved Greve Borgerhus har Byrådet den 15. maj 2023 (pkt. 38) besluttet, at der fremlægges en særskilt sag med en indstilling om vejadgang til den nye daginstitution ved Greve Borgerhus. Administrationen har bedt rådgiverfirmaet Niras om at udarbejde en analyse af trafikafviklingen i forhold til to mulige vejadgange, men henblik på at afklare den mest hensigtsmæssige og økonomisk forsvarlige løsning (jf. bilag 2). Analysen har derfor fokus på trafiksikkerhed, trafikafvikling og økonomiske konsekvenser. Adgang via Greveager fra Håndværkerbyen Denne vejadgang vil kræve en genopretning af Greveager med ny belægning. Desuden bør eksisterende fortov udvides til en bredde på min. 1,8 m, så det er muligt for to barnevogne at passere hinanden uhindret. Der er ikke udarbejdet et egentligt anlægsoverslag for dette arbejde, men rådgiver vurderer, at det vil beløbe sig til ca. 1,5 mio. kr. (med forbehold for det egentlige renoveringsbehov). Administrationen har derfor vurderet et forventet finansieringsbehov på ca. 2 mio. kr. for at rumme udgiften til rådgiver, uforudsete udgifter mv. Beløbet vil blive kvalificeret yderligere i forbindelse med udarbejdelse af et bruttoanlægsforslag. Ud fra de eksisterende trafikmængder (angivet på baggrund af rådgivers trafiktællinger og besigtigelsen af området), vurderer rådgiver, at mertrafikken ikke vil medføre betydelige konsekvenser, og at trafikken fortsat vil kunne afvikles på et tilfredsstillende niveau med den eksisterende vej- og krydsgeometri. Hvis det i fremtiden skulle vise sig, at der i krydset Håndværkerbyen/Greveager er udfordringer med at håndtere trafikmængderne, vil det være muligt at udvide Håndværkerbyen ved at etablere en venstresvingsbane mod Greveager. Det vurderes dog ikke nødvendigt med det nuværende trafikgrundlag. Ny adgangsvej via krydset Lillevangsvej /Jerismosevej Som alternativ til Greveager vil det være muligt at trafikbetjene daginstitution via parkeringspladsen ved Greve Borgerhus til krydset Lillevangsvej /Jerismosevej. Det vil betyde, at der skal etableres en ny adgangsvej, der skal opfylde gældende vejregler. Hvorfor det eksisterende kryds og signalanlæg skal ombygges. Der kan etableres en to-sporet adgangsvej, som forbindes til det eksisterende parkeringsareal ved Greve Borgerhus. Grundet adgangsvejens tracé, skal den eksisterende stiforbindelse mellem borgerhuset og Lillevangsvej flyttes. En ny adgangsvej vil kræve en række geometriske ændringer. Rådgiver vurderer, at der skal anlægges et højresvingsspor på Lillevangsvej grundet den dobbeltrettede cykelsti i vejens vestlige side. Der vil også være behov for at signalregulere cykelstien ved den nye vejadgang. Denne løsning anses umiddelbart for den mest trafiksikre, men det en ulempe at skabe endnu en krydsning af den dobbeltrettede cykelsti. Løsningen vil minimum koste ca. 3 mio. kr. Det vil dertil også kræve et indgreb i det nuværende rekreative parkrum foran borgerhuset, hvor en ny adgangsvej via signalkrydset vil inddrage en del af det eksisterende grønne areal. Samtidig vil løsningen inddrage to-tre eksisterende p-pladser. Administrationen anbefaler derfor ikke denne løsning. Baseret på en helhedsbetragtning vurderes vejadgang via Greveager at være den mest hensigtsmæssige løsning. Optagelse af Greveager som offentlig vej I forbindelse med den øgede trafik på Greveager anbefaler administrationen, at der arbejdes for at en del af Greveager optages som offentlig vej (jf. bilag 1) Greveager er registreret som privat fællesvej i dag. Der er fem matrikler med vejret og adgang til vejen. Trafikken fordeles til fire ejendomme med flere mindre liberale erhverv og Greve Borgerhus som offentlig bygning. Borgerhuset benyttes af mange borgere til forskellige aktiviteter, og der er meget trafik til borgerhuset. Ved opførslen af daginstitutionen vil trafikken øges. Jf. §58 stk. 3 i privatvejsloven er kommunen forpligtet til at optage en vej som offentlig, hvis en trafiktælling viser, at den gennemgående motorkørende trafik på vejen udgør mere end 50 pct. af den samlede motorkørende trafik. I dette tilfælde er der ikke tale om gennemgående uvedkommende trafik, men trafik der betjener ejendomme på vejen. Kommunen har derfor ikke pligt til at optage vejen, som offentlig vej. Beslutninger om at optage en vej som offentlig skal træffes på baggrund af en samlet trafikal vurdering og må ikke kun være begrundet i økonomiske forhold. Administrationen anbefaler, at der med den nye daginstitution arbejdes på at vejforbindelsen fra Håndværkerbyen til borgerhuset og institutionen udskilles fra den nuværende private fællesvej (matrikel nr. 35t Greve By, Greve) ved en udmatrikulering til offentligt vejareal (jf. bilag 1). Høring af Brugerrådet og Fritidsrådet Brugerrådet og Fritidsrådet har kommenteret på trafikanalysen, og har i den forbindelse udtalt, at de er enige med rådgiver i at optimere Greveager, så den kan bruges som indkørselsvej til Greve Borgerhus og den kommende daginstitution. Både Brugerrådet og Fritidsrådet ønsker desuden, at der etableres en venstresvingsbane fra Håndværkerbyen (som beskrevet i trafikanalysen), for at mindske genen for brugerne af Greve Borgerhus, daginstitutionen og de erhvervsdrivende. Rådgiver har i analysen vurderet, at mer trafikken ikke vil medføre betydelige konsekvenser, og at trafikken fortsat vil kunne afvikles på et tilfredsstillende niveau med den eksisterende vej- og krydsgeometri. Dog påpeger trafikanalysen, at hvis det i fremtiden skulle vise sig, at der i krydset Håndværkerbyen/Greveager er udfordringer med at håndtere trafikmængderne, vil det være muligt at udvide Håndværkerbyen, således at der kan etableres en venstresvingsbane mod Greveager. Dette vurderes ikke nødvendigt på det nuværende trafikgrundlag. På den baggrund anbefaler administrationen ikke, at der etableres en venstresvingsbane. Lovgrundlag Lov om offentlige veje. Økonomiske konsekvenser Det er administrationens vurdering, at vejadgang via Greveager vil være den mest hensigtsmæssige løsning, og det indstilles derfor, at der til budgetlægningen for 2024-27 udarbejdes et bruttoanlægsforslag på ca. 2,0 mio. kr. til renovering af Greveager samt forbedring af det nuværende fortov langs kørebanen. Kommunikation De berørte grundejere vil blive hørt i forbindelse med behandlingen af, at en del af den private fællesvej udskilles af matrikel nr. 35t Greve By, Greve som offentlig vej. Tidsplan Genopretning og tilretning af Greveager vil ske efter opførelsen af den nye daginstitution, for ikke at ødelægge en nyanlagt vej. Sagens forløb 25-05-2023 Klima-, Teknik- og Miljøudvalget 1. Anbefales 2. Anbefales, idet der suppleres med udarbejdelse af bruttoanlægsforslag til budgetlægningen for 2024-2027, hvor trafikken ensrettes og en del af Håndværkerbyen 60 inddrages som enten ind- eller udkørsel. Løsningen skal også indeholde skråparkering på Håndværkerbyen 60. 3. Anbefales ikke, idet de øvrige løsninger skal besluttes først.", "source_path": "data/greve/raw_dagsordener/Økonomiudvalget_2023-06-12T08:00:00+02:00_f81ee415-d90e-4703-8cdc-98dadc950ce4.json"}
{"document_id": "f81ee415-d90e-4703-8cdc-98dadc950ce4", "committee": "Økonomiudvalget", "meeting_date": "2023-06-12T08:00:00+02:00", "section_type": "html_fragment", "section_title": "Opfølgning på energibesparelser - efterår 2023", "case_number": "22-011409", "agenda_index": 12, "text": "Beslutning Økonomiudvalget anbefaler overfor Byrådet, at Klima-, Teknik og Miljøudvalgets indstilling godkendes. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Der skal træffes beslutning om energibesparende indsatser for den kommende varmesæson 2023/2024. Byrådet forelægger overblik over muligheder for at reducere i energiforbruget. Hvis indsatserne besluttes nu, kan de forberedes og nå at blive indført til den kommende varmesæson. Indstilling Administrationen indstiller at følgende indsatser foretages i varmesæson 2023/2024: Rumopvarmning til gennemsnitlig 19 grader foretages i følgende ejendomme (to graders temperatursænkning i forhold til normalt): skoler og administrationsbygninger. Lufttemperaturen og temperaturen i de to største svømmehalsbassiner reduceres med en grad. Sagsbeskrivelse Byrådet besluttede den 6. marts 2023 (pkt. 29), at administrationen i god tid inden næste varmesæson skulle fremlægge en sag om kommende energitiltag, inden den kommende vintersæson. En beslutning i Byrådet efter sommerferien 2023 kan være for sent, i forhold til at nå at indregulerer varmesystemet optimalt. Der fremlægges derfor en sag til beslutning inden sommerferien. Med udgangspunkt i indsatskataloget og erfaringer fra varmesæsonen 2022/2023, har administrationen oplistet forslag til indsatser i varmesæson 2023/2024. På nuværende tidspunkt er energipriserne faldet i forholdt til da priserne, ultimo 2022/primo 2023 lå på sit højeste. Priserne ligger fortsat på et højere niveau end før krisen, hvilket de har gjort i et stykke tid. Det er vanskeligt at forudsige energipriserne til næste varmesæson, derfor er udgangspunktet i denne indstilling at prisniveauet til den tid er som i dag. Hvis energipriserne ændrer sig væsentlig, vil administrationen indstille til fornyet politisk behandling. De foreslåede indsatser har ikke være behandlet i MED organisationen, da det som udgangspunkt ikke er nye indsatser, og alle indsatser således tidligere har været behandlet i MED organisationen. Følgende indsatser indstilles for den kommende varmesæson 2032/2024: To graders rum-temperatursænkning til 19 grader i følgende bygninger: Administrationsbygninger herunder Rådhus og Greve Videnscenter Skoler Indsatser i svømmehallen: Lufttemperaturen og temperaturen i de to største bassiner reduceres med en grad. Følgende indsatser indstilles ikke i kommende varmesæson: Varmesæsonen beskæres ikke med 14 dage i starten og i slutningen af varmesæsonen. Dette har vist sig uhensigtsmæssigt, da det ikke kan forudsiges hvornår udendørstemperaturerne er høje nok til der kan slukke for varmen, eller lave nok til at der skal tændes for varmen, for at holde minimumstemperaturerne. To graders rum-temperatursænkning til 19 grader foretages ikke i følgende ejendomme: Plejecentre/boliger Undervisning- og fritidstilbud til børn med specialiserede behov Børnehaver og vuggestuer Tandplejen \"Blandede ejendomme\" med delt varmesystem, hvor det ikke er muligt energiteknisk at sænke temperaturen i en del af ejendommen Indsatser som ikke indstilles i svømmehallen: Der slukkes ikke for saunaerne Baggrunden for administrationens anbefalinger for indsatser til varmesæson 2023/2024, tager afsæt i erfaringerne fra arbejdet med indsatserne i varmesæson 2022/2023 kombineret med, at energipriserne ser ud til at være på et lavere niveau i den kommende varmesæson. Det anbefales at holde børnehaver ude af to graders temperatursænkningen, idet det har vist sig vanskeligt at adskille børnehaver og vuggestuer varmemæssigt. Det anbefales at fastholde to graders temperatursænkning på skolerne, for at opnå et vist volumen i besparelsespotentialet. Skolernes andel af det samlede energidriftsbudget udgør ca. 34% af kommunens samlede elforbrug og ca. 47% af varmeforbrug. (Kilde: Grønt Regnskab 2021). Hvilket betyder, at hvis der ikke gennemføres indsatser på skolerne, vil et forholdsvis stort potentiale gå tabt. Hvis det alene er de administrative bygninger, hvor varmen skrues ned, vil indsatsen derfor være relativ symbolsk, da administrationsbygningerne kun udgør ca. ni procent af bygningsmassen. Det anbefales ikke at begrænse varmesæsonen med 14 dage ved start og afslutning, for at begrænse generne mest muligt for brugerne. I forhold til Svømmehallen anbefales det ikke at slukke saunaerne, og dermed videreføre den politiske beslutning, truffet i Byrådet den 6. marts 2023 (pkt. 29). Generelt har temperaturen for Greve Svømmehal i det store bassin ligget på den høje side, så især elitesvømmere har det bedst med den lidt lavere temperatur. De normale varmemæssige retningsliner for ejendomme i Greve Kommune, som blev fastsat i forbindelse med EPC projekterne (energirenoveringsprojekterne) er: Ejendomme opvarmes i varmesæsonen til en rumtemperatur på gennemsnitlig 21 grader - dog med undtagelse af ejendomme med sårbare borgere såsom plejecentre, botilbud og sociale tilbud, hvor rumtemperaturen typisk er lidt højere, og sportshaller, hvor rumtemperaturen er lavere, da der er høj fysisk aktivitetet . Køling af bygninger anvendes ikke i Greve Kommune, udover ved sårbare installationer som eksempelvis serverrum. Det vil sige, at der ikke opsættes enheder til airconditioning når det er varmt. Lovgrundlag Opvarmning af bygninger skal følge Arbejdstilsynets vejledning om indretning af arbejdspladser. Økonomiske konsekvenser Der var i 2022 et budget på ca. 34,5 mio. kr. til forbrug på kommunens bygninger, hvor der var et samlet merforbrug på ca. 9,6 mio. kr. (B03, 2022), trods de iværksatte energibesparelser. Der forventes ved den seneste prognose for 2023 (B01, 2023) et merforbrug på budgettet på ca. 5,0 mio. kr. Byrådet blev den 3. oktober 2022 ( pkt. 19) orienteret om, administrationens forventning til energispareindsatserne ville betyde en besparelse på ca. 1 mio. kr. i 2022 og ca. 5 mio. kr. i 2023. Det har pt. ikke været muligt at opgøre de faktuelle besparelser og dermed den reelle effekt af de indsatser, som blev iværksat i seneste varmesæson, idet det grønne regnskab for 2022 først forventes færdigt inden sommerferien 2023. Forventningen er stadig, at indsatserne har givet en besparelse på 1 mio. kr. i 2022. Og forventningen er, at der med det neddroslede indsatsniveau i sidste halvdel af 2023 og de lavere energipriser, vil være en samlet besparelse i 2023 på ca. 1,65 mio. kr. Dette gælder kun forbruget for de bygninger, som kommunen selv ejer og betaler forbrug for. De økonomiske overslag er med forbehold for udviklingen i energipriserne samt brugernes adfærd. Kommunikation Som ved sidste varmesæson vil administrationen sikrer: at der udarbejdes en kommunikationsplan for arbejdet med energibesparelser. at der til ekstern brug arbejdes videre med den nyligt oprettede hjemmesiden om energibesparelser på greve.dk og der desuden udsendt pressemeddelelse til intern brug, genbruges de udarbejdede informationsplakater til at understøtte energirigtig adfærd hos brugerne. Der følges løbende op med gode historier, tips i løbet af varmesæsonen og evt. nyt informationsmateriale. Tidsplan Implementeringen af alle godkendte tiltag iværksættes i forbindelse med den kommende varmesæson 2023/2024. Nogle bygninger har ikke fjernkontrolleret styring af varme, hvorfor der justeres lokalt på bygningerne enkeltvist for at tilrette varmen. Sagens forløb 25-05-2023 Klima-, Teknik- og Miljøudvalget 1.-2. Anbefales", "source_path": "data/greve/raw_dagsordener/Økonomiudvalget_2023-06-12T08:00:00+02:00_f81ee415-d90e-4703-8cdc-98dadc950ce4.json"}
{"document_id": "f81ee415-d90e-4703-8cdc-98dadc950ce4", "committee": "Økonomiudvalget", "meeting_date": "2023-06-12T08:00:00+02:00", "section_type": "html_fragment", "section_title": "Analyse af vedligeholdelsesopgaver på kommunale bygninger", "case_number": "22-003229", "agenda_index": 13, "text": "Beslutning Økonomiudvalget anbefaler overfor Byrådet, at Klima-, Teknik og Miljøudvalgets indstilling godkendes. Fremstilling Sagsprocedure Klima-, Teknik- og Miljøudvalget, Økonomiudvalget, Byrådet Resume For at vurdere behovet for midler til vedligehold har administrationen analyseret omfanget af de vedligeholdelsesopgaver, der udføres af Teknisk Service. I denne sag præsenteres konklusionerne fra denne analyse og heraf administrationens anbefalinger til den fremtidige håndtering af bygningsvedligehold på de kommunale bygninger. Indstilling Administrationen indstiller: at den foreløbige analyse af vedligeholdelsesopgaver udført af Teknisk Service (jf. bilag 1) tages til efterretning at der udarbejdes udvidelsesforslag på 1 mio. kr. til budgetlægningen for 2024-2027 til Teknisk Service til at sikre et mere ensartet og løbende vedligehold på de kommunale bygninger, der ikke i dag har teknisk servicepersonale fast tilknyttet. at udvidelsen omkring brandsynsbekendtgørelsen på 1,06 mio. kr. indarbejdes som en teknisk rettelse til budgetlægningen for 2024-2027 Sagsbeskrivelse Den 17. maj 2021 ( pkt. 21) godkendte Byrådet den endelige afrapportering af Budgetanalyse om bygningsoptimering. Budgetanalysen viste et efterslæb på vedligehold af kommunens bygninger i 2021-2030 på ca. 750 mio. kr. Analysen viste også, at der var en årlig mangel i driftsbudgettet på 16,5 mio. kr. til vedligeholdet på de kommunale bygninger. De to konklusioner hænger sammen, da manglende driftsmidler medfører, at vedligeholdelsesefterslæbet stiger, da det ikke er muligt at prioritere løbende og forebyggende vedligehold. I budgetanalysen var der ikke taget højde for den tid, som personalegruppen i Teknisk Service bruger på bygningsvedligehold, da der på daværende tidspunkt ikke var information og data om dette. For at klarlægge, hvor meget af den årlige mangel på driftsmidler der løftes af Teknisk Service, har administrationen analyseret omfanget og de estimerede omkostninger af det bygningsvedligehold, som Teknisk Service løbende håndterer. Konklusionsrapport fra analysen er vedlagt som bilag. Konklusioner fra analysen Mangel på driftsmidler til løbende, udbedrende og forebyggende vedligehold Ud fra den hidtidige brug af et opgaveregistreringssystem viser analysen, at de samlede lønomkostninger mv. for Teknisk Service i forbindelse med udførelsen af bygningsvedligehold udgør ca. 5-6 mio. kr. Registreringen er i sin opstart og opgørelsesperioden har været 5 måneder. Den viser at teknisk service udfører bygningsvedligeholdelsesopgaver for ca. 5-6 mio. kr. Det skal således trækkes fra de 16,5 mio. kr., der årligt mangler til løbende vedligehold som konkluderet i Budgetanalyse for Bygningsoptimering fra 2021. Der mangler da fortsat årligt ca. 10-11 mio. kr. til løbende vedligehold. De manglende driftsmidler har både en konsekvens for de kommunale bygningers funktion som ramme for kommunens service og velfærdstilbud og kan medføre fordyrende ekstraomkostninger på længere sigt, fordi bygningerne derved forfalder hurtigere end ellers. Registreringen af opgaver vil fortsætte med henblik på senere at fremlægge et mere solidt funderet bud på teknisk service andel af bygningsvedligehold. Forskelligt serviceniveau på de kommunale bygninger Analysen har med tydelighed vist, at der er forskel på niveauet af vedligehold, der udføres på de forskellige bygninger. På daginstitutionerne er der ikke teknisk service fast til stede. De skal i stedet tilkaldes. Her ses i analysen et lavere antal af både opgaver og registrerede timer for vedligeholdelsesopgaver målt på bygningernes størrelse, end tilfældet er for både skoler og rådhuset, hvor der er fast personale tilknyttet. For at sikre et større fokus på ensartet vedligehold på kommunens bygninger, anbefaler administrationen, at der ansættes to medarbejdere. Det kunne fx være ved at oprette et vedligeholdelsesteam i teknisk service, som har dette særlige fokus. Administrationen anbefaler, at der udarbejdes et udvidelsesforslag for at sikre et mere ensartet fokus på bygningsvedligehold. Nye regler på brandsynsområdet Reglerne på brandsynsområdet ændrede sig i 2022, da Beredskabsstyrelsen udstedte en ny bekendtgørelse om brandsyn, som trådte i kraft den 1. januar 2022. Her blev visse af de driftsmæssige forskrifter/krav overflyttet fra beredskabslovgivningen til byggelovgivningen. Dette har medført en række nye krav, som bidrager til, at den nye bekendtgørelse giver et løft af brandsikkerheden. Der er således tale om en ny måde at forvalte reglerne på og ikke mindst udføre opgaven. Brandsynsopgaverne har derfor ikke indgået i de opgaver, som teknisk service hidtil har udført. Administrationen vurderer imidlertid, at de nye beredskabsmæssige opgaver vil medføre et behov for yderligere ressourcer svarende til et til to årsværk. Dette både på baggrund af erfaringer fra andre kommuner og på baggrund af de mange påbud kommunen har modtaget fra Beredskabet. Administrationen anbefaler, at dette indgår ved en teknisk rettelse i budgetlægningen for 2024-27 inkl. en bil til at komme rundt på alle bygninger i kommunen. Lovgrundlag Bygningsreglementet Økonomiske konsekvenser Den foreløbige analyse af de vedligeholdelsesopgaver som teknisk service-personale udfører på de kommunale bygninger, har vist, at der fortsat mangler ca. 10-11. mio. kr. årligt i driftsmidler til vedligehold. Grundlaget for opgørelsen er dog kun 5 måneder og i en opstart af registreringssystemet. Der er dog ikke tvivl om, at bygningerne bliver vedligeholdt forskelligt. Udvidelsesforslaget til at sikre et mere ensartet og løbende vedligehold på de kommunale bygninger, der ikke i dag har teknisk servicepersonale tilknyttet vurderes at medføre en omkostning på ca. 1 mio. kr. årligt. Udvidelsen med to ansatte i forbindelse med de nye brandsynsopgaver indarbejdes som en teknisk rettelse i budget 2024 og frem. Øvrige konsekvenser For at sikre et mere ensartet serviceniveau på alle kommunens bygninger vil det være nødvendigt i forbindelse med revideringen af ejendomsstrategien, at samarbejdsaftalen mellem Center for Teknik & Miljø og fagcentrene revideres for at sikre en opdateret forventningsafstemning over, hvilke opgaver som brugerne kan forvente udført. Kommunikation Pointerne fra analysen af vedligeholdelsesopgaverne har været forelagt MED-udvalget i Center for Teknik og Miljø. Sagens forløb 25-05-2023 Klima-, Teknik- og Miljøudvalget 1.-3. Anbefales", "source_path": "data/greve/raw_dagsordener/Økonomiudvalget_2023-06-12T08:00:00+02:00_f81ee415-d90e-4703-8cdc-98dadc950ce4.json"}
{"document_id": "f81ee415-d90e-4703-8cdc-98dadc950ce4", "committee": "Økonomiudvalget", "meeting_date": "2023-06-12T08:00:00+02:00", "section_type": "html_fragment", "section_title": "Energibesparelsesprojekter, frigivelse af varmegenvindings pulje, 2023", "case_number": "23-004869", "agenda_index": 14, "text": "Beslutning Økonomiudvalget anbefaler overfor Byrådet, at Klima-, Teknik og Miljøudvalgets indstilling godkendes. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Byrådet har afsat en pulje i 2022-2026 til \"Besparelser på udgifter til el, ventilation, varmegenvinding\". I 2022 blev der brugt midler til rådgiver, som danner baggrund for projektudvælgelse. Der søges om anlægsbevilling til at udføre projekterne i 2023, så der kan opnås besparelser på udgifter til el, ventilation, varmegenvinding. Indstilling Administrationen indstiller, at der gives en anlægsbevilling på 2,5 mio. kr. i 2023 finansieret af hele det til formålet afsatte rådighedsbeløb i 2023 at der igangsættes energiprojekter på følgende områder: Daginstitutionsområdet – optimering af varme/ventilationsanlæg på ca. tre daginstitutioner Greve Idræts Center, hal 2 -optimere varmeanlæg Klub Godset – omlægning af gammel et-strenget radiator og varmesystem Sagsbeskrivelse Der er afsat et rådighedsbeløb på 2,5 mio. kr. til ny energioptimering af varme/ventilationsanlæg i 2023, med en samlet forudsat driftsbesparelse på 312.500 kr. om året svarende til en gennemsnitlig tilbagebetalingstid på ca. 6-10 år. Med denne sag søges der en anlægsbevilling finansieret af det afsatte rådighedsbeløb til energiprojekter på følgende områder: Daginstitutionsområdet – optimering af varme/ventilationsanlæg Greve Idræts Center, hal 2 - optimere varmeanlæg Klub Godset – omlægning af gl. et-strenget radiator og varmesystem Projekterne er valgt ud fra princippet om hvilke projekter, der hurtigst kan igangsættes, og som lever op til kravene om tilbagebetalingstid og energieffektivisering. Med udgangspunkt i rådgiverrapport er der udvalgt et antal områder på daginstitutionsområdet, hvor ældre ineffektive og udtjente varme/ventilationsanlæg energioptimeres. Det forventes, at der i år er midler til at energioptimere ca. tre daginstitutioner. I Greve Idrætscenter, hal 2 er der udvalgt et mindre projekt om optimering af varmen. Projektet går ud på at udnytte varmen bedre i bygningerne med en optimeret brug af anlægget, når der ikke er brugere af bygningen. Projektet i Greve Idrætscenter vil i de efterfølgende år kunne skaleres op til andre haller i kommunen. På Klub Godset er der i dag et gammelt og ineffektivt et-strenget radiator- og varmesystem. Varmekilden er gas, men adressen står overfor at skulle konverteres til fjernvarme i 2023 (dog afhængig af endelige plan fra Greve Fjernvarme). Derfor giver det god mening at energioptimere netop denne bygning og samtidig klargøre til fremtidig fjernvarmekonvertering. Lovgrundlag Bygningsreglementet Økonomiske konsekvenser Med denne sag søges om en anlægsbevilling på 2,5 mio. kr. finansieret af det til formålet afsatte rådighedsbeløb i 2023. Driftsbesparelsen er med ovenstående tiltag på 312.500 kr. om året fra 2024 og frem. Kommunikation Brugerne af bygningerne vil blive informeret om arbejdet, og tidsplaner blev planlagt så det giver mindst mulig gene for aktiviteterne i bygningerne. Tidsplan Projekterne forventes færdiggjort i løbet af 2023. Administrationen vil vende tilbage omkring årsskiftet om projekter til udførelse i 2024 og frem. Sagens forløb 25-05-2023 Klima-, Teknik- og Miljøudvalget 1.-2. Anbefales", "source_path": "data/greve/raw_dagsordener/Økonomiudvalget_2023-06-12T08:00:00+02:00_f81ee415-d90e-4703-8cdc-98dadc950ce4.json"}
{"document_id": "f81ee415-d90e-4703-8cdc-98dadc950ce4", "committee": "Økonomiudvalget", "meeting_date": "2023-06-12T08:00:00+02:00", "section_type": "html_fragment", "section_title": "Restaurering af Olsbækken og Grevebækken - tilladelser og anlægsbevilling", "case_number": "23-004261", "agenda_index": 15, "text": "Beslutning Økonomiudvalget anbefaler overfor Byrådet, at Klima-, Teknik og Miljøudvalgets indstilling godkendes. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet Resume Greve Kommune har i 2023 gennemført forundersøgelser og detailprojektering af Olsbækken, nedre del og Grevebækken med tilskud fra den Nationale tilskudsordning. De planlagte restaureringstiltag kan medvirke til opfyldelse af miljømål. Greve Kommune skal give tilladelse efter vandløbsloven og naturbeskyttelsesloven til at gennemføre restaureringen, som forventes finansieret af den Nationale tilskudsordning. Byrådet skal godkende udgifter og indtægter i 2023 til gennemførelse af restaurering af vandløbene Olsbækken, nedre del og Grevebækken. Indstilling Administrationen indstiller, at orienteringen om forventede tilladelser til vandløbsrestaurering af Olsbækken, nedre del og Grevebækken tages til efterretning. at der afsættes rådighedsbeløb til udgifter i 2023 og gives en anlægsbevilling på 577.000 kr. til restaurering af Olsbækken og Grevebækken at der gives en indtægtsbevilling i 2023 på 577.000 kr. fra den Nationale tilskudsordning til finansiering af restaureringen. Sagsbeskrivelse Som led i de statslige vandområdeplaner skal der gennemføres fysiske forbedringer på udvalgte vandløbsstrækninger (jf. bilag 1 og 2). I de statslige planer for Hovedvandopland 2.4 Køge Bugt indgår udskiftning af bund og udlægning af groft materiale i Olsbækken. For Grevebækken indgår udskiftning af bundmateriale, udplantning af træer og etablering af sandfang. Vandløbene er del af Olsbæksystemet, som har udløb i Køge Bugt ved Aktivhuset Olsbækken. Byrådet besluttede den 20. juni 2022 (pkt. 25), at modtage indtægtsbevilling fra den Nationale vandløbsordning og meddele anlægsbevilling til forundersøgelser af Grevebækken og Olsbækken. Greve Kommune har med hjælp fra rådgiver udarbejdet forundersøgelse og detailprojektering af indsatser i vandløbene. Der findes et fredet fortidsminde på Grevebækken. Det drejer sig om en gammel stenbro over Grevebækken beliggende umiddelbart vest for Køge Bugt Motorvejen og mellem motorvej og jernbane. Projektet vurderes ikke at påvirke fredningen. Vandløbene er på strækningerne udpeget som beskyttede vandløb jf. naturbeskyttelseslovens § 3. Det betyder, at der ikke må foretages ændring i tilstanden. Der kan dog dispenseres for dette, hvis det vurderes, at ændringen vil have en positiv effekt på naturtilstanden i vandløbet. Formålet med restaureringen er netop at forbedre miljøforholdene i vandløbet. Det vurderes derfor, at der kan dispenseres for naturbeskyttelseslovens § 3. Det er administrationens vurdering, at vandløbsrestaureringen vil bidrage positivt ved at forbedre de fysiske forhold og dermed levestederne for dyre- og planteliv i vandløbet og samtidig forbedre vandmiljøet. Greve Kommune forventer ikke, at projektets gennemførelse vil resultere i, hverken negative miljøpåvirkninger eller afvandingsmæssige udfordringer under eller efter anlægsarbejdet. Projektet lever således op til vandløbslovens formålsparagraf, hvorfor projektet kan fremmes. Greve Kommune har derfor sendt restaureringsprojektet i høring hos interessenter og interesseorganisationer i otte uger efter vandløbslovens bestemmelser og bestemmelserne i bekendtgørelse om vandløbsregulering og - restaurering m.v. Efter den offentlige høring er afsluttet, vil administrationen vurdere evt. indkomne bemærkninger. Hvis høringen ikke tilfører nye oplysninger, der forhindrer en tilladelse, vil tilladelsen forventeligt blive meddelt sommeren 2023. På baggrund af detailprojekteringen er der indhentet tilbud på gennemførelse af restaureringerne fra to entreprenører med særligt kendskab til vandløbsrestaurering. Hvis indstillingen tiltrædes, vil Greve Kommune søge Miljøstyrelsen om tilskud fra den Nationale tilskudsordning til at gennemføre restaureringstiltagene, når næste ansøgningsrunde åbner. Lovgrundlag Vandløbsloven med tilhørende bekendtgørelser, miljøvurderingsloven og naturbeskyttelsesloven. Vandløbene er på projektstrækningen omfattet af regulativ for Grevebækken og Olsbækken, nedre del. Greve Kommune er myndighed for vandløbene, som er omfattet af projektet. Jf. Greve Kommunes delegationsplan træffer administrationen beslutning om vandløbsrestaurering, mens Klima-, Teknik- og Miljøudvalget orienteres. Der orienteres derfor om tilladelserne i denne sag. Økonomiske konsekvenser Kommunen forventer at få tilskud fra den Nationale Vandløbsordning svarende til de udgifter, der er til projektet. Forudsætningen for projektet er således, at det er fuldt finansieret. Der søges om rådighedsbeløb og anlægsbevilling på 577.000 kr. i 2023 til gennemførelse af restaureringen, samt en tilsvarende indtægtsbevilling finansieret af den Nationale tilskudsordning. Rådighedsbeløbet til udgiften indgår i Greve Kommunes opgørelse af anlægsrammen i 2023 og vil derfor øge udgifterne inden for rammen med 577.000 kr. i 2023. Administrationen vurderer, at denne forøgelse ikke vil udfordre overholdelsen af anlægsrammen i 2023 grundet forventede forskydninger til 2024 og 2025 jævnfør budgetopfølgning 1 2023. Kommunikation Udkast til forundersøgelser har i efteråret 2022 været i høring hos berørte lodsejere, som er bredejere. Der har kun været få og positive tilkendegivelser. Restaureringsprojekterne er i offentlig høring hos interessenter og interesseorganisationer i otte uger og på kommunens hjemmeside fra den 12. april 2023 til den 7. juni 2023, som en del af forarbejdet til tilladelsen. Tilladelsen har en fire ugers klageperiode. Tidsplan Tilladelsen vil forventeligt blive meddelt sommeren 2023 således, at projektet kan gennemføres i perioden sommer/efterår 2023, hvor vandløb og brednære arealer er mest tørre. Sagens forløb 25-05-2023 Klima-, Teknik- og Miljøudvalget 1.-3. Anbefales", "source_path": "data/greve/raw_dagsordener/Økonomiudvalget_2023-06-12T08:00:00+02:00_f81ee415-d90e-4703-8cdc-98dadc950ce4.json"}
{"document_id": "f81ee415-d90e-4703-8cdc-98dadc950ce4", "committee": "Økonomiudvalget", "meeting_date": "2023-06-12T08:00:00+02:00", "section_type": "html_fragment", "section_title": "Garantistillelse Greve Vandværk A.m.b.a.", "case_number": "23-005043", "agenda_index": 16, "text": "Beslutning Økonomiudvalget anbefaler overfor Byrådet, at Klima-, Teknik og Miljøudvalgets indstilling godkendes. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Greve Vandværk A.m.b.a. skal i de kommende år opføre et nyt vandværk i Greve Kommune, som forventes færdiganlagt i 2025. Greve Vandværk A.m.b.a. vil finansiere projektet ved lånoptagelse hos Kommunekredit, hvor der kræves en lånegaranti fra Greve Kommune. I den anledning anmoder Greve Vandværk A.m.b.a. om, at Greve Kommune stiller en kommunal lånegaranti på 220,0 mio. kr. Indstilling Administrationen indstiller, at der gives en kommunal lånegaranti til Greve Vandværk A.m.b.a. på 220,0 mio. kr. til en byggekredit, der vil blive konverteret til lån med en løbetid på op til 40 år, at der for den kommunale lånegaranti opkræves en løbende garantiprovision på 0,4 % af restgælden ultimo året, samt at der gives en indtægtsbevilling på beløbet, at der ved imødegåelse af en kommunal lånegaranti opkræves en engangsprovision på 7.000 kr. og der gives en indtægtsbevilling på beløbet, at garantiprovision på tidligere garantistillelser til Greve Vandværk A.m.b.a. fra 2014 og 2017 opkræves enslydende provisionssats som den nye garantistillelse jf. punkt 1 og 2, så disse nedbringes til 0,4 %, og at der gives en tillægs bevilling til finansiering af mindreindtægten . Sagsbeskrivelse Greve Vandværk skal i de kommende år opføre et nyt vandværk i Greve Kommune, som forventes færdiganlagt i 2025. Det sker på baggrund af en tilstandsvurdering af de to eksisterende vandværker. Greve Vandværk har eksisteret i snart 90 år og forsyner størstedelen af Greve Kommunes borgere samt hovedparten af kommunens skoler, sportsanlæg og institutioner med drikkevand. Desuden forsyner Greve Vandværk hovedparten af kommunens virksomheder med vand. Vandsektoren er et naturligt monopol, da husholdninger og virksomheder ikke frit kan vælge vand- og spildevandsselskab, da man er tilknyttet sit lokale vandværk. De nuværende vandværker er begrænset i deres behandlingskapacitet og allerede nu suppleres der med vand fra HOFOR, Hovedstadsområdets Forsyningsselskab . Desuden er kommunen i hastig udvikling og på kort sigt vil udbygningsplaner presse Greve Vandværks behandlingskapacitet yderligere. Det nye vandværk skal kunne matche indvindingsbehovet, blødgøre vandet samt leve op til krav om en mere grøn dagsorden. Greve Vandværk modtog den 19. august 2022 den endelige tilladelse fra Greve Kommune til etablering af et nyt vandværk. Budgetforudsætningerne for det nye vandværk inkl. ledningsomlægninger er beregnet til et lånebehov på 198,2 mio. kr. For at sikre anlægsinvesteringerne trods usikre priser, anmoder Greve Vandværk om en byggekredit på 220,0 mio. kr., der skal afholdes frem til og med år 2025. På denne baggrund ansøger Greve Vandværk om en kommunegaranti til optagelse af et lån med maksimal løbetid på 40 år til laveste mulige rente. Greve Vandværk ansøger om byggekredit i anlægsfasen, som vil blive omlagt til endeligt lån, når byggeriet er færdigt, eventuelt vil Greve Vandværk omlægge byggekreditten undervejs i projektet, hvis dette findes fordelagtigt. Greve Vandværk er underlagt Vandsektorloven og hvile-i-sig-selv-princippet, der betyder, at der over en årrække skal være balance mellem vandselskabets udgifter og indtægter. I praksis medfører det, at Greve Vandværk ikke må henlægge midler til imødegåelse af investerings- og anlægsudgifter, men at Greve Vandværk skal optage lån for at finansiere udgifterne. I henhold til Vandsektorlovens §16 er det muligt for forsyningsselskaber, at disse lån kan optages med kommunegaranti. Kommunal lånegaranti Det fremgår af lånebekendtgørelsen, at der ikke er lovgivningsmæssige begrænsninger, når en kommune stiller garanti for lån, optaget af selskaber på forsyningsområdet. Greve Kommune kan således uhindret stille garanti uden at det påvirker kommunens egen låneramme. Der er dog en risiko forbundet med, at kommunen stiller en garanti. Såfremt låntager misligholder sine forpligtelser, vil kravet blive rettet mod kommunen. Kommunen er herefter forpligtet til øjeblikkeligt at betale det garanterede beløb til långiveren. Kommunen kan efterfølgende rette kravet videre mod låntageren, men det vil ikke i udgangspunktet være sikret, at kommunen får kravet godtgjort. En lånegaranti kan derfor medføre en risiko for et økonomisk tab for kommunen. Garantiprovision Ved afgivelsen af en lånegaranti til et forsyningsselskab har kommunen pligt til at opkræve garantiprovision. Garantiprovisionen er betaling for at stille en lånegaranti til rådighed. En kommunal garantistillelse indebærer en økonomisk risiko for kommunen, derfor skal kommunen opkræve garantiprovision som vederlag for garantistillelsen. Pligten til at opkræve garantiprovision for vandselskaber følger af vandsektorlovens §16. Den garantiprovision, der skal opkræves, fastsættes på baggrund af en kreditvurdering. Kreditvurdering og størrelse af garantiprovision Revisionsfirmaet Deloitte har i april 2023 udarbejdet en kreditvurdering af Greve Vandværk til brug for nærværende anmodning om garantistillelse. Deloitte kreditvurderer Greve Vandværk til \"meget stærk betalingsevne” hvilket i henhold til EU’s referencesatser resulterer i en garantiprovisionssats på 0,4 % jf. EU Kommissionens vejledning. De faktorer der ligger til grund for vurderingen er bl.a.: Vandselskaber har grundlæggende en høj kreditvurdering, idet den økonomiske regulering jf. Vandsektorloven i udgangspunkt sikrer en høj mulighed for dækning af selskabets omkostninger gennem den økonomiske regulering. Vandsektoren står potentielt over for en ændring af den økonomiske regulering i form af ændring af vandsektorloven og tilhørende bekendtgørelser. Den endelige udmøntning er endnu ukendt. Dette giver usikkerhed, og trækker derfor for branchen generelt i retning af en højere risiko end det ellers ville have været tilfældet, på grund af usikkerhed om det kommende opkrævningsgrundlag. Data indikerer, at selskabets indtægtsrammer er på niveau med selskabets omkostninger. Der ses dog som for branchen en tendens til stigende omkostninger. Selskabet har historisk set haft et relativt lavt effektiviseringskrav, men dette er dog steget til et relativt højt niveau ved seneste benchmarking. Dette trækker samlet set i retning af en lav risiko som for branchen generelt. Det at effektiviseringskravet stiger, vil isoleret set trækker i retning af en øget risiko. Selskabet har en relativt stor kundemasse med knapt 20.000 tilsluttede forbrugere. Herudover bemærkes det, at erhverv udgør en relativt lav andel. De ti største kunder udgør ca. 14% af vandsalget, hvilket vurderes relativt højt. Ud af de ti største kunder er otte af dem boligselskaber. Samlet vurderes der derfor ikke at være en væsentlig risiko forbundet med kundefrafald, idet de fleste af de ti største kunder er boligselskaber. Dette trækker samlet i en retning af lavere risiko end branchen generelt. Greve Vandværk har meget lav gæld i forhold til anlægsaktiver. Samtidig har selskabet en positiv nettogæld samt positiv arbejdskapital, og en gæld pr. kunde svarende til ca. DKK 1.000, hvilket samlet trækker i retning af en meget lav risiko. Administrationens anbefaling Ud fra de beskrevne forhold er det administrationens anbefaling at imødekomme anmodningen fra Greve Vandværk A.m.b.a. om en lånegaranti på 220,0 mio. kr. Det anbefales, at der opkræves en engangsprovision på 7.000 kr. og at der opkræves en årlig garantiprovision på 0,4 % af restgælden ultimo året. Baggrunden for administrationens anbefaling om opkrævning af en garantiprovisionssats på 0,4 % svarende til meget stærk betalingsevne, er bl.a. at Greve Vandværk har en sund økonomi, som afspejles ved at gældsforpligtelsen i selskabet er lav. Derudover er der naturligt monopol i vandsektorbranchen, hvilket giver en høj sandsynlighed for sikkerhed i langtidsbudgettering af indtjeningen i selskabet. Ligeledes bidrager det positivt til vurderingen, at selskabet er underlagt hvile-i-sig-selv princippet, der medfører at indtægter og udgifter skal balancere over en årrække. Greve Kommune har i 2014 og 2017 stillet garanti for to lånoptag for Greve Vandværk, hvor der er en restgæld på 15,5 mio. kr. ved udgangen af april 2023. Det anbefales, at der fra og med 2023 opkræves garantiprovision svarende til 0,4 %, mod nuværende 0,5 %, i overensstemmelse med opkrævning af garantiprovision vedrørende den anmodede garantistillelse i denne sagsfremstilling. Lovgrundlag Vandsektorloven, Bekendtgørelse af lov om vandforsyning mv., lånebekendtgørelsen, Styrelsesloven. Økonomiske konsekvenser En lånegaranti indeholder en risiko for, at kommunen pålægges et økonomisk tab. Såfremt Greve Vandværk misligholder sine forpligtelser, kan långiver rette det fulde krav mod kommunen, som vil være forpligtet til at indfri det garanterede beløb. Greve Kommune har i 2014 og i 2017 stillet garanti for to lånoptag, hvoraf der til sammen er en restgæld på 15,5 mio. kr. ved udgangen af april 2023. Ved godkendelse af denne sag vil den samlede garantistillelse til Greve Vandværk lyde på 235,5 mio. kr. Ved at påtage sig en risiko med en garantistillelse vil Greve Kommune modtage en indtægt, der opkræves i form af en årlig garantiprovision af restgælden ultimo året. Med udgangspunkt i lånebehovet på 198,2 mio. kr. fordelt efter lånebehov i det enkelte år, forventes en indtægt i 2023 på cirka 0,235 mio. kr. ved en provisionssats på 0,4 % inklusiv engangsprovision på 7 t.kr. I 2024 giver det en indtægt på 0,681 mio. kr. I 2025 og frem en årlig indtægt 0,793 mio. kr. der årligt reduceres i takt med at restgælden afdrages. Ved at ændre satsen på garantiprovision fra 0,5 % til 0,4 % på de eksisterende garantistillelser godkendt i 2014 og 2017 nedbringes indtægterne vedrørende opkrævning af garantiprovision i 2023-2026 med cirka 15 t.kr. årligt. Sagens forløb 25-05-2023 Klima-, Teknik- og Miljøudvalget 1.-4. Anbefales", "source_path": "data/greve/raw_dagsordener/Økonomiudvalget_2023-06-12T08:00:00+02:00_f81ee415-d90e-4703-8cdc-98dadc950ce4.json"}
{"document_id": "f81ee415-d90e-4703-8cdc-98dadc950ce4", "committee": "Økonomiudvalget", "meeting_date": "2023-06-12T08:00:00+02:00", "section_type": "html_fragment", "section_title": "I/S Hedeland Budget 2024", "case_number": "23-004847", "agenda_index": 17, "text": "Beslutning Økonomiudvalget anbefaler overfor Byrådet, at Kultur- og Fritidsudvalgets indstilling godkendes. Fremstilling Sagsprocedure Kultur- og Fritidsudvalget, Økonomiudvalget og Byrådet Resume I/S Hedelands budgetforslag for 2024 blev godkendt af Hedelands bestyrelse den 31. marts 2023. Greve Kommunes tilskud er på niveau med tidligere år. I/S Hedeland sender forslag til budget 2024 til interessenternes godkendelse. Indstilling Administrationen indstiller, at I/S Hedelands budget for 2024 godkendes. Sagsbeskrivelse Bestyrelsen for I/S Hedeland godkendte på bestyrelsesmødet den 31. marts 2023 budget for 2024. Det totale budgetforslag for 2024 balancerer med et tilskud fra de tre interessentkommuner på i alt kr. 5.864.814 og fordeler sig således: Resultat af momsregistreret virksomhed kr. 125.391 i overskud Indtægter ordinær drift udgør kr. 1.025.462 Udgifter ordinær drift udgør kr. 6.663.459 Finansielle omkostninger kr. 26.764 Anlægsudgifter kr. 753.146 Lovgrundlag I henhold til I/S Hedelands vedtægter indbetaler de tre interessentkommuner et årligt tilskud i liges store andele og indskudskapitalen fastlægges i forbindelse med den årlige budgetlægning. Forslag om budget for det kommende regnskabsår fremsendes til byrådet senest seks måneder før den gældende frist for vedtagelse af interessentkommunernes budgetter. Interessentkommunernes skal godkende budgetforslaget, og således også den årlige andel fra hver kommune. Enhver af interessenterne er i henhold til vedtægterne berettiget til med et års varsel til et regnskabsårs udløb at opsige sin deltagelse i interessentskabet, såfremt Indenrigsministeriet finder rimelig grund hertil. Den opsigende interessent hæfter uanset opsigelsen for de inden udtrædelsens optagne lån og påtagne garantiforpligtelser. Vilkårene for udtrædelsen fastsættes af Indenrigsministeriet. Ønsker Greve Kommune ikke at give tilskud til samarbejdet i Hedelandet og opsige samarbejdet, kan det dermed først være gældende for budget 2025. Økonomiske konsekvenser Af den totale finansiering på kr. 5.864.814 bidrager de tre interessentkommuner Greve, Høje-Taastrup og Roskilde med en andel på kr. 1.954.938 fra hver kommune. Greve Kommunens tilskud er dermed på niveau med tidligere år. Budgettets udgiftsposter er fremskrevet med Kommunernes Landsforenings generelle skøn over prisudviklingen fra 2023 til 2024. Ligeledes er der generelt foretaget en tilsvarende fremskrivning af øvrige poster i budgettet. Sagens forløb 24-05-2023 Kultur- og Fritidsudvalget Godkendt. Ikke til stede: Lone Mortensen (V).", "source_path": "data/greve/raw_dagsordener/Økonomiudvalget_2023-06-12T08:00:00+02:00_f81ee415-d90e-4703-8cdc-98dadc950ce4.json"}
{"document_id": "f81ee415-d90e-4703-8cdc-98dadc950ce4", "committee": "Økonomiudvalget", "meeting_date": "2023-06-12T08:00:00+02:00", "section_type": "html_fragment", "section_title": "Kommunal boliganvisning i Askerød og Gersagerparken", "case_number": "23-005072", "agenda_index": 18, "text": "Beslutning Økonomiudvalget anbefaler overfor Byrådet, at Plan- og Tryghedsudvalgets indstillinger godkendes. Økonomiudvalget ønsker frem mod Byrådsmødet, at Greve Kommune udarbejder et brev til Ministeren, der påpeger uhensigtsmæssigheden i, at almene boliger i udsatte- og parallelsamfundsområder kan fremlejes, med sigte på at kommunen skal godkende aftaler om fremleje. Mehmet Zeki Dogru (Ø) stemte imod. Fremstilling Sagsprocedure Plan- og Tryghedsudvalget, Økonomiudvalget og Byrådet. Supplerende sagsfremstilling Plan- og Tryghedsudvalget har bedt om et notat om kommunens mulighed for samarbejde med boligorganisationer for at undgå fx, at mange flytter ind på samme adresse. Administrationen har undersøgt spørgsmålet, som besvares i bilag 4. Resume Byrådet gav den 17. april 2023 administrationen et forhandlingsmandat til at gå i dialog med boligselskaberne om at indgå aftale om 100 % kommunal boliganvisning i Askerød og Gersagerparken. Denne sag indeholder forslag til sådanne aftaler, et fortolkningsbilag til aftalerne samt et estimat over de økonomiske konsekvenser. Ved sagens beslutning kan de relevante foranstaltninger igangsættes med henblik på implementering af kommunal boliganvisning i Askerød og Gersagerparken ultimo 2023, jf. tidsplanen. Indstilling Administrationen indstiller, at aftale om kommunal boliganvisning i Askerød godkendes aftale om kommunal boliganvisning i Gersagerparken godkendes administrativt fortolkningsbilag til aftaler om kommunal boliganvisning godkendes der meddeles tillægsbevilling til afholdelse af udgifter til it-system på 0,390 mio kr. i 2023, finansieret af midler til Tryghed i Greve Nord, hvor budgettet reduceres tilsvarende der meddeles tillægsbevilling til afholdelse af øgede personaleudgifter på 0,125 mio kr. i 2023, finansieret af midler til Tryghed i Greve Nord, hvor budgettet reduceres tilsvarende der udarbejdes en teknisk rettelse til budget 2024 vedrørende merudgifter i 2024-27 Sagsbeskrivelse I denne sagsbeskrivelse fremlægges de forhold, som administrationen har lagt vægt på i formuleringen af aftalerne og hvad der foreslås adresseret i et fortolkningsbilag. Herefter gennemgås de anslåede afledte udgifter forbundet med en implementering af 100 % kommunal boliganvisning i Askerød og Gersagerparken. Aftaler om kommunal boliganvisning i Askerød og Gersagerparken De vedlagte aftaler (bilag 1-2) og fortolkningsbilaget (bilag 3) er drøftet med boligorganisationernes administrationer, som har bidraget med relevante perspektiver, særligt i forhold til muligheder og udfordringer forbundet med selve administrationen af aftalerne. Herunder at aftalerne skal udformes på en måde, så det boligsøgende borgere kan navigere i forhold til kriterierne. De overordnede parametre, som der er lagt vægt på i aftalerne, er følgende: De lovgivningsmæssige rammer Byrådets beslutning den 17. april 2023 Boligorganisationernes input Interne drøftelser i kommunens administration angående administration af aftalerne Saglighed – de særlige kriterier skal være relevante i forhold til de konkrete udfordringer der søges imødekommet I det følgende gennemgås de enkelte elementer i aftalerne samt særlige opmærksomhedspunkter. Dernæst gennemgås de forventede økonomiske konsekvenser ved en beslutning om 100 % kommunal boliganvisning i Askerød og Gersagerparken. Arbejdsmarkedstilknytning Byrådet besluttede i forhandlingsmandatet et beskæftigelseskrav, hvor alle voksne i husstanden skal være i tilknytning til arbejdsmarkedet i en sammenhængende periode på mindst seks måneder i umiddelbar tilknytning for ansøgning om bolig. Dette fremgår af aftalerne med et krav om en ugentlig arbejdstid på mindst 25 timer. I regeringens opgørelse over arbejdsløshed i forhold til grænseværdierne for udsatte boligområder, indgår ikke personer, som modtager følgende ydelser: feriedagpenge, barselsdagpenge og sygedagpenge fra beskæftigelse. Herudover personer i fleksjob eller som modtager fleksydelse, Arnepension eller efterløn. En boligorganisation peger dog på, at modtagere af disse ydelser kan befinde sig på kanten af arbejdsmarkedet og derfor på et senere tidspunkt risikere at ”belaste” beboersammensætningen i forhold til regeringens opgørelsesmetoder. Herudover at en undtagelse af disse ydelser er en lempelse for udenbys boligsøgende i forhold til aftalen om fleksibel udlejning (øvrige boligområder i kommunen), hvor udenbys boligsøgende skal være i 25 timers arbejde og alene personer i fleksjob er undtaget herfor. Administrationen foreslår i aftaleudkastet, at det fastholdes, at personer som modtager de pågældende ydelser ikke skal leve op til beskæftigelseskravet. Begrundelsen herfor er saglighed i forhold til den lovgivningsmæssige ramme om, hvilke måleparametre der indgår i opgørelserne om arbejdsløshed. Uddannelsesniveau I regeringens opgørelse over udsatte boligområder indgår en grænseværdi hvad angår uddannelsesniveau. Hvis andelen af beboere, som alene har grundskole som højeste uddannelse, overstiger 60 %, vil dette tælle som et udløsende parameter i vurderingen af boligområdets karakter i parallelsamfundslovgivningen. I Askerød er dette en konkret udfordring, da 69,3 % af beboerne har grundskole som højeste uddannelse. I Gersagerparken er dette ikke en udfordring, da det her er 52,3 % beboerne, som har grundskole som højeste uddannelse. På denne baggrund – og med henvisning til saglighedskriteriet – anbefales det, at krav om uddannelsesniveau gøres gældende i Askerød, men ikke gøres gældende i Gersagerparken. Kriminalitet Det er lovpligtigt for kommunen at boliganvisning ikke må ske, hvis der er nogen i husstanden over 15 år, som har været dømt for overtrædelse af straffeloven, våbenloven eller lov om euforiserende stoffer. I forebyggelsesområder (Gersagerparken) kan der ikke kræves fremvisning af straffeattest som et generelt kriterie, men efter en konkret individuel vurdering. I parallelsamfund (Askerød) kan der kræves fremvisning af straffeattest som et generelt kriterie. Dette vil fremgå af fortolkningsbilaget til aftalerne. Statsborgerskab Det fremgår af aftalerne, at der kun kan anvises bolig i Askerød og Gersagerparken til personer, som har statsborgerskab i et EU-land eller i et land som er omfattet af aftalen om Det Europæiske Økonomiske Samarbejdsområde, eller i Schweiz. Dog er studerende, som er indskrevet på en offentligt anerkendt uddannelsesinstitution undtaget. Dette kriterie er knyttet direkte til § 59, stk. 6 i Lov om almene boliger, hvor det fremgår, at kommunen ikke må anvise bolig i forebyggelsesområder (Gersagerparken) og i parallelsamfundsområder (Askerød) til personer, som ikke har et statsborgerskab som beskrevet ovenfor. Og at studerende er undtaget. Det er administrationens juridiske vurdering, at der ved kommunal boliganvisning til de pågældende boligområder skal ske en forskelsbehandling på baggrund af statsborgerskab, hvorimod boligselskaberne ikke må forskelsbehandle på denne måde, når de selv udlejer boligerne. Perioder med for få boligsøgende som opfylder kriterierne I den aktuelle situation med ventelister til boliger og lave fraflytningsprocenter, er det ikke umiddelbart aktuelt at forvente en situation, hvor der ikke er boligsøgende som opfylder kriterierne. Derfor bliver dette ikke adresseret direkte i aftaleteksten, men derimod i fortolkningsbilaget, hvor der anbefales en ramme til vurdering af, hvordan der kan dispenseres fra kriterierne med henblik på at undgå tomme boliger og samtidig understøtte målsætningerne om at styrke beboersammensætningen i boligområderne. Interne flytninger, bytte og fremleje Askerød I lov om almene boliger fremgår, hvilke kriterier der er gældende i obligatoriske aftaler om fleksibel udlejning i parallelsamfundsområder. Heraf fremgår det, at de særlige kriterier også er gældende ved interne flytninger, bytte og fremleje. Hvis en nuværende beboer ønsker at flytte til en anden lejlighed i samme afdeling, skal vedkommende opfylde de særlige kriterier, for at komme i betragtning til en anden lejlighed i afdelingen. Ligeledes skal fremlejere opfylde de særlige kriterier. Det fremgår ikke specifikt i loven, om dette også gør sig gældende i forhold til kommunal anvisning. Administrationen anbefaler, at aftalen for Askerød i denne sammenhæng læner sig op ad bestemmelserne om obligatorisk fleksibel udlejning – at de særlige kriterier også gælder ved interne flytninger, bytte og fremleje. Dog med et fortolkningsspænd sådan, at der er mulighed for, efter en konkret individuel vurdering, at dispensere, hvis der er relevante og vægtige begrundelser herfor, og hvis alle andre muligheder er udtømte. Det kan fx være i en situation hvor én eller begge forsørgere i en børnefamilie har mistet sit arbejde og har brug for at flytte til en billigere bolig – som alternativ til risiko for helt at stå uden bolig. Her anbefales en dispensationsmulighed, hvis der ikke indenfor en rimelig tidsperiode kan skaffes en billigere bolig i et andet boligområde i kommunen, som ikke er på listen over udsatte boligområder. Gersagerparken I lov om almene boliger fremgår, hvilke kriterier der er gældende i obligatoriske aftaler om fleksibel udlejning i forebyggelsesområder. Heraf fremgår det, at de særlige kriterier er gældende ved interne flytninger, men ikke bytte og fremleje. Lejeren har således ret til at bytte bolig og/eller fremleje hele eller dele af boligen efter de almindelige regler i almenlejeloven, uagtet at der er indgået en obligatorisk aftale om fleksibel udlejning mellem kommunen og boligorganisationen. Administrationen anbefaler, at aftalen for Gersagerparken i denne sammenhæng læner sig op ad bestemmelserne om obligatorisk fleksibel udlejning – at de særlige kriterier er gældende ved interne flytninger, men ikke ved bytte og fremleje. Administrationen anbefaler, at aftalen for Gersagerparken i denne sammenhæng læner sig op ad bestemmelserne om obligatorisk fleksibel udlejning – at de særlige kriterier også gælder ved interne flytninger. Dog med et fortolkningsspænd sådan, at der er mulighed for, efter en konkret individuel vurdering, at dispensere, hvis der er relevante og vægtige begrundelser herfor, og hvis alle andre muligheder er udtømte. Tilknytning til Greve Kommune Efter anbefaling fra Økonomiudvalget den 27. marts 2023, besluttede Byrådet i forhandlingsmandatet, at de særlige kriterier konkretiseres i forhold til bestemte målgrupper og livssituationer. Herunder blandt andet en stillingtagen til, hvordan det kan vurderes, om udenbys boligsøgende har en særlig tilknytning til Greve Kommune. De konkrete forslag til sådanne kriterier har administrationen drøftet med boligselskaberne og internt i forhold til administrationen af en aftale med sådanne kriterier. Herudover er kriterierne vurderet i forhold til saglighed og forståelighed for boligsøgende borgere. På denne baggrund anbefaler administrationen, at aftalerne indledes med en sætning om, at boligerne fortrinsvist anvises til greveborgere eller til udenbys boligsøgende som har en særlig tilknytning til Greve Kommune. Samt at der i aftalerne alene fremgår de kriterier, som målrettet arbejder for at bringe Askerød og Gersagerparken væk fra listerne over parallelsamfund og forebyggelsesområder. De øvrige kriterier fra forhandlingsmandatet, som anbefalet af Økonomiudvalget den 27. marts 2023, skrives ind i fortolkningsbilaget. Etværelses lejligheder / supplementsrum I både Askerød og Gersagerparken er der nogle små etværelses lejligheder (nogle gange benævnt ”supplementsrum” i Askerød), som boligorganisationerne fortrinsvist udlejer til studerende, i henhold til gamle aftaler herom. Boligorganisationernes og kommunens administrationer anbefaler en videreførelse af denne praksis, hvorfor dette vil fremgå af aftalerne med en uddybende forklaring i fortolkningsbilaget. Anslåede afledte udgifter It- system til håndtering af kommunal boliganvisning Det er nødvendigt med et it-system for at håndtere opgaven. Dels på grund af regler om beskyttelse af persondata, dels på grund af omfanget af data som skal håndteres. Boligselskaberne anslår at der på nuværende tidspunkt samlet er omkring 2500-3000 personer skrevet op til en bolig i Askerød og Gersagerparken. Administrationen er i dialog med Netcompany, som har udviklet et it-system i samarbejde med Københavns kommune. Dette it-system er pt. er ved at blive tilpasset og udbudt til fem kommuner på Sjælland. I bedste fald kan Greve Kommune nå at komme med på første udrulning af systemet, som forventes i oktober/november 2023. Netcompany har anslået en etableringsomkostning på 370.000 kr. Den endelige pris afhænger af mængden af data, som skal konfigureres over i det nye system. Årlig omkostning til drift og vedligehold 96.000-144.000 kr., afhængig af valg af tilkøb samt antal brugere og sager. Administrationen har desuden undersøgt, om kommunens system til anvisning af ældreboliger kan anvendes til opgaven. Det er KMD Nexus, som anvendes her. KMD oplyser, at Nexus er udviklet til anvisning af ældreboliger, og KMD kan ikke garantere, at systemet kan understøtte alle arbejdsgange, som kommunen vil have i forbindelse med kommunal boliganvisning til Askerød og Gersagerparken. Hertil kommer, at Nexus ikke kan håndtere en automatisk konvertering, hvorfor alle 1700 adresser og alle 2500-3000 personer på venteliste skal indtastes manuelt. Administrationen anslår, at manuel indtastning af adresser og personer på venteliste vil kræve en fuldtidsperson i fem måneder, hvilket anslås at koste 200-220.000 kr. i lønudgift. Årlig omkostning til drift og vedligehold anslås at være 65-100.000 kr., afhængig af valg af tilkøb samt antal brugere og sager. På grund af usikkerhed omkring, hvor anvendeligt Nexus er til opgaven, og på grund af risiko for fejl ved manuel indtastning, er det administrationens anbefaling, at kommunen tilkøber Netcompany’s boliganvisningssystem, som er udviklet og afprøvet decideret på kommunal boliganvisning af almene familie- og ungdomsboliger. Personale til håndtering af opgaven Administrationen anslår, at det er nødvendigt at allokere et fuldtidsårsværk til håndtering af opgaven. Dette er vurderet ud fra følgende parametre: ressourceforbruget da kommunen havde 100 % boliganvisning i Askerød, mængden af data der skal håndteres, fraflytningsprocenter og dermed forventede flytninger der årligt skal håndteres, omfanget af dokumentation der skal indhentes i forbindelse med en boliganvisning samt forventet omfang af henvendelser til kommunen fra boligsøgende borgere. Risiko for tomgangsleje Som nævnt tidligere sagen er der i den aktuelle situation med ventelister til boliger og lave fraflytningsprocenter, ikke umiddelbart en indikation om, at der er risiko for en situation med tomgangsleje på grund af manglende boligsøgende som opfylder kriterierne. Derfor bliver dette ikke adresseret direkte i aftaleteksten, men derimod i fortolkningsbilaget, hvor der anbefales en ramme til vurdering af, hvordan der kan dispenseres fra kriterierne med henblik på at undgå tomme boliger og samtidig understøtte målsætningerne om at styrke beboersammensætningen i boligområderne. Der kan opstå situationer med kortvarig tomgangsleje, hvis sagsbehandlingstiden af forskellige årsager skrider i forbindelse med en konkret boliganvisning. Erfaringsmæssigt vil der dog være tale om meget små beløb. Fx har der i Gersagerparken ikke været udgifter til tomgangsleje forbundet med kommunal boliganvisning siden 2007, og der forinden var der udgifter på mellem 500-1000 kr. i 2005-2006. Fraflytningsregninger Når kommunen anviser en almen bolig, garanterer kommunen samtidig for lejerens kontraktmæssige forpligtelser hvad angår istandsættelse ved fraflytning. Det vil sige, at hvis lejeren ikke selv betaler fraflytningsregningen, så sender boligselskabet regningen til kommunen, som betaler og derefter igangsætter en opkrævningsproces hos lejeren. At arbejdsmarkedstilknytning er en af betingelserne for at opnå en kommunalt anvist bolig i Askerød eller Gersagerparken taler dog for, at kommunalt anviste lejere selv afholder udgifter forbundet med fraflytninger. Det bemærkes i den forbindelse, at kommunen ikke garanterer for fraflytningsudgifter hos nuværende beboere, som ikke har opnået boligen via kommunal anvisning. Lovgrundlag Lov om almene boliger, Lov om leje af almene boliger, Udlejningsbekendtgørelsen. Økonomiske konsekvenser I det følgende anføres de forventede merudgifter på baggrund af det aktuelle vidensgrundlag. Skulle der vise sig effektiviseringsmuligheder fx via nyt it-system eller i opgaveflow hos personalet, vil udgiftsniveauet blive justeret herefter. Udgift til it-system: Netcompany har anslået en etableringsomkostning på 370.000 kr. og en månedlig omkostning til drift og vedligehold på 8-10.000 kr. Ved en implementering pr. 1. november 2023, forventes en udgift på samlet 390.000 kr. i 2023. Til budget 2024 og i overslagsårene forventes en merudgift på 96.000-144.000 kr. årligt afhængig af valg af tilkøb samt antal brugere og sager. Personaleudgifter : Administrationen har estimeret, at der skal opnormeres med ét fuldtidsårsværk til at løse opgaven med 100 % kommunal boliganvisning i Askerød og Gersagerparken. Ved en implementering pr. 1. november 2023, forventes en personaleudgift på 125.000 kr. i 2023, svarende til tre måneder, med henblik på at der skal være tid til klargøring. Til budget 2024 og i overslagsårene forventes en merudgift på 500.00 kr. årligt, svarende til et årsværk. Administrationen bruger aktuelt i gennemsnit cirka 75 timer årligt på at godkende boligselskabernes vurdering af alle lejere, som tilbydes bolig efter aftalerne om fleksibel udlejning. Dette er en kan-opgave, som vil kunne frigive cirka halvanden time om ugen, hvis den ikke udføres. Fraflytningsregninger : Administrationen kan ikke give et troværdigt estimat på forventede udgifter til fraflytningsregninger, da der er for mange ukendte og uforudsigelige parametre som har betydning. Administrationen kan alene henlede opmærksomheden på, at der er risiko for øgede udgifter til fraflytningsregninger. Kommunikation Aftaler mellem kommunen og boligorganisationerne om kommunal boliganvisning lægges på Greve Kommunes hjemmeside. Tidsplan I bedste fald forventes følgende tidsplan: Maj/juni Sagen behandles politisk i Greve Kommune. Maj/juni Sagen behandles politisk i boligorganisationerne. 20.6.2023 Hvis Greve Byråd godkender sagen, igangsættes proces for overdragelse af opgaven fra boligorganisationer til kommune. 20.6.2023 Hvis Greve Byråd godkender sagen, igangsættes kontraktforhandling med udbyder af it-system. August/september Aftaler om drift og overdragelse indgås mellem administrationerne i boligorganisationer og kommune. Kommunen rekrutterer personale til opgaven. September Styringsdialogens fællesmøde, hvor der gøres status og hvor aftaler for de øvrige boligområder drøftes. Oktober/november Tilslutning til it-system. November Implementering. December Kommunen er i drift med 100 % kommunal boliganvisning i Askerød og Gersagerparken. Øvrige forhold Centerchef Tina Malling Kiær deltager under punktet. Sagens forløb 23-05-2023 Plan- og Tryghedsudvalget 1.-6. anbefales Der udarbejdes et notat frem mod Økonomiudvalgets behandling, om kommunens mulighed for samarbejde med boligorganisationer for at undgå fx, at mange flytter ind på samme adresse. Udvalget ønsker desuden: 7. halvårlig status for at følge udviklingen. Første gang i foråret 2024. 8. Særskilt sag medio 2024 med opgørelse over tekniske og administrative ressourcer afsat til og forbrugt på opgaven. 9. at kommunen ikke bruger ressourcer på boliggodkendelser på fremtidige aftaler om fleksibel udlejning. Mehmet Zeki Dogru (Ø) stemmer imod", "source_path": "data/greve/raw_dagsordener/Økonomiudvalget_2023-06-12T08:00:00+02:00_f81ee415-d90e-4703-8cdc-98dadc950ce4.json"}
{"document_id": "f81ee415-d90e-4703-8cdc-98dadc950ce4", "committee": "Økonomiudvalget", "meeting_date": "2023-06-12T08:00:00+02:00", "section_type": "html_fragment", "section_title": "Oplæg til borgersamling til prioritering på velfærdsområderne", "case_number": "21-008537", "agenda_index": 19, "text": "Beslutning Økonomiudvalget anbefaler overfor Byrådet, at Kultur- og Fritidsudvalgets indstilling godkendes. Økonomiudvalget ønsker, at administrationen undersøger, om der kan opnås støtte fra fonde eller ministerier oa. til arbejdet med en velfærdsborgersamling. Fremstilling Sagsprocedure Plan og Tryghedsudvalget, Økonomiudvalg og Byrådet Resume Byrådet godkendte på byrådsmødet den 17. april 2023 under pkt. 30, at der udarbejdes et oplæg til borgerinddragelse i form af en borgersamling i forbindelse med prioritering på velfærdsområdet og budgetlægning for 2025-2027. Byrådet besluttede desuden, at der laves et udvidelsesforslag til budget 2024 på 0,450 mio. kr. til finansiering af borgersamlingen. Denne sag folder metoden ud og beskriver en mulig proces og tidsplan for at igangsætte en borgersamling med det formål. Indstilling Administrationen indstiller, at proces for borgersamling til prioritering på velfærdsområdet godkendes under forudsætning af, at der findes midler i budgetforhandlingerne for 2024-27 . Sagsbeskrivelse Byrådet har den 17. april 2023 besluttet, at der skal afholdes en borgersamling på velfærdsområderne med sigte på at bibringe borgerne en dybere forståelse af kompleksiteten i den kommunale økonomi og den prioriteringsopgave, som Byrådet sidder med, i en tid hvor der er behov for at tage prioriteringer på velfærdsområderne i kommunen. Ved denne form inviteres borgerne med ind i maskinrummet, så de kan være med til at støtte og rådgive i forhold til Byrådets samlede prioritering af kommunens drifts- og anlægsudgifter samt potentielle indtægter. Borgersamling som metode Borgersamlinger er en metode til borgerinddragelse, som giver borgerne mulighed for at formulere deres bud på anbefalinger og løsninger til svære spørgsmål. Metoden kan anvendes til et hvilket som helst spørgsmål, hvor processen tilbyder en grundig dialog og fokus på fælles løsninger på et komplekst problem. Borgerne melder sig som frivillige i arbejdet og dedikerer sig til opgaven, der strækker sig over et forløb på et antal hverdagsaftener og weekender. Metoden er velafprøvet og udbredt i udlandet, eksempelvis i Irland, Canada, Belgien, og i samtlige skotske kommuner anvendes den til det kommunale klimaarbejde. Metoden er allerede afprøvet med succes i Greve Kommune i forbindelse med udarbejdelsen af kommunens klimahandlingsplan i 2022. I Danmark vinder metoden frem med god erfaring ikke kun i Greve Kommune, men bl.a. også i Rudersdal, Albertslund, København, Århus m.fl. Udvælgelse Alle borgere over 16 år inviteres via e-Boks (fysisk brev, hvis man er undtaget e-Boks, men i Greve Kommune er det så få, at man sidst valgte ikke at sende ud via brev). De borgere, der er interesserede melder tilbage. I de danske kommuner har tilbagemeldingen ligget på mellem 500 og 1000 borgere. I Greve Kommune var tilbagemeldingen ifm. klimaborgersamlingen 356. Herudfra vil der blive valgt 35-40 borgere til borgersamlingen ved en lodtrækning, som sørger for en repræsentativ fordeling på aldersgrupper, køn, forskellige boligtyper, og hvor man bor i kommunen. Spilleregler og kriterier Metoden inkluderer et sæt spilleregler, der skal overholdes ved en borgersamling, de indbefatter: Forpligtelse : Politikerne forpligter sig til at give de udvalgte borgere handlefrihed til at udforske den givne opgave og til at modtage anbefalingerne. Politikerne afgiver ikke beslutningskraft, men er forpligtet til at lade borgernes bidrag kvalificere arbejdet med det komplekse spørgsmål - på linje med andre ekspertbidrag. Borgerlodtrækning : Interesserede tilmelder sig, og deltagerne udvælges på baggrund af en lodtrækning, der foretages af en uafhængig tredjepart, som sikrer repræsentativitet. Lodtrækningen udføres på baggrund af parametre, der afspejler befolkningen ift. køn, alder og 2-3 andre parametre, der er relevante for problemstillingen. Det giver den bedste mulighed for et bredt udvalg, der afspejler lokalsamfundet og sikrer at flere perspektiver og behov indgår i dialogen og anbefalingerne. Ved gennemførelsen af klimaborgersamlingen, forestod Analyse & Tal lodtrækningen. Mandat og tredjepartssekretariat : Borgersamlingen skal have et tydeligt manøvrerum og et tredjepartssekretariat, der både sikrer armslængdeprincippet, og at den viden og de eksperter, der skal bistå borgerne, er uafhængig og upartisk, så borgerne værnes mod at blive unødigt påvirket af opdragsgiver, lobbyister og interesseorganisationer. Da Greve Kommune gennemførte klimaborgersamlingen, var konsulentfirmaet We Do Democracy tredjepartssekretariat. Faciliteret proces : Anbefalingerne skal udarbejdes med afsæt i en faciliteret proces for borgersamlingen og flere sessioner i form af dage/weekender. Det bidrager til arbejds- og refleksionstid, så der er mulighed for at gå i dybden og blive klogere og udvikle et nuanceret bud på fælles anbefalinger. Hverken embedsværk eller konsulenter skal skrive anbefalingerne, det skal være borgernes egne stemmer, der bringes direkte til opdragsgiver. Anbefalingen : Målet er en nuanceret, samlet anbefaling, der tilgodeser flest mulige perspektiver til gavn for samfundet, hvor afstemning kan anvendes som redskab til f.eks. prioritering. Anbefalingen skal give beslutningstagerne bedst mulig indsigt i hvilke prioriteringer og vægtninger, der foretrækkes af borgerne ved en efterfølgende implementering. Mandat Som anført ovenfor skal det være tydeligt, hvilket mandat borgersamlingen arbejder under. Følgende mandat foreslås for en velfærdsborgersamling: Byrådet giver borgersamlingen mandat til at udarbejde en uvildig anbefaling ift. prioritering af kommunens samlede portefølje af velfærdsopgaver. Herudover gives mandat til at udarbejde en metode for prioritering indenfor de kommunale velfærdsopgaver. Byrådet har respekt omkring borgersamlingens arbejde og udfald af anbefalinger uanset andre politiske dagsordner og strategier. Byrådet vil desuden behandle anbefalingen i relevante fagudvalg og i Byrådet og i den forbindelse også redegøre for, hvordan anbefalingerne bliver fulgt eller ikke fulgt. Byrådet er forpligtet til at give en status inden for de første 3 måneder efter aflevering af anbefalinger, samt igen inden for 12 måneder, ved afslutning, og igen ved evaluering. Byrådet er ikke forpligtet til politisk at følge eller vedtage borgersamlingens anbefalinger. Tids- og procesplan Såfremt borgersamlingens anbefalinger skal anvendes i budgetlægningen for 2025-2027 skal de derfor overleveres i tide til, at de kan indgå i den efterfølgende administrative og politiske proces med vurdering af anbefalinger, udvælgelse, prioritering, drøftelse og beslutning, hvilket vil sige senest i juni 2024. Derfor foreslås denne tids- og procesplan: Kontrakt med tredjepartssekretariat og opgaveformulering til borgersamlingen mv. medio oktober 2023 Annoncering og udsendelse i e-Boks november 2023 Deadline for svar fra borgere december 2023 Udtrækning og kontakt til borgerne december 2023 Ekspertpanel, materialesamling mv. januar 2024 Borgersamlingerne i februar-maj 2024 Overlevering af borgersamlingens anbefalinger til byrådet juni 2024 Hvis den samme struktur som ved klimaborgersamlingen følges, vil velfærdsborgersamlingen blive indledt af et opstartsmøde primo februar, og derpå arbejdsmøder, der efterfølges af et offentlige møde, hvor kommunens øvrige borgere inviteres til at komme og få direkte indblik og dialog med borgersamlingen. Borgersamlingens hidtidige arbejde præsenteres af samlingens deltagere, som lytter til, hvad omverdenen har af viden og holdninger. Borgersamlingen er ikke forpligtet til at følge input, men at lytte til, hvad der bydes ind med. Dernæst afholdes de sidste stormøder i borgersamlingen, hvorpå afleveringen af anbefalinger sker i juni. På det første arbejdsmøde byder Borgmesteren og formanden for Plan og Tryghedsudvalget på vegne af Byrådet deltagerne velkommen og igangsætter borgersamlingen. Alle byrådsmedlemmer inviteres til at indgå som observatører i de åbne dele af borgersamlingens møder, samt som deltagere på det offentlige møde, og endelig ved overrækkelsen af anbefalingerne. Lovgrundlag Byrådsbeslutning Økonomiske konsekvenser Borgersamlingen finansieres som en engangsudgift berammet til 0,450 mio. kr. baseret på budgettet til klimaborgersamlingen i 2022. Byrådet har som nævnt besluttet, at der laves et udvidelsesforslag til budget 2024 på 0,450 mio. kr. til finansiering af borgersamlingen. Igangsættelse af processen forudsætter således at indsatsen prioriteres i budgetforhandlingerne for 2024-27. Som det fremgår af tidsplanen, er der brug for at igangsætte forarbejdet i 4. kvartal 2023 og det foreslås, at eventuelle udgifter finansieres indenfor rammen. Kommunikation Annoncering via lokalavisen og invitation via e-Boks. Tidsplan Jf. ovenover. Sagens forløb 23-05-2023 Plan- og Tryghedsudvalget Anbefales", "source_path": "data/greve/raw_dagsordener/Økonomiudvalget_2023-06-12T08:00:00+02:00_f81ee415-d90e-4703-8cdc-98dadc950ce4.json"}
{"document_id": "f81ee415-d90e-4703-8cdc-98dadc950ce4", "committee": "Økonomiudvalget", "meeting_date": "2023-06-12T08:00:00+02:00", "section_type": "html_fragment", "section_title": "Nyt placeringsforslag for daginstitutionen Lunas Ark", "case_number": "22-013129", "agenda_index": 20, "text": "Beslutning Økonomiudvalget anbefaler overfor Byrådet at Klima-, Teknik og Miljøudvalgets og Skole-, Børne og Ungeudvalgets indstillinger godkendes. At Økonomiudvalget bemærker, at der nu er valgt placering for de institutioner, der er brug for i de kommende år, for at dække kapacitetsbehovet, og der arbejdes derfor ikke videre med yderligere placeringer. Fremstilling Sagsprocedure Skole-, Børne-, og Ungeudvalget, Plan- og Tryghedsudvalget, Klima-, Teknik- og Miljøudvalget, Økonomiudvalget og Byrådet. Resume Som en opfølgning på sagen Ændring i placering af daginstitutionen Lunas Ark , som blev behandlet den 25. april på Skole, - Børne- og Ungeudvalget, og Plan- og Tryghedsudvalget og den 27. april på Klima-, Teknik- og Miljøudvalget. I denne sag skal Byrådet tage stilling til placeringen af Lunas Ark samt reduktion i antal pladser. Dette så arbejdet med udbud af byggeprojektet kan færdiggøres. Indstilling Administrationen indstiller til Klima-, Teknik- og Miljøudvalget, 1. at der arbejdes videre med scenarie a, en delvis bevarelse af de eksisterende bygninger på Lunas Ark og daginstitutionens børn og personale genhuses under renoveringen. 2. at det tages til efterretning, at administrationen i august 2023 vender tilbage med en sag om udbud af byggeprojektet. Administrationen indstiller til Skole-, Børne- og Ungeudvalget, 3. at der opføres en daginstitution til 175 børn i stedet for de planlagte 210 børn. Administrationen indstiller til Plan- og Tryghedsudvalget, 4. at sagen tages til efterretning. Sagsbeskrivelse Den 25. april 2023 blev Skole, - Børne- og Ungeudvalget (pkt. 9) og Plan- og Tryghedsudvalget (pkt. 7) orienteret om, at der er foretaget støjsimuleringer af en mulig placering af en daginstitution på arealet ved Klub Godset. Ligeledes blev Klima-, Teknik- og Miljøudvalget den 27. april 2023 (pkt. 29) informeret. Simuleringen har vist, at det ikke vil være muligt at overholde støjkravene på facaderne og udearealerne med en støjafskærmning på ti meter. Selv med en støjafskærmning på 15 meter vil en stor del af arealet ikke være anvendeligt for udearealer. På baggrund af ovenstående problemstilling har administrationen genoptaget arbejdet med at finde alternative placeringsmuligheder til opførelse af en ny Lunas Ark. Fokus i arbejdet har været på støjforholdene ved Hundigegårdsvej 16, hvor Lunas Ark er placeret i dag. Her er støjen beregnet til at være 60 – 65 dB, og en foretaget simulering har vist, at det ikke vil være muligt at overholde støjkravene på facaderne og udearealerne med en støjafskærmning på fem meter. Administrationen har derfor været i dialog med Advokatfirmaet Poul Schmidt for at få en afklaring af, om en ny daginstitution kan opføres indenfor den gældende lokalplan, da udarbejdelse af en ny lokalplan på dette sted jf. planloven kan medføre samme udfordringer som området ved Klub Godset. Ydermere har administrationen forholdt sig til den nye kapacitetsanalyse for daginstitutionsområdet som viser, at behovet for at udvide kapaciteten frem mod 2033 er mindre, end hvad tidligere prognoser har vist. Der lægges derfor op til, at der opføres en ny daginstitution med plads til 175 børn i stedet for 210. Dette understøttes af kommunens arealkrav på 50 m 2 pr. barn for grundarealet, når der bygges nyt. Et arealkrav som Skole- og Børneudvalget vedtog den 26. august 2021 (pkt. 11), og står beskrevet i Kommunens Fælles Pædagogiske Byggeprogram, Lunas Ark på Hundigegårdsvej 16 har et grundareal på 8.862 m 2 , hvilket svarer til, at der kan bygges en ny daginstitution til max 175 børn, hvis arealkravet skal overholdes, medmindre der bygges i to etager. Placering af Lunas Ark på Hundigegårdsvej 16 a. Delvis bevarelse af de eksisterende bygninger på Lunas Ark og 175 børn – budgetbehov: 71,0 mio. kr. I dette scenarie nedrives vuggestuen og der bygges en tilbygning til børnehaven, som totalrenoveres. Under byggeperioden genhuses børn og personale. Løsningen medfører, at den sti, som går imellem de to nuværende bygninger, skal flyttes til et andet sted på grunden. På baggrund af de nuværende oplysninger har ekstern jurist vurderet, at der godt kan bygges inden for gældende lokalplan. b. Nybyg på eksisterende grund ved Lunas Ark til 175 børn – budgetbehov: 78,2 mio. kr. I dette scenarie bygges der nyt på grunden for Lunas Ark. De nuværende bygninger rives ned, og der etableres en ny bygning på grunden. Under perioden genhuses børn og personale. Løsningen medfører, at den sti, som går imellem de to nuværende bygninger, skal flyttes til et andet sted på grunden. På baggrund af de nuværende oplysninger har ekstern jurist vurderet, at der godt kan bygges nyt inden for gældende lokalplan. Anbefaling af ny placering af Lunas Ark På baggrund af ovenstående er det administrationens anbefaling, at der arbejdes videre med scenarie a, hvor Lunas Ark forbliver på grunden, Hundigegårdsvej 16, og at de eksisterende bygninger delvis bevares. Det er vurderet, at der kan bygges indenfor gældende lokalplan og at anlægsbudgettet på 80,7 mio. kr. kan overholdes, hvis der opføres en daginstitution til 175 børn. Det er en reduktion på 35 institutionspladser i forhold til byrådet beslutning den 12. december 2022 (pkt. 28) om at etablere en ny Lunas Ark med plads til 210 børn. Men jf. den opdaterede kapacitetsanalyse for daginstitutionsområdet, så vil en udvidelse af Lunas Ark fra 130 børn til 175 børn være tilstrækkeligt til at dække kapacitetsbehovet. Placeringen vil medføre, at børn og medarbejdere skal genhuses i perioden i pavilloner, da der ikke er overskydende kapacitet andre steder i nærområdet. Administrationen vender tilbage med forslag til genhusning. Lovgrundlag Bygningsreglement og Planloven Økonomiske konsekvenser I budget 2022-2025 blev der afsat 80,7 mio. kr. til etablering af en ny daginstitution til 210 børn, der hvor Lunas Ark er i dag. Der er i alt brugt 1,5 mio. kr. af anlægsbudgettet til rådgivning. Forbrugte udgifter til rådgiver er indeholdt i begge scenarier. Administrationen har fået opdateret budgetterne for alternativerne til placering af daginstitutionen Lunas Ark i forhold til det seneste byggeindeks, samt reduceret børnetallet fra 210 til 175 børn (jf. bilag 1). Oversigt over anlægsbudget af de belyste scenarier. For uddybning se bilag 1. Tal er i mio. kr. Bevilget anlægsbudget Scenarie a Scenarie b Budget 80,7 71,0 78,2 Difference til bevilliget anlægsbudget 9,7 2,5 I scenarie a og b er der regnet med genhusning af hele daginstitutionen i byggeperioden. Som det fremgår i ovenstående skema, vil det være muligt at overholde anlægsbudgettet på 80,7 mio. kr., hvis der reduceres i antal pladser, så der bygges til 175 børn frem for de oprindeligt planlagte 210. Hvis det besluttes, at der skal arbejdes videre med scenarie a, vil der være et forventet mindreforbrug på 9,6 mio. kr. Administrationen anbefaler at dette beløb ligges tilbage i kassen, men at Byrådet først forholder sig til det i efteråret, når udbudsmaterialet for en ny Lunas Ark forelægges til politisk behandling. Frem mod den endelige indstilling om udbud vil administrationen foretage en kvalitetssikring af anlægsøkonomien for det valgte scenarie. Kommunikation Der kommunikeres med medarbejdere og forældre til børnene på Lunas Ark. Tidsplan Tidsplan for opførelse af en ny Lunas Ark vil blive revideret i forbindelse med udarbejdelse af udbudsmaterialet. Det er stadig planen, at daginstitutionen kan stå klar i 2026. Sagens forløb 23-05-2023 Skole-, Børne- og Ungeudvalget 3. Godkendt. 23-05-2023 Plan- og Tryghedsudvalget 4. taget til efterretning 25-05-2023 Klima-, Teknik- og Miljøudvalget 1. Anbefales 2. Taget til efterretning", "source_path": "data/greve/raw_dagsordener/Økonomiudvalget_2023-06-12T08:00:00+02:00_f81ee415-d90e-4703-8cdc-98dadc950ce4.json"}
{"document_id": "f81ee415-d90e-4703-8cdc-98dadc950ce4", "committee": "Økonomiudvalget", "meeting_date": "2023-06-12T08:00:00+02:00", "section_type": "html_fragment", "section_title": "Sagsbehandlingsfrist for ansøgninger om økonomisk støtte til forældre", "case_number": "23-002800", "agenda_index": 21, "text": "Beslutning Økonomiudvalget anbefaler overfor Byrådet, at Skole-, Børn- og Ungeudvalgets indstilling godkendes. Fremstilling Sagsprocedure Skole-, Børne- og Ungeudvalget, Økonomiudvalget og Byrådet Resume Byrådet skal i denne sag fastsætte en sagsbehandlingsfrist for ansøgninger om økonomisk støtte til forældremyndighedsindehavere. Byrådet skal på de enkelte sagsområder inden for retssikkerhedslovens anvendelse, fastsætte og offentliggøre frister for, hvor lang tid der må gå fra modtagelsen af en ansøgning til afgørelsen, er truffet. Med denne sag skal der besluttes sagsbehandlingstider for ansøgninger om økonomisk støtte til forældremyndighedsindehavere. Indstilling Administrationen indstiller, at der godkendes en sagsbehandlingsfrist på 10 uger, for ansøgninger om økonomisk støtte til forældremyndighedsindehavere. Sagsbeskrivelse Kommunen kan træffe afgørelse om at yde økonomisk støtte til forældremyndighedsindehaveren, når det må anses for at være af væsentlig betydning af hensyn til et barns eller en ungs særlige behov for støtte. Der kan ydes økonomisk støtte til: Udgifter i forbindelse med sociale foranstaltninger efter servicelovens § 52, stk. 3 eller efter lov om bekæmpelse af ungdomskriminalitet §§ 13 eller 14 eller hvis støtten erstatter en ellers mere indgribende foranstaltning Udgifter der bevirker, at en anbringelse uden for hjemmet kan undgås, eller at en hjemgivelse kan fremskyndes Udgifter, der kan bidrage til en stabil kontakt mellem forældre og barn under barnets anbringelse uden for hjemmet. Ansøgningerne om økonomisk støtte til forældremyndighedsindehavere behandles i Familierådgivningen. Ansøgningerne vedrører typisk støtte efter nr. 1 til efterskoleophold og efter nr. 3 til transportudgifter til samvær med anbragte børn. I forbindelse med sagsbehandlingen kan der være behov for at indhente en række oplysninger, herunder økonomiske oplysninger fra forældrene, og udtalelser fra eksempelvis barnets skole, hvilket kræver en rimelig tid at få indhentet. På lignende områder, eksempelvis ansøgninger om merudgifter og tabt arbejdsfortjeneste til forældre med børn der har funktionsnedsættelser, er den politisk fastsatte sagsbehandlingstid 10 uger, som det også indstilles i dette tilfælde vedrørende økonomisk støtte til forældremyndighedsindehavere. Eksempler fra øvrige kommuner der har offentliggjorte sagsbehandlingsfrister for ansøgninger om økonomisk støtte, kan nævnes Lejre Kommune, som har en sagsbehandlingsfrist på 8-13 uger og Hvidovre Kommune som har en sagsbehandlingsfrist på 4-8 uger. De faktiske sagsbehandlingstider er ukendte. Lovgrundlag Retssikkerhedslovens §§ 3 og 3a og servicelovens § 52 a Økonomiske konsekvenser Sagen har ingen økonomiske konsekvenser for Greve Kommune. Sagens forløb 23-05-2023 Skole-, Børne- og Ungeudvalget Godkendt.", "source_path": "data/greve/raw_dagsordener/Økonomiudvalget_2023-06-12T08:00:00+02:00_f81ee415-d90e-4703-8cdc-98dadc950ce4.json"}
{"document_id": "f81ee415-d90e-4703-8cdc-98dadc950ce4", "committee": "Økonomiudvalget", "meeting_date": "2023-06-12T08:00:00+02:00", "section_type": "html_fragment", "section_title": "Midler til implementering af anbefalinger i forbindelse med analysen af det specialpædagogiske område", "case_number": "23-005134", "agenda_index": 22, "text": "Beslutning Økonomiudvalget anbefaler overfor Byrådet, at Skole-, Børn- og Ungeudvalgets indstilling godkendes. Fremstilling Sagsprocedure Skole-, Børne- og Ungeudvalget, Økonomiudvalget og Byrådet Resume I sagen skal der tages stilling til, hvorvidt der skal udarbejdes et budgetudvidelsesforslag til budgetprocessen i relation til implementeringen af anbefalinger i den specialpædagogiske analyse. Analysen kommer med 15 anbefalinger til indsatser af forskellig karakter. Indstilling Administrationen indstiller, at der træffes beslutning om, hvorvidt der skal udarbejdes et budgetudvidelsesforslag til budgetprocessen i relation til implementering af tiltag på baggrund af anbefalingerne i den specialpædagogiske analyse. Sagsbeskrivelse Analysen af det specialpædagogiske område kommer med 15 anbefalinger til indsatser inden for områderne: Kompetencer og medarbejderressourcer, Organisering, Ledelse, Økonomi og Fysiske rammer. Analysens anbefalinger kan i større eller mindre grad implementeres inden for den eksisterende økonomiske ramme. Det er administrationens vurdering, at effekten af analysens anbefalinger vil være større og kunne implementeres hurtigere, såfremt der afsættes midler hertil. Det er administrationens forventning, at området inden for 3 år vil kunne bære udgifterne alene i takt med, at analysens anbefalinger implementeres. Et scenarie kan eksempelvis være, at der afsættes 6 mio. kr. i 2024, 4 mio. kr. i 2025 og 2 mio. kr. 2026. I takt med, at analysens anbefalinger implementeres og der opstår mindreforbrug på de sene og mere indgribende indsatser tilbagebetales investeringen. Dette kan eksempelvis være med 2 mio. i 2027, 4 mio. i 2028 og 6 mio. i 2029. Økonomiske konsekvenser I ovenstående scenarie vil et samlet udvidelsesforslag for budget 2024 - 2027 udgøre 10 mio. over den samlede budgetperiode og med efterfølgende tilbagebetaling af den resterende del af finansieringen i 2028 og 2029. Sagens forløb 23-05-2023 Skole-, Børne- og Ungeudvalget Udvalget indstiller, at der udarbejdes et udvidelsesforslag med en bemærkning om, at forslaget skal indeholde en sandsynliggørelse af, at der er et forventet provenue ved at lave en investering i årene 2024-2026.", "source_path": "data/greve/raw_dagsordener/Økonomiudvalget_2023-06-12T08:00:00+02:00_f81ee415-d90e-4703-8cdc-98dadc950ce4.json"}
{"document_id": "f81ee415-d90e-4703-8cdc-98dadc950ce4", "committee": "Økonomiudvalget", "meeting_date": "2023-06-12T08:00:00+02:00", "section_type": "html_fragment", "section_title": "Godkendelse af puljemidler til Nova 2023-2025", "case_number": "23-004394", "agenda_index": 23, "text": "Beslutning Økonomiudvalget anbefaler overfor Byrådet, at Skole-, Børn- og Ungeudvalgets indstilling godkendes. Fremstilling Sagsprocedure Skole-, Børne- og Ungeudvalget, Økonomiudvalget og Byrådet Resume I forbindelse med den nationale aftale om minimumsnormeringer mellem regeringen, Radikale Venstre, Socialistisk Folkeparti, Enhedslisten og Alternativet, er der afsat en særlig pulje af midler, som er målrettet mere pædagogisk personale i daginstitutioner med mange børn i udsatte positioner fra en pulje. I Greve Kommune falder daginstitutionen Nova indenfor målgruppen af modtagere. Udvalget skal tage stilling til, at vi i Greve ønsker at gøre brug af muligheden for at modtage og anvende midlerne. Indstilling Administrationen indstiller, at der gives en tillægsbevilling til merudgifter på 1.298.360 kr. pr. år i 2023, 2024, 2025 til mere pædagogisk personale i daginstitutioner at der gives en indtægtsbevilling på 1.298.360 kr. pr. år i 2023, 2024, 2025 finansieret af Finanslovspuljen, NOVA, til finansiering af mere pædagogisk personale i daginstitutioner Sagsbeskrivelse Nova har modtaget midler fra puljen i perioden 2018-2022. Puljen er en del af Finansloven 2023 og puljens midler bliver tildelt dagtilbud med mange børn i udsatte positioner i perioden 2023 til og 2025. For at modtage midler fra puljen, skal der være minimum 25% af børnene, hvis forældre får minimum 80% i fripladstilskud. Procentsatsen skulle udregnes pr. 1. oktober 2022, her er der 48,81% af børnene i Nova, hvis forældre får minimum 80 % fripladstilskud. Puljemidlerne er forudsat af, at de videreføres på de kommende finanslove i perioden. Midlerne skal anvendes til at hæve normeringen i Nova. Puljens midler kan bruges til at ansætte enten pædagoger eller pædagogiske assistenter. Hvis det ikke er muligt for Nova at ansætte pædagoger eller pædagogiske assistenter, er der mulighed for, at Nova kan søge om dispensation til at ansætte pædagogmedhjælpere. Lovgrundlag Dagtilbudsloven Økonomiske konsekvenser I forbindelse med ansøgningen er Greve Kommune forpligtet til, at midlerne tildeles oveni det vedtagne årlige budget. Midlerne bliver udbetalt kvartalsvist. Periode 2023 2024 2025 Beløb til Nova i 2023 kroner 1.298.360 kr. 1.298.360 kr. 1.298.360 kr. Lønniveauet må ikke være højere end det, der er aftalt i de relevante overenskomster. Øvrige konsekvenser Den ekstra normering som Nova får, må ikke tælles med i Greve Kommunes normering. Center for Dagtilbud & Skoler skal derfor årligt aflevere en statusbeskrivelse til Børne & Undervisningsministeriet, hvor der står, hvor mange medarbejdere Nova har ansat for puljemidlerne, så de kan trækkes fra Greve kommunes normering. Tidsplan Nova kan begynde ansætte medarbejdere, så snart ministeriet giver besked, om at de kan gå i gang. Sagens forløb 23-05-2023 Skole-, Børne- og Ungeudvalget 1.-2. Godkendt.", "source_path": "data/greve/raw_dagsordener/Økonomiudvalget_2023-06-12T08:00:00+02:00_f81ee415-d90e-4703-8cdc-98dadc950ce4.json"}
{"document_id": "f81ee415-d90e-4703-8cdc-98dadc950ce4", "committee": "Økonomiudvalget", "meeting_date": "2023-06-12T08:00:00+02:00", "section_type": "html_fragment", "section_title": "Revideret kommissorium for Børnerådet som konsekvens af ny dagtilbudsstruktur", "case_number": "23-005040", "agenda_index": 24, "text": "Beslutning Økonomiudvalget anbefaler overfor Byrådet, at Skole-, Børn- og Ungeudvalgets indstilling godkendes. Fremstilling Sagsprocedure Skole-, Børne- og Ungeudvalget, Økonomiudvalget og Byrådet Resume Sagen handler om godkendelse af et revideret kommissorium for Børnerådet, som følge af en ny dagtilbuds- og ledelsesstruktur i Greve Kommune, som træder i kraft 1. august 2023. Sammensætningen af medlemmerne af Børnerådet skal ændres som følge heraf. Indstilling Administrationen indstiller, at det reviderede kommissorium for Børnerådet godkendes, som det fremgår af sagen, at det reviderede kommissorium træder i kraft pr. 1. august 2023, samtidig med den nye dagtilbudsstruktur. Sagsbeskrivelse Kommissoriet for Børnerådet skal ændres som følge af byrådets beslutning den 30. januar 2023 om en ny dagtilbuds- og ledelsesstruktur, hvor de kommunale dagtilbudsdistrikter nedlægges og erstattes af selvstændige daginstitutioner med egne bestyrelser, ledelse og Lokal-Med. Den nye dagtilbudsstruktur træder i kraft pr. 1. august 2023. Ændringerne af Børnerådets kommissorium handler primært om sammensætningen af det kommende Børneråd. Administrationen anbefaler, at alle bestyrelsesformændene for de kommunale og selvejende daginstitutioner samt dagplejen bliver repræsenteret i Børnerådet. Det er desuden tilføjet, at direktøren for området kan deltage efter behov, som det er praksis i dag. Som følge af nedlæggelsen af kommunal distriktsledelse tilføjes enhedschefen og en kommunal daginstitutionsleder til deltagerkredsen. Som en konsekvens af, at Børnerådet bliver udvidet med flere deltagere, anbefaler administrationen, at antallet af møder fastsættes til 3 årlige møder i stedet for 4, som i dag. Det foreslås, at dagsordenen udsendes 1 uge før mødet i lighed med Skolerådets kommissorium. Derudover forslås det, at følgende udgår af kommissoriet: \"På hvert møde har forældrebestyrelserne på skift ansvaret for indholdet af et punkt på dagsordenen. Punktet tager udgangspunkt i, hvordan bestyrelsen arbejder med konkrete emner/temaer i dagtilbuddene.\" Baggrunden er, at det kun har været praktiseret i meget få tilfælde, ligesom det vil være vaskeligt at praktisere med udvidelsen af deltagerkredsen. Det udelukker ikke, at forældrebestyrelser kan stå for et punkt, hvis de har lyst til det og det aftales i forbindelse med fastlæggelsen af dagsordenen, sammen med formanden. Det reviderede kommissorium er vedlagt i en version med korrektur, hvor de foreslåede ændringer kan ses og en version uden. Lovgrundlag Der er ikke et krav i dagtilbudsloven om, at der skal være et Børneråd. Økonomiske konsekvenser Sagen har ingen økonomiske konsekvenser for Greve Kommune. Øvrige konsekvenser Der gennemføres ikke høring blandt forældrebestyrelserne, da der primært er tale om konsekvensrettelser i kommissoriet som følge af en ny dagtilbudsstruktur pr. 1. august 2023. Kommunikation Når Greve Byråd har godkendt det endelige kommissorium for Børnerådet, vil det blive sendt til forældrebestyrelserne for de kommunale og selvejende daginstitutioner og dagplejen. Det endeligt godkendte kommissorium vil blive lagt på Greve Kommunes hjemmeside. Tidsplan Administrationen foreslår, at det nye kommissorium for Børnerådet træder i kraft pr. 1. august 2023. Sagens forløb 23-05-2023 Skole-, Børne- og Ungeudvalget 1.-2. Godkendt.", "source_path": "data/greve/raw_dagsordener/Økonomiudvalget_2023-06-12T08:00:00+02:00_f81ee415-d90e-4703-8cdc-98dadc950ce4.json"}
{"document_id": "f81ee415-d90e-4703-8cdc-98dadc950ce4", "committee": "Økonomiudvalget", "meeting_date": "2023-06-12T08:00:00+02:00", "section_type": "html_fragment", "section_title": "Forlængelse af midlertidig bevilling til ekstra sagsbehandler i myndighedsfunktionen på det specialiserede voksenområde", "case_number": "23-004456", "agenda_index": 25, "text": "Beslutning Økonomiudvalget anbefaler overfor Byrådet, at Social- og Handicapudvalgets indstilling godkendes. Fremstilling Sagsprocedure Social- og Handicapudvalget, Økonomiudvalget og Byrådet Resume I sagen skal Byrådet beslutte, om der skal udarbejdes budgetforslag om forlængelse af bevillingen til en ekstra sagsbehandler, der udløber ved udgangen af 2023. Sagen beskriver derfor emner af betydning for Byrådets beslutningsgrundlag, så som sagsantal, sagsbehandlingstider og økonomi. Sagen beskriver desuden forskellige fakta og data om myndighedsfunktionen. Antallet af sagsbehandlere på det specialiserede voksenområde har betydning for sagsbehandlingen af borgerne og for kommunens økonomi. Indstilling Administrationen indstiller, at der udarbejdes udvidelsesforslag til Budget 2024-2027 om forlængelse af bevillingen til en ekstra sagsbehandler i myndighedsfunktionen på det specialiserede voksenområde. Sagsbeskrivelse I det vedtagne budget 2022-25 tilførte Byrådet midlertidigt en ekstra sagsbehandler i to år på det specialiserede voksenområde for at ”sikre tilstrækkeligt med sagsbehandlere, så kommunen kan lave en bedre sagsbehandling.” (Citat fra budgetforligspartiernes pjece ”Budgetforlig 2022. Et godt liv med en grøn hverdag”). Bevillingen udløber ved udgangen af 2023. Derfor skal Byrådet beslutte, om der i budgetmaterialet for Budget 2024-27 skal udarbejdes forslag om at forlænge bevillingen. Efter den vedtagne tids- og procesplan for Budget 2024-27 kan der i budgetmaterialet kun indarbejdes forslag om udvidelser, hvis Byrådet har besluttet det. Sagen beskriver emner, der er relevante for Byrådets beslutningsgrundlag: Myndighedsfunktionens opgaver, sagsantal, sagsbehandlingstider og økonomi. Derudover indeholder sagen forskellige fakta og data om myndighedsfunktionen på området. Disse oplysninger er med i sagen, fordi Social- og Handicapudvalget på udvalgsmødet den 13. marts 2023 (punkt 4) besluttede, at udvalget ønsker en sag på et kommende møde med fokus på rekruttering, personaleomsætning og kompetencer i personalegruppen på det sociale myndighedsområde. Sagens emner er uddybende beskrevet i vedlagte bilag. Resten af denne sagsbeskrivelse er derfor et resume af det mere detaljerede bilag. Myndighedsfunktionens opgaver Myndighedsfunktionen på det specialiserede voksenområde varetager myndighedsopgaver og anden sagsbehandling – herunder også rådgivning og vejledning - for voksne med nedsat fysisk eller psykisk funktionsevne og/eller sociale problemer. Det drejer sig hovedsagelig om socialpædagogisk støtte i eget hjem, midlertidige og længerevarende botilbud, aktivitets- og samværstilbud, beskyttet beskæftigelse, forsorgshjem, krisecentre og merudgifter. Lovgrundlaget for indsatserne findes i Servicelovens afsnit om voksne. Sagsantal Først fra juni 2022 er der løbende og systematisk lavet opgørelser af teamets samlede sagsantal, og derfor er der ikke sammenlignelige tal for tidligere år. Udviklingen i sagsantallet i de seneste ca. 9 måneder siden juni 2022 fremgår af denne tabel: Dato Sager i alt Sager pr. rådgiver 08-06-2022 560 53,1 21-12-2022 582 55,2 10-03-2023 603 57,2 Sagsantallet er støt stigende, og er i perioden steget med knapt 8%, sådan at hver rådgiver i gennemsnit har fået fire sager mere. Dansk Socialrådgiverforening opererer med disse vejledende sagsantal: Voksenhandicapområdet: ca. 55-70 sager pr. sagsbehandler Voksenpsykiatriområdet: ca. 50-65 sager pr. sagsbehandler Byrådet har i tidligere budgetvedtagelser benyttet sig af såkaldte Forretningsmæssige Investeringer, hvor en investering i flere sagsbehandlere hentes hjem på besparelser via prisforhandlinger, billigere tilbud og eventuelt hjemtagelser, hvor dette er muligt og relevant. Den del af myndighedsarbejdet kræver hyppig opfølgning i borgersagerne og tidskrævende prisforhandlinger med især private tilbud. Derfor er det en forudsætning, at den enkelte rådgivers sagsantal ikke må være for højt. Ellers er det ikke muligt at prioritere opfølgning og forhandling tilstrækkeligt. Sagsbehandlingstider Sagsbehandlingstider kan endnu ikke trækkes ud af områdets IT-fagsystem, men må opgøres manuelt. Derfor godkendte Social- og Handicapudvalget den 25. april 2022 (punkt 3), at sagsbehandlingstid indtil videre kun opgøres på de to områder, hvor der er flest sager: Socialpædagogisk støtte i eget hjem, servicelovens §85. Godkendt sagsbehandlingstid ifølge kvalitetsstandard = 8 uger Midlertidige botilbud, servicelovens §107. Godkendt sagsbehandlingstid ifølge kvalitetsstandard = 12 uger Status viser følgende for perioden 1. juni 2022 – 10. april 2023: Samlet opgørelse §85 og §107 Antal Afgjorte sager i alt 23 Heraf afgørelse inden for fristen 11 Heraf afgørelse efter fristen 12 Sagsbehandlingstiden er overholdt i 11 sager ud af i alt 23 = 48%. Økonomi – besparelser fra myndighedens prisforhandlinger Tilbage i 2019 blev myndighedsfunktionen tilført to årsværk som en investering, der skulle modsvares af besparelser opnået ved tæt sagsopfølgning, prisforhandlinger, billigere tilbud mv. En evaluering viste et positivt økonomisk udbytte af investeringen, og derfor tilførte Byrådet yderligere et tredje årsværk fra 2021. Der er dermed i budgetterne før 2022 tilført i alt tre varige årsværk som en investering, der skal nedbringe udgifterne. Den samlede investering udgør 1,5 mio. kr. årligt. En opgørelse viser, at tæt opfølgning og prisforhandlinger har medført udgiftsreduktion i 17 sager på i alt 2,6 mio. kr. i 2022 stigende til foreløbig 3,9 mio. kr. i 2023. På trods heraf har det været nødvendigt med tillægsbevillinger til området: I 2021 blev der givet tillægsbevillinger på 7,8 mio. kr. I 2022 blev der givet tillægsbevillinger på 18,2 mio. kr. Og som det fremgår af Budgetopfølgning 1, forventes der også i 2023 at være en betydelig økonomisk udfordring i størrelsesorden cirka 20-22 mio. kr. Den ekstra midlertidige sagsbehandler i 2022-23 har Byrådet imidlertid ikke bevilget som en investering, der skal reducere udgifterne yderligere. Stillingen er derimod som nævnt bevilget for at sikre tilstrækkeligt med sagsbehandlere, så kommunen kan lave en bedre sagsbehandling. Den ekstra sagsbehandler har dog i sagens natur medført, at sagsantallet pr. sagsbehandler er lavere, end det ellers ville have været, helt konkret 10% lavere. Og netop dette har har givet bedre betingelser for at prioritere den nødvendige tætte sagsopfølgning. Det er derfor også administrationens vurdering, at behovet for tillægsbevillinger formentlig havde været endnu større i 2022 og i 2023 uden den ekstra sagsbehandler. Fakta og data om myndighedsfunktionen Er beskrevet i vedlagte bilag med oplysninger om bl.a. personalenormering, kønsfordeling, aldersprofiler, anciennitet, uddannelsesbaggrund, personaleomsætning, rekruttering, opgaver og opgavefordeling, visitation samt prisforhandling. Lovgrundlag Byrådets beslutning. Økonomiske konsekvenser En forlængelse af bevillingen med en ekstra sagsbehandler koster 0,5 mio. kr. årligt. Forlængelsen kan både være midlertidig og varig. Af hensyn til fastholdelse og rekruttering vil administrationen foreslå en varig forlængelse som første prioritet, men muligheden for en midlertidig forlængelse vil i givet fald også fremgå af budgetforslaget. De opnåede besparelser ved forhandlinger i de konkrete borgersager indregnes løbende i Budgetopfølgningen, og indgår også i den årlige budgetlægning i mængdereguleringen på det specialiserede voksenområde. Mængdereguleringen indgår i budgetmaterialet i budgetkataloget med tekniske rettelser. Sagens forløb 22-05-2023 Social- og Handicapudvalget Udvalget anbefaler at der udarbejdes et udvidelsesforslag.", "source_path": "data/greve/raw_dagsordener/Økonomiudvalget_2023-06-12T08:00:00+02:00_f81ee415-d90e-4703-8cdc-98dadc950ce4.json"}
{"document_id": "f81ee415-d90e-4703-8cdc-98dadc950ce4", "committee": "Økonomiudvalget", "meeting_date": "2023-06-12T08:00:00+02:00", "section_type": "html_fragment", "section_title": "Ændringer i vedtægter for Greve Seniorråd", "case_number": "23-004947", "agenda_index": 26, "text": "Beslutning Økonomiudvalget anbefaler overfor Byrådet, at Sundheds- og Omsorgsudvalgets indstilling godkendes. Fremstilling Sagsprocedure Sundheds- og Omsorgsudvalget, Økonomiudvalget og Byrådet. Resume Greve Seniorråd ønsker at foretage ændringer i deres vedtægter, for at styrke samarbejdet med de politiske fagudvalg og byrådet. Sundheds- og Omsorgsudvalget orienteres om ændringerne, og byrådet skal godkende ændringerne som følge af lov om retssikkerhed og administration. Ændringerne vil betyde, at Greve Seniorråd hvert år vil planlægge møder med formand for Sundheds- og Omsorgsudvalget og borgmester i Greve Kommune, for at drøfte ældrepolitiske emner og prioriteringer på ældreområdet. Indstilling Administrationen indstiller, at ændringen i vedtægter for Greve Seniorråd godkendes. Sagsbeskrivelse Baggrund for ændring af vedtægterne for Greve Seniorråd Den 10. marts 2023 deltog borgmesteren i et møde i Greve Seniorråd. På mødet blev samarbejdet mellem byrådet og Greve Seniorråd drøftet. På baggrund af drøftelsen var der et gensidigt ønske om at indgå i et tættere samarbejde med de politiske fagudvalg og byrådet. For at imødekomme dette ønske har Greve Seniorråd den 21. april 2023 udarbejdet et udkast til ændringer i deres vedtægter. Byrådet skal godkende seniorrådets vedtægter i følge lov om retssikkerhed og administration §31, og dermed også hvis de skal revideres. Ændringer, som ønskes godkendt af byrådet Greve Seniorråd har udarbejdet et udkast til ændringer af §7 stk. 2 i deres vedtægter, som vedrører samarbejde med politiske udvalg og byrådet. Greve Seniorråd ønsker, at byrådet godkender følgende ændringer i deres vedtægter: Greve Seniorråd mødes mindst to gange om året med formanden for Sundheds-og Omsorgsudvalget med henblik på gensidig orientering og drøftelse af tiltag og politiske prioriteringer på ældreområdet. Der kan efter aftale afholdes møder med øvrige fagudvalg. Der afholdes møder med borgmesteren en til to gange årligt. Møderne planlægges således, at Greve Seniorråd kan drøfte og give input til prioriteringer for det kommende budget. Administrationen er ansvarlig for at indkalde til møderne. Vedtægterne er vedlagt som bilag, og ændringen fremgår med gul markering. Lovgrundlag Lov om retssikkerhed og administration på det sociale område §§ 31 om, at byrådet i samarbejde med ældrerådet fastsætter ældrerådets vedtægter. Økonomiske konsekvenser Sagen har ingen økonomiske konsekvenser. Tidsplan Når byrådet har godkendt ændringerne i vedtægterne, udarbejder Greve Seniorråd et årshjul for møder med formand for Sundheds- og Omsorgsudvalget og borgmester i Greve Kommune. Sagens forløb 22-05-2023 Sundheds- og Omsorgsudvalget Anbefales Afbud fra Tina Rottbøll (A)", "source_path": "data/greve/raw_dagsordener/Økonomiudvalget_2023-06-12T08:00:00+02:00_f81ee415-d90e-4703-8cdc-98dadc950ce4.json"}
{"document_id": "f81ee415-d90e-4703-8cdc-98dadc950ce4", "committee": "Økonomiudvalget", "meeting_date": "2023-06-12T08:00:00+02:00", "section_type": "html_fragment", "section_title": "Stop for visitation af plejekrævende ældre til ledige plejeboliger i Grønlykkeparken og Dahliahuset", "case_number": "23-003614", "agenda_index": 27, "text": "Beslutning Økonomiudvalget anbefaler overfor Byrådet, at Sundheds- og Omsorgsudvalgets indstillinger godkendes. Fremstilling Sagsprocedure Sundheds- og Omsorgsudvalget, Social- og Handicapudvalget, Økonomiudvalget og Byrådet Resume Byrådet skal beslutte, om der skal indføres et stop for visitation af plejekrævende ældre til plejeboligerne i Grønlykkeparken i Hundige og Dahliahuset ved Hedebo i Greve landsby. Tiltaget er nødvendigt, hvis plejeboligerne skal omlægges til botilbud på det specialiserede voksenområde. Der beskrives to modeller for den videre proces med at omlægge de to steder til et botilbud for voksne. Byrådet skal beslutte, hvilken model, der skal arbejdes videre med. Omlægningen medfører udgifter til tomgangsleje i en midlertidig periode, og har betydning for antallet af plejeboliger. Indstilling Administrationen indstiller til Sundheds- og Omsorgsudvalget, at udvalget 1. Godkender et stop for visitation af plejekrævende ældre til ledige plejeboliger i Grønlykkeparken og Dahliahuset med virkning fra den 20. juni 2023 2. Godkender at visitationsstoppet og den videre proces med omlægning til botilbud for voksne på det specialiserede voksenområde sker enten i henhold til model A eller model B 3. Godkender at den skønnede udgift i 2023 på 0,070 mio. kr. indarbejdes i Budgetopfølgningen 4. Godkender at der udarbejdes udvidelsesforslag til Budget 2024-27 med beløb svarende til den besluttede model, jævnfør indstillingspunkt 2 og afsnittet om økonomiske konsekvenser Administrationen indstiller til Social- og Handicapudvalget, 5. at udvalget tager sagen til efterretning Sagsbeskrivelse I budgetlægningen for Budget 2023-26 indgik en budgetanalyse om muligheden for at etablere botilbud på det specialiserede voksenområde i bygninger i kommunen, der i forvejen anvendes til boligformål. Analysen viste, at der er behov for at få etableret flere lokale botilbud, og at der potentielt kan opnås besparelser på i gennemsnit cirka 150.000 kr. pr. plads sammenlignet med tilsvarende eksterne botilbud. Endvidere vil etablering af botilbud i Greve Kommune betyde, at borgere med et behov herfor, i højere grad kan forblive i deres nærmiljø. Analysen foreslog tre konkrete egnede lokaliteter: Grønlykkeparken i Hundige. 12 almene ældreboliger ejet af Greve Boligselskab. Bruges i dag som plejeboliger, og hører organisatorisk til Strandcentret Dahliahuset i Greve landsby. Otte almene ældreboliger ejet af Greve Kommune. Bruges i dag som plejeboliger, og hører organisatorisk til Hedebo Hundige Bygade. 18 ældreboliger/”pensionistboliger” ejet af Greve Kommune. Bruges i dag som ældreboliger og midlertidige boliger til ukrainske flygtninge Forslaget indgik i uændret form i det Budget 2023-26, som Byrådet vedtog den 2. oktober 2022. Dermed bekræftede Byrådet, at der skal arbejdes videre med alle tre steder som mulige placeringer af botilbud for voksne, og opfølgning på botilbudsanalysen indgår også som et indsatsområde i den vedtagne handleplan på det specialiserede voksenområde. Opfølgning på botilbudsanalysen med forslag til konkrete målgrupper, drift, økonomi mv. forelægges til politisk behandling i begyndelsen af 2024. Sagen handler om at forberede, at Grønlykkeparken og Dahliahuset over en periode kan udfases som plejeboliger, og i stedet anvendes som botilbud til voksne med nedsat funktionsevne. Grønlykkeparkens og Dahliahusets egnethed som botilbud på det specialiserede voksenområde Botilbudsanalysen viste, at begge steder er velegnede. Hvis der skal prioriteres mellem de to steder, konkluderede analysen dog, at Grønlykkeparken har første prioriteret. Dels fordi der er flest boliger, dels fordi beliggenheden er bedre i forhold til transport, indkøbsmuligheder mv. og samtidig ligger tæt på Bostedet Vangeleddet, hvilket potentielt muliggør samdrift Formålet med at omlægge Grønlykkeparken og Dahliahuset til botilbud for voksne Målet er todelt: For det første er det et mål at skabe flere lokale botilbud for voksne med nedsat funktionsevne og dermed give de berørte borgere mulighed for at blive boende i kommunen. Og for det andet er det et mål at reducere udgifterne på det specialiserede voksenområde uden serviceforringelser for borgerne, idet Greve Kommune, bl.a. baseret på erfaringerne fra etableringen af Bostedet Vangeleddet, forventes at kunne drive egne botilbud til en lavere gennemsnitspris end tilsvarende eksterne tilbud. Betydning for plejeboligkapaciteten hvis Grønlykkeparken og Dahliahuset nedlægges som plejeboliger Det er administrationens vurdering, at de i alt 20 plejeboliger kan udfases. Det bærende element i den vurdering er, at plejeboligkapaciteten udbygges i de nærmeste år: Friplejehjemmet Fribo Greve i Hundige åbner for de første borgere i juni 2023. Indflytning sker herefter i etaper frem til november 2024, hvor alle 75 boliger vil være beboet. Administrationen skønner, at mellem en tredjedel og halvdelen af boligerne vil gå til borgere fra Greve Kommune. Det svarer til cirka 25-38 boliger Et nyt kommunalt plejecenter med 72 boliger i Lundegårdsparken i Tune forventes at åbne i første halvår 2026 Dertil kommer, at udfasningen af plejeboligerne i Grønlykkeparken og Dahliahuset vil forløbe over noget tid, sådan at der ikke vil opstå et pludseligt, akut behov for flere plejeboliger. Administrationen arbejder aktuelt med en kapacitetsanalyse på ældreområdet, hvori der indgår en analyse af den fremtidige plejeboligkapacitet holdt op imod det forventede fremtidige behov for plejeboliger. Kapacitetsanalysen forventes at være færdig medio 2023, og forelægges efterfølgende til politisk behandling efter sommerferien 2023. Hvis den mod forventning viser, at Grønlykkeparken og Dahliahuset fremadrettet ikke kan udfases som plejeboliger, vil sagen om stop for visitation blive forelagt til ny politisk behandling. To modeller for visitationsstop og omlægning af Grønlykkeparken og Dahliahuset Med udgangspunkt i den gennemsnitlige fraflytning/naturlige afgang i Grønlykkeparken og Dahliahuset vurderer administrationen, at det vil tage ca. fire år frem til engang i 2027, før der ikke længere er beboere i bygningerne, Det vil derfor medføre en stigende udgift over årene til tomgangsleje, hvis de to steder skal være helt eller næsten helt tømt for beboere, før de kan tages i brug som botilbud på det specialiserede voksenområde. I 2026 – hvor udgiften vil være højest – vil tomgangslejen således udgøre ca. 1,2 mio. kr. Administrationen fremlægger derfor to alternative modeller, hvor omlægningen sker i en glidende overgang. Begge modeller indebærer, at der i en overgangsperiode bor to forskellige målgrupper i bebyggelserne. Model A –visitationsstop i to år Modellen indebærer et toårigt visitationsstop fra medio 2023 til medio 2025. I løbet af de to år vurderes det, at ca. halvdelen af boligerne i både Grønlykkeparken og Dahliahuset vil blive ledige, det vil sige ca. seks ledige boliger i Grønlykkeparken og ca. fire i Dahliahuset. Medio 2025 kan de visiterede borgere i den nye målgruppe flytte ind i løbet af en komprimeret periode på en til to måneder. Perioden med to forskellige målgrupper kan muligvis forkortes, hvis de nuværende beboere tilbydes at flytte til en anden plejebolig uden omkostninger for beboeren. Ingen kan dog tvinges til at flytte mod sin vilje. Fordelene ved model A er: Udgiften til tomgangsleje begrænses Indflytning af borgere på det specialiserede voksenområde kan komme i gang hurtigere, end hvis der skal ventes på, at de to steder skal tømmes helt eller næsten helt for beboere Dermed kan der hurtigere realiseres en forventet besparelse på udgifterne til eksterne botilbud på det specialiserede voksenområde Ulemperne ved model A er: Udfordringen ved at blande to forskellige målgrupper: plejekrævende ældre med yngre borgere med en sandsynligvis psykisk betinget nedsat funktionsevne. De to målgruppers behov er forskellige Kravene til personalets kompetencer er derfor også forskellige Der kan opstå utilfredshed hos de nuværende beboere og deres pårørende Visitationen af borgere i en ny målgruppe kan blive vanskeliggjort af, at de pågældende borgere vil have betænkeligheder ved at flytte ind et sted, hvor cirka halvdelen af beboerne er plejekrævende ældre Pladser på plejecentre i Greve Kommune er aktivitetsbestemte. Det betyder, at hvis der er færre beboere, er afregningen lavere. Hvis der bor få beboere, kan det være vanskeligt at holde serviceniveauet, primært i ydertimerne, inden for den økonomiske ramme Administrationen vurderer, at modellens udfordringer kan løses, og at udfordringerne potentielt kan mindskes, hvis de nuværende beboere tilbydes en omkostningsfri flytning til en plejebolig et andet sted. Model B – løbende indflytning af borgere i ny målgruppe, straks efter målgruppen er politisk godkendt Forslag til ny målgruppe indgår som nævnt i den opfølgning på botilbudsanalysen, der forelægges til politisk behandling i begyndelsen af 2024. Herefter kan processen med at visitere relevante borgere sættes i gang. Indflytning kan derefter ske successivt frem mod sommerferien 2024 i de boliger, der er blevet ledige siden visitationsstoppet. Det forventes at dreje sig om cirka 1/3 af boligerne, det vil sige ca. fire ledige boliger i Grønlykkeparklen og ca. tre i Dahliahuset. Fordelene ved model B er i hovedtræk de samme som i model A: Udgiften til tomgangsleje reduceres yderligere Indflytning af borgere i ny målgruppe kan komme i gang hurtigere Hurtigere realisering af forventet besparelse på udgifterne til eksterne botilbud Ulemperne ved model B vurderes at være nogenlunde de samme som i model A for så vidt angår udfordringen ved at blande to målgrupper med forskellige behov, de forskellige krav til personalets kompetencer, potentiel modstand hos nuværende beboere og pårørende, samt udfordringen med at holde serviceniveauet i ydertimerne inden for den økonomiske ramme på plejecenterområdet. Administrationen vurderer, at visitationen af borgere i den nye målgruppe bliver vanskeliggjort i model B. De pågældende borgeres betænkelighed ved at flytte ind vurderes at blive en større udfordring, jo færre ”ligesindede” i egen målgruppe, der flytter ind samtidig. Også i denne model vurderer administrationen, at udfordringerne potentielt kan reduceres, hvis de nuværende beboere tilbydes en omkostningsfri flytning til en plejebolig et andet sted. Administrationens anbefaling af model Ud fra en samlet vurdering anbefaler administrationen model A. Modellen er dyrere end model B, men administrationen tillægger det stor betydning, at perioden med blandede beboermålgrupper bliver så kort som muligt. Dette både af hensyn til beboerne i begge målgrupper, deres pårørende og personalet. Lovgrundlag Byrådets beslutning. Økonomiske konsekvenser Udgiften til tomgangsleje i de to modeller kan resumeres sådan her: Mio. kr. 2023 2024 2025 Model A 0,07 0,5 0,7 Model B 0,07 0,2 0,0 Udgiften i 2023 på 0,070 mio. kr. vil indgå i Budgetopfølgningen. Hvis Byrådet godkender sagen, vil der blive udarbejdet udvidelsesforslag til Budget 2024-27 med de beløb, der svarer til den model, Byrådet vælger. Det skal understreges, at der er tale om skønnede beløb. Der vil blive fulgt op på økonomien, når den samlede opfølgning på botilbudsanalysen forelægges i begyndelsen af 2024, herunder eventuelle midler til omkostningsfri flytning til nuværende beboere. Det kan supplerende oplyses, at der i det vedtagne budget er indarbejdet en rammebesparelse på 1,5 mio. kr. årligt fra 2026, med henvisning til botilbudsanalysen og bestræbelserne på at etablere flere lokale botilbud på det specialiserede voksenområde. Beløbet er et meget foreløbigt skøn. Kommunikation De nuværende beboere og deres pårørende skal informeres om et visitationsstop for plejekrævende ældre borgere til ledige boliger og de videre planer for omlægningen. Desuden skal Greve Boligselskab, der ejer boligerne i Grønlykkeparken, og boligselskabet KAB, der administrerer boligerne i Dahliahuset for Greve Kommune, orienteres. Referat af Seniorrådets behandling af sagen vil foreligge til udvalgets møde. Handicaprådet har ikke møde inden den politiske behandling, men har mulighed for at sende sine bemærkninger, når dagsordenen til udvalgsmødet er publiceret. Tidsplan Stoppet for visitation af plejekrævende ældre træder i kraft umiddelbart efter Byrådets beslutning. Den videre tidsplan afhænger af, hvilken model, der vælges. Tidsplanen for de to modeller fremgår af denne oversigt: Handling Model A Model B Visitationsstop påbegyndes Juni 2023 Juni 2023 Opfølgning på botilbudsanalyse, forslag til målgrupper mv. Jan/feb 2024 Jan/feb 2024 Visitation af nye målgrupper sættes i gang Forår 2025 Forår 2024 Indflytning af nye målgrupper går i gang Medio 2025 Medio 2024 Omlægning fuldt gennemført Medio 2027 Medio 2027 Tidspunktet for fuldt gennemført omlægning kan potentielt fremrykkes, hvis de nuværende beboere tilbydes flytning til anden plejebolig. Sagens forløb 22-05-2023 Sundheds- og Omsorgsudvalget Ad 1 anbefales Ad 2 anbefaler model B med bemærkning om, at borgere kan benytte deres ret til frit valg af plejebolig og at medarbejdere så vidt muligt tilbydes at følge borgerne, alt efter deres ansættelsesforhold. Udvalget ønsker, at udvalgets anbefaling kommunikeres til bebeboere, pårørende og medarbejdere umiddelbart efter mødet i udvalget. Det er Byrådet, som har den endelige beslutning. Ad 3 anbefales med bemærkning om, at kommunen kan dække eventuelle flytteomkostninger. Ad 4 anbefales Afbud fra Tina Rottbøll (A) 22-05-2023 Social- og Handicapudvalget 5. Sagen blev taget til efterretning.", "source_path": "data/greve/raw_dagsordener/Økonomiudvalget_2023-06-12T08:00:00+02:00_f81ee415-d90e-4703-8cdc-98dadc950ce4.json"}
{"document_id": "f81ee415-d90e-4703-8cdc-98dadc950ce4", "committee": "Økonomiudvalget", "meeting_date": "2023-06-12T08:00:00+02:00", "section_type": "html_fragment", "section_title": "Høring af Sundhedsaftale 2024-2027", "case_number": "23-004947", "agenda_index": 28, "text": "Beslutning Økonomiudvalget anbefaler overfor Byrådet, at Sundheds- og Omsorgsudvalgets indstillinger godkendes. Fremstilling Sagsprocedure Sundheds- og Omsorgsudvalget, Økonomiudvalget og Byrådet. Resume Udkast til den kommende Sundhedsaftale 2024-2027 i Region Sjælland er sendt i offentlig høring. Sundhedsaftalen er en politisk aftale, som sætter den overordnede ramme for samarbejdet på sundhedsområdet mellem kommuner, regioner og almen praksis til sikring af kvalitet og patientsikkerhed. Administrationen har udarbejdet udkast til høringssvar til høringsudkastet af Sundhedsaftale 2024-2027. Byrådet skal i sagen godkende administrationens høringssvar. Derudover skal Sundheds- og Omsorgsudvalget i sagen beslutte, hvilke medlemmer der skal deltager i stormøde om Sundhedsaftalen den 1. november 2023. Indstilling Administrationen indstiller, 1) at Sundheds- og Omsorgsudvalget beslutter hvilke medlemmer, der skal deltage i stormøde om Sundhedsaftale 2024-2027 den 1. november 2023. 2) at Byrådet godkender høringssvar til udkast til Sundhedsaftale 2024-2027. Sagsbeskrivelse Om offentlig høring af Sundhedsaftale 2024-2027 Sundheds- og Omsorgsudvalget blev den 24. april 2023 (pkt. 13) orienteret om processen for revidering af Sundhedsaftalen i Region Sjælland. En del af processen er offentlig høring af Sundhedsaftalen. Den offentlige høring gennemføres i perioden fra den 10. maj 2023 til den 14. august 2023. Administrationen har udarbejdet et høringssvar, som Sundheds- og Omsorgsudvalget skal drøfte, og som byrådet efterfølgende skal godkende. Når byrådet har godkendt høringssvaret, indsender administrationen høringssvaret til Region Sjælland senest den 14. august 2023. Høringsbrev er vedlagt (jf. bilag 1). Om udkast til Sundhedsaftale 2024-2027 Formålet med Sundhedsaftalen er at bidrage til sammenhængende patientforløb på tværs af regioner og kommuner. Sundhedsaftalen er en politisk aftale og udgør den overordnede ramme for samarbejdet mellem sygehuse, praksissektoren og kommunerne. Efter etableringen af sundhedsklynger i 2022, er Sundhedsaftalen udarbejdet med input fra de fire sundhedsklynger i Region Sjælland. Høringsversionen af Sundhedsaftale 2024-2027 (jf. bilag 2) er godkendt af Sundhedssamarbejdsudvalget i Region Sjælland den 9. maj 2023. Sundhedssamarbejdsudvalget har vurderet, at der fortsat er grundlag for at arbejde videre med de fire nuværende målgrupper for Sundhedsaftalen: Et særligt fokus på børn og unge med trivselsudfordringer Sårbare ældre Borgere med kroniske og langvarige forløb Voksne med psykisk sygdom Derudover er det intentionen fra Sundhedssamarbejdsudvalget, at der i den kommende sundhedsaftale arbejdes videre med de fælles kommunale og regionale mål fra den nuværende sundhedsaftale: Fælles om borgerens livsudfordringer Tryghed og mestring i eget hjem Effektiv forebyggelse – sunde borgere Mental sundhed og psykisk trivsel. For hvert mål er der målepunkter for at kunne monitorere arbejdet med Sundhedsaftalen, og fastholde fokus og retning for implementeringen af Sundhedsaftalen. Aftalen beskriver desuden principper for samarbejdet med henblik på fortsat at udvikle kvaliteten og skabe sammenhæng og fremme en langsigtet og planlagt opgaveoverdragelse og tydelig arbejdsdeling mellem kommuner og region: Fælles ansvar ved sektorovergange Planlagt opgaveflytning Opgaverne løses på det lavest mulige omkostningsniveau Fælles kvalitets- og udviklingsdagsorden Fælles digitaliseringsdagsorden Høringssvar vil indgå i Sundhedssamarbejdsudvalgets drøftelse på mødet den 25. september 2023. Administrationens høringssvar Administrationen bemærker, at Sundhedsaftale 2024-2027 i væsentligt omfang følger den gældende Sundhedsaftale i forhold til fokusområder herunder principper for sundhedssamarbejdet med fokus på digitalisering, opgaveløsning på lavest effektive omkostningsniveau og fælles ansvar for sektorovergange. Et særligt fokus på børn og unges mistrivsel, finder administrationen også aktuelt og relevant i relation til Sundhedsprofil 2021, hvor udviklingen siden 2017 er gået den forkerte vej. Høringssvaret er vedlagt sagen (jf. bilag 3). Alle høringssvar indgår i det videre arbejde med Sundhedsaftalen, som vil gælde fra 1. januar 2024 til 31. december 2027. Politisk deltagelse i stormøde om Sundhedsaftale 2024-2027 Sundhedssamarbejdsudvalget inviterer kommunale politikere til et stormøde den 1. november 2023 om Sundhedsaftalen og det fælles arbejde med at implementere aftalen. Administrationen afventer fortsat den officielle invitation til stormødet fra Region Sjælland, som forventes at blive modtaget inden sommerferien. Det er endnu usikkert, hvor mange repræsentanter fra den enkelte kommune, som kan deltage. Administrationen forventer dog, at to repræsentanter fra hver kommune kan deltage. Derfor skal Sundheds- og Omsorgsudvalget vælge to repræsentanter, der skal deltage i stormødet. Lovgrundlag Ifølge Sundhedslovens § 205 skal der i hver valgperiode indgås en Sundhedsaftale mellem regionsrådet og de enkelte kommunalbestyrelser i regionen. Økonomiske konsekvenser Der foreligger på nuværende tidspunkt ingen ændringer af afregningsmodellen i forbindelse med revidering af Sundhedsaftalen 2024-2027. Tidsplan Afleveringsfrist får indsendelse af høringssvar er den 14. august 2023. Sundhedssamarbejdsudvalget drøfter på sit møde den 25. september 2023 de indkomne høringssvar. Sundhedsaftalen bliver sendt til godkendelse i de 17 kommunalbestyrelser og Regionsrådet. Det er byrådet, som følge af delegationsplanen godkender Sundhedsaftalen. Sundhedsaftalen 2024-2027 skal indsendes til endelig godkendelse i Sundhedsstyrelsen senest den 1. januar 2024. Sagens forløb 22-05-2023 Sundheds- og Omsorgsudvalget Ad 1 godkendes med bemærkning om, at Liselott Blixt og Charlotte Levin deltager fra SOU, således at der er en deltager fra hver valggruppe. Ad 2 anbefales Afbud fra Tina Rottbøll (A)", "source_path": "data/greve/raw_dagsordener/Økonomiudvalget_2023-06-12T08:00:00+02:00_f81ee415-d90e-4703-8cdc-98dadc950ce4.json"}
{"document_id": "f81ee415-d90e-4703-8cdc-98dadc950ce4", "committee": "Økonomiudvalget", "meeting_date": "2023-06-12T08:00:00+02:00", "section_type": "html_fragment", "section_title": "Status på Villa Sitka", "case_number": "23-004192", "agenda_index": 29, "text": "Beslutning Økonomiudvalget tager punkt 1 til efterretning. Punkt 2. Der udarbejdes ikke et budgetforslag, udvalget anbefaler at der påbegyndes udmatrikulering af huset og udarbejdelse af udbudsmateriale. Udvalget anbefaler samtidig at borgmesteren henvender sig til de relevante myndigheder med ønske om en fokuseret og hurtig proces, således at huset hurtigst muligt kan sælges. Fremstilling Sagsprocedure Kultur- og Fritidsudvalget, Økonomiudvalget og Byrådet Resume I denne sag gives en orientering om opfølgning på temamøde vedr. Villa Sitka, afholdt af Økonomiudvalget den 27. februar 2023 samt fornyet dialog med de to foreninger, Villa Sitkas Venner. Endvidere skal der træffes beslutning om, hvorvidt der ønskes udarbejdet et budgetudvidelsesforslag til eventuelt videre fremdrift i at afklare spørgsmål og understøtte de to foreningers ønske om istandsættelse af Villa Sitka. Supplerende sagsfremstilling Administrationen har den 22. maj 2023 modtaget nye oplysninger fra de to foreninger Villa Sitkas Venner. Begge foreninger har meddelt, at de ikke kan se et samarbejde mellem de to foreninger. Der er en grundlæggende uenighed om villaen indvendigt skal bevares i sin originale stand, eller om rummene skal tilpasses nutidens behov med en ændret rumdeling. Den ene gruppe har meddelt, at de stiller 3,5 mio. til rådighed og med lovning på restfinansiering under forudsætning af, at der forelægger en byggetilladelse ultimo september 2023. Administrationen vurderer, at det er en udfordring at få en byggetilladelse inden ultimo september. En byggetilladelse kræver en vurdering og eventuel dispensation fra flere forskellige myndigheder, da området og villaen er underlagt fredning, strandbeskyttelse, fingerplan og lokalplan. Begge foreninger ønsker at drive Villa Sitka som et borgerhus/kulturhus drevet af frivillige for kommunens borgere. Indstilling Administrationen indstiller, 1. at orienteringen tages til efterretning 2. at der træffes beslutning om, hvorvidt der skal udarbejdes et udvidelsesforslag til budget. Sagsbeskrivelse Baggrund Byrådet besluttede den 20. september 2021, at det skulle undersøges, om der kunne etableres en forening af frivillige borgere, der kan udvikle, renovere og drive Villa Sitka. På den baggrund afholdte administrationen et borgermøde den 22. marts 2022, som affødte etableringen af to foreninger. De to foreningers ideer blev fremlagt på byrådsmødet den 12. december 2022, og det blev besluttet ikke at arbejde videre med de to foreningers ideer, men at afholde et temamøde. I denne sag gives en status på temamødet og administrationens dialog med de to foreninger. Temamøde om Villa Sitka Økonomiudvalget afholdt den 27. februar 2023 temamøde om Villa Sitka, for at få perspektiver på og drøfte, hvad der fremadrettet skal ske med Villa Sitka. På temamødet blev byrådet præsenteret for bygningen, rammerne for bygningens anvendelse og mulighederne fremadrettet, som omfatter nedrivning, investering i renovering eller udlejning, som dog vil kræve dispensation. På temamødet blev der ikke truffet beslutninger om det videre forløb med Villa Sitka eller inddragelse af foreninger. Præsentation fra temamødet kan ses i bilag 2. Villa Sitka som museumsafdeling under Greve Museum Temamødet affødte et ønske om, at administrationen skulle undersøge om Greve Museum kunne gå ind i driften af Villa Sitka. Greve Museum har udarbejdet en faglig vurdering (se bilag 1) af Villa Sitkas potentiale som museumsafdeling, som har ført frem til følgende svar fra Greve Museum: Museet ønsker ikke, at Villa Sitka bliver en del af museet. Hvis Greve Kommune har midler til istandsættelse og drift af yderligere kulturtiltag foreslås det, at midlerne anvendes til kommunens fyrtårnsprojekt på Mosede Fort. Svaret tager udgangspunkt i tre udfordringer: At en eventuel museal overtagelse af Villa Sitka ville være efter en gennemgående istandsættelse. En istandsættelse for kommunale midler virker i den nuværende økonomiske situation urealistisk. Greve Museum mener ikke, at Villa Sitka har potentiale som formidlingssted. Derudover dækker Greve Museum i vid udstrækning allerede den dimension af Greve Kommunes historie, som Villa Sitka skildrer, igennem bl.a. udstillingen Velfærdsdrømme på Greve Museum. Greve Museum vurderer endvidere, at der for Villa Sitka som del af Greve Museum, ikke kan laves en forretningsplan, der kan generere en egenindtjening af betydning. Møde med repræsentanter for de to foreninger, der vil skabe liv i Villa Sitka Administrationen kontaktes løbende af de to foreninger, der ønsker at skabe liv i Villa Sitka. På den baggrund afholdte administrationen den 28. marts 2023 et møde med repræsentanter fra de to foreninger, som har vist interesse for at istandsætte og skabe liv i Villa Sitka. Det er de frivillige fra foreningerne der havde anmodet om mødet. På mødet orienterede administrationen foreningerne om, at byrådet på nuværende tidspunkt ikke har afsat økonomi til juridisk bistand til at undersøge mulighederne for udvikling af Villa Sitka. at de planmæssige rammer for området sætter en væsentlig begrænsning på udviklingsmulighederne. Begrænsningerne omfatter fredning, strandbeskyttelseslinje, fingerplan og lokalplan (se oversigt i bilag 2). at hvis foreningen kommer med et nyt og entydigt forslag til anvendelse, organisering og finansiering af en istandsættelse af Villa Sitka, kan det foreligges byrådet. Byrådet kan besluttes om det skal indgå i budgetforhandlingerne for 2024-2027. at det er en fordel, hvis foreningerne overholder planloven, vil anvende Villa Sitka til ikke-kommercielle aktiviteter og at de to foreninger arbejder sammen. Foreningerne orienterede administrationen om, at de ønsker, at Villa Sitka bliver et sted for greveborgere med fokus på kunst, kultur, natur og sundhed. at det er vigtigt at bevare Villa Sitka, og at renovere nænsomt for at sikre og styrke kulturarvsfortællingen i kommunen, og at Villa Sitka har en kulturmæssig værdi i sig selv. at de ønsker, at Greve Kommune også bidrager økonomisk og ressourcemæssigt i projektet. at de ønsker, at Greve Kommune er tydelige omkring, hvordan de kan komme videre i processen. Efterfølgende har en repræsentant fra Villa Sitkas Venner skrevet til kommunen med følgende budskaber; Foreningerne ønsker til en start, at sikre klimaskærmen, primært taget. Dette arbejde ønsker foreningerne at sætte i gang i efteråret 2023. Foreningerne giver udtryk for, at de har de nødvendige økonomiske midler hertil At foreningerne ønsker et fornyet møde med Greve Kommune, hvor hver forening fremlægger hvert deres bud på fremtiden for Villa Sitka Det er fortsat administrationens vurdering, at et eventuelt samarbejde med Villa Sitkas Venner om renovering vil fordre behov for intern prioritering af ressourcer samt ekstern juridisk bistand. I sagen behandlet i byrådet den 12. december 2022 fremgår det, at der vurderes et ressourcebehov på 0,3 mio. kr. Lovgrundlag Kommunalfuldmagten. Bygningsreglementet. Byggeloven. Planloven. Folkeoplysningsloven. Økonomiske konsekvenser Hvis foreningerne fremsender et nyt og entydigt forslag til istandsættelse af Villa Sitka, kan det politisk besluttes, om det skal indgå i budgetforhandlingerne for 2024-2027. Foreningerne har en forventning om, at Greve Kommune også bidrager økonomisk og ressourcemæssigt i projektet. Sagens forløb 24-05-2023 Kultur- og Fritidsudvalget 1. Godkendt. 2. Udvalget undlader stillingtagen på baggrund af de nye oplyser i sagen, som administrationen orienterede om på mødet. Udvalget ønsker endvidere, at sagen suppleres med de nye oplysninger inden at sagen behandles i Økonomiudvalget og Byrådet.", "source_path": "data/greve/raw_dagsordener/Økonomiudvalget_2023-06-12T08:00:00+02:00_f81ee415-d90e-4703-8cdc-98dadc950ce4.json"}
{"document_id": "f81ee415-d90e-4703-8cdc-98dadc950ce4", "committee": "Økonomiudvalget", "meeting_date": "2023-06-12T08:00:00+02:00", "section_type": "html_fragment", "section_title": "Status på langfristet gæld pr. 30. april 2023", "case_number": "23-005286", "agenda_index": 30, "text": "Beslutning Orienteringen blev taget til efterretning. Fremstilling Sagsprocedure Økonomiudvalget og Byrådet. Resume I sagen orienteres der om kommunens langfristede gældsforpligtelser pr. 30. april 2023, som samlet set udgør 682,5 mio. kr. Greve Kommunes låneportefølje har en stor andel af fastforrentede lån, som sikrer kommunen mod de globale usikkerheder om renteudviklingen. Derudover redegøres for udviklingen i kommunens langfristede gældsforpligtelser sammenholdt med kommunens økonomiske politik. Indstilling Administrationen indstiller, at orienteringen tages til efterretning. Sagsbeskrivelse Orientering om Greve Kommunes gældspleje forelægges i henhold til tidsplanen for budgetstyring 2023. Sagen forelægges forud for budgetforhandlingerne, så der skabes et overblik over de nuværende og budgetlagte gældforpligtelser. Reglerne for kommunalt lånoptag begrænser kommunernes adgang til at optage lån. Der er jf. lånebekendtgørelsen direkte låneadgang til f.eks. finansiering af energiforbedringer, flygtningeboliger, etablering af pleje-/ældreboliger og finansiering af indefrosne ejendomsskatter. Herudover har der i en periode været særlige lånepuljer til det borgernære område f.eks. etablering og renovering af dagtilbud, skoler og fritidstilbud samt lånepulje til kommuner med lav likviditet. Disse lånepuljer har været afsat som en del af Økonomiaftalen mellem Regeringen og KL. Gæld pr. 30. april 2023 Kommunens samlede langfristede gæld pr. 30. april 2023 er 682,5 mio. kr. Greve Kommune har kun langfristet gæld i danske kroner. Gælden kan opgøres i ordinær gæld og gæld vedr. ældre-/plejeboliger og gæld vedr. indefrosne feriemidler. Greve Kommunes ordinære langfristede gældsforpligtelser er pr. 30. april 2023 opgjort til 471,3 mio. kr. Heraf er gæld vedr. finansielt leasede aktiver opgjort til 10,6 mio. kr. Dermed har kommunen langfristede lån hos Kommunekredit omfattet af gældspleje for samlet 460,7 mio. kr. Herudover har Greve Kommune gæld vedr. indefrosne feriemidler og pleje-/ældreboliger. Den langfristede gæld vedr. indefrosne feriemidler til Lønmodtagernes Feriemidler (LF) var pr. 30. april 2023 på 0,7 mio. kr. På et ekstraordinært byrådsmøde den 6. februar 2023 blev det ifm. kompenserende tiltag besluttet at indfri kommunens gæld vedr. indefrosne feriemidler. I den forbindelse er der i 2023 afdraget 55,4 mio. kr. til Lønmodtagernes Feriemidler, den resterende gæld på 0,7 mio. kr. til Lønmodtagernes Feriemidler kan ikke afregnes før medarbejdere med reguleringer i deres optjeningsperiode har forholdt sig til rettelserne. Greve Kommune er i dialog med KL og Lønmodtagernes Feriemidler, for at kunne afregne restgælden, på trods af mellemværendet med medarbejderne. Derudover har Greve Kommune langfristet gæld hos Kommunekredit vedr. lån til pleje-/ældreboliger på samlet 210,5 mio. kr. pr. 30. april 2023. Lånene vedrørende pleje-/ældreboligerne bliver finansieret via huslejeopkrævningerne hos beboerne. Af Greve Kommunes langfristede lån hos Kommunekredit, som er omfattet af gældspleje, er der optaget en række fastforrentede og variabelt forrentede lån. Af de fastforrentede lån, er de fleste med meget lave renter og nogle med negative renter, som giver renteindtægter. Swapaftaler For at sikre Greve Kommune mod større renteudsving, har kommunen aftaler om renteswap. En renteswapaftale, er en aftale mellem to parter om at bytte rentevilkår. Der er indgået seks renteswapaftaler med Danske Bank for år tilbage, hvor kommunen har byttet fra variabel til fast rente. Pr. 30. april 2023 udgør kommunens swapaftaler 188,8 mio. kr., som også fremgår af bilaget. De seks renteswaps har en positiv markedsværdi på 24,2 mio. kr. Med de forventede stigende renter, er det administrationens anbefaling at fastholde renteswapaftalerne, på trods af muligheden for at øge kommunens likviditet med 24,2 mio. kr., såfremt kommunen ophævede de indgåede swapaftaler. Denne anbefaling begrundes i, at renteswapaftalerne sikrer kommunen, mod de forventede stigende renter. Ligeledes anbefales det heller ikke at konvertere kommunens fastforrentede lån, til variabelt forrentede lån. Rentefordeling Den aktuelle lånesum inkl. renteswaps er fordelt med 67% med fast rente og 33% med variabel rente. Kommunens økonomiske politik foreskriver, at cirka 50% af gældsporteføljen skal være optaget i fast forrentede lån, dette for at sikre budgettet mod større renteudsving. Grundet det lave renteniveau ved lånoptagelse og lånomlægning få år tilbage, benyttede kommunen muligheden for at fastlåse renten, for at sikre mod et stigende renteniveau og udnytte det ekstraordinære lave renteniveau. Dette på trods af den i forvejen høje andel af fastforrentede lån i låneporteføljen. Derfor er der en stor overvægt af fastforrentede lån i forhold til variabelt forrentede lån i kommunens portefølje. Med den globale renteusikkerhed, er Greve Kommune godt stillet med den høje andel af fastforrentede lån. Renteudvikling (udtalelse fra Kommunekredit) Centralbankerne i USA (FED) og Eurozonen (ECB) har som ventet hævet renten med 0,25% i starten af maj. Danmarks Nationalbank fulgte trop og hævede også renten med 0,25%. Markedet forventer nu forskellige tiltag fra FED og ECB, da inflationen i USA ser ud til at falde hurtigere end i Eurozonen, hvor den stadig trækker ud. FED forventes at holde en pause i renteforhøjelserne, mens ECB ser ud til at fortsætte med at hæve renten på de kommende møder. Bekymringen i markedet i Eurozonen skyldes, at inflationen ser ud til at have bidt sig fast i økonomien, hvilket kan medføre, at det tager længere tid at nå ECBs målsætning om en inflation på 2%. Analytikere vurderer, at markedet er tæt på rentetoppen ift. den lange renter både i Europa og USA, hvor renterne forventes at være stabile over sommeren og efteråret. Dog kan vigtige nøgletal for inflation og arbejdsmarkedet medføre fortsat usikkerhed i markedet i de kommende måneder. På længere sigt forventer markedet, at centralbankerne kan begynde at sænke renterne i løbet af 2024, hvis inflationen falder. Administrationen følger udviklingen og er fortsat opmærksom på udviklingen i inflationen. Økonomisk politik I henhold til den økonomiske politik skal kommunens langfristede ordinære gæld pr. indbygger årligt nedbringes (opgjort ekskl. gæld vedr. pleje-/ældreboliger og indefrosne feriemidler). Af nedenstående figur fremgår udviklingen i gæld samt udviklingen af gæld pr. indbygger. Gælden er opgjort ultimo året, efter årets afdrag og lånoptag, for henholdsvis år 2023-2026. Det fremgår, at der forventes et fald i perioden jf. det budgetlagte. Note: Figuren viser udviklingen i langfristet gæld hos Kommunekredit omfattet af gældspleje (ekskl. gæld vedr. pleje-/ældreboliger og indefrosne feriemidler). Det budgetlagte indeholder det kendte lånoptag og afdrag. Jf. nuværende budget afdrages der 24,8 mio. kr. mere på langfristet gæld end der lånoptages i 2024, på baggrund af udgifter afholdt i 2023. Afvikling af langfristet gæld Nedenfor fremgår det, hvordan kommunens nuværende lån afvikles. Figuren omfatter kun allerede optagne lån og ikke budgetlagte fremtidige lån. Greve Kommune optager langfristede lån med en løbetid på op til 25 år jf. lånebekendtgørelsen, hvorfor alle nuværende lån er afviklet i 2048. Note: Figuren viser udviklingen i langfristede lån hos Kommunekredit omfattet af gældspleje (ekskl. gæld vedr. pleje-/ældreboliger, indefrosne feriemidler og finansielt leasede aktiver) Lovgrundlag Bekendtgørelse om kommunernes låntagning og meddelelse af garantier m.v. Økonomiske konsekvenser Sagen har ingen økonomiske konsekvenser.", "source_path": "data/greve/raw_dagsordener/Økonomiudvalget_2023-06-12T08:00:00+02:00_f81ee415-d90e-4703-8cdc-98dadc950ce4.json"}
{"document_id": "f81ee415-d90e-4703-8cdc-98dadc950ce4", "committee": "Økonomiudvalget", "meeting_date": "2023-06-12T08:00:00+02:00", "section_type": "html_fragment", "section_title": "Orientering om årsregnskab 2022 og revisionsberetning", "case_number": "22-010546", "agenda_index": 31, "text": "Beslutning Orienteringen blev taget til efterretning. Fremstilling Sagsprocedure Alle fagudvalg. Resume Årsregnskab 2022 og revisionens beretning er jf. Styrelsesloven godkendt i Økonomiudvalget og Byrådet. Ifølge tidsplanen for årsregnskabet orienteres fagudvalgene efterfølgende. Indstilling Administrationen indstiller, at orienteringen om det samlede årsregnskab 2022 og revisionens beretning tages til efterretning. Sagsbeskrivelse Administrationen har udarbejdet årsregnskab 2022 efter gældende regler fra Indenrigs- og Sundhedsministeriet. Å rsregnskabet er den 1. april 2023 punkt 12, afgivet af Byrådet til revisionen, efter indstilling fra Økonomiudvalget, til gennemgang og påtegning. Dette i henhold til den kommunale styrelseslov. Byrådet har den 15. maj 2023 punkt 18, efter indstilling fra Økonomiudvalget, godkendt årsregnskabet og revisionens beretning. Jævnfør tidsplanen orienteres fagudvalgene efterfølgende. Revisionsberetning Greve Kommunes revisionsfirma PwC har afsluttet revision af årsregnskabet for 2022 og udarbejdet en revisionsberetning. Revisionen har ikke givet anledning til forbehold, og afgiver derfor revisionspåtegning til årsregnskab 2022. Der er ingen revisionsbemærkninger til regnskab 2022, hvormed det er revisionens opfattelse, at regnskabet giver et retvisende billede af kommunens finansielle situation. Revisionen har blandt andet påset, at regnskabet er retvisende uden væsentlige fejlinformationer. Revisionen har pligt til at afgive revisionsbemærkninger, såfremt det vurderes, at eksempelvis regnskabet i væsentligt omfang ikke opfylder kravene i Indenrigs- og Sundhedsministeriets regelsæt, eller der er disponeret i strid med gældende love og bestemmelser mv. Da der ikke er revisionsbemærkninger til regnskab 2022, er der ikke udarbejdet besvarelse til revisionsberetningen. Revisionsberetningen indeholder observationer og anbefalinger på forskellige områder, som administrationen vil arbejde videre med. Årsregnskab 2022 Greve Kommunes regnskab for 2022 afspejler et år, hvor kommunen har været ramt af prisstigninger, kurstab, udgifter til fordrevne fra Ukraine og en voldsom vækst i udgifterne til de specialiserede socialområder, derudover har kommunen haft store anlægsinvesteringer. Af tabellen på følgende side fremgår hovedtallene fra kommunens regnskabsopgørelse fra årsregnskab 2022. Tabel 1. Hovedtal. Kolonne a-d indeholder budget og regnskab for 2022, og kolonne e henviser til det restkorrigerede budget i 2022. Beløb i 1.000 kr. Oprindeligt budget 2022 (a) Tillægsbevillinger og omplaceringer 2022 (b) Korrigeret budget 2022 (c) Forbrug 2022 (d) Restkorr . budget 2022 (e) Skatter m.v. -3.269.247 9.552 -3.259.695 -3.255.275 -4.420 Driftsudgifter netto* 3.154.600 23.615 3.178.215 3.171.885 6.330 Renter 1.366 1.659 3.025 11.661 -8.636 Ordinært driftsresultat* -113.281 34.826 -78.455 -71.729 -6.726 Anlæg ekskl. Køb og salg 138.400 53.694 196.782 120.486 76.296 Køb og salg -5.100 -9.465 -14.565 -6.450 -8.116 Anlæg i alt 133.300 44.229 182.217 114.036 68.181 Resultat i alt 20.019 79.055 103.761 42.307 61.455 *inkl. forsyningsområdet Kolonne a-d : - = indtægter, + = udgifter Kolonne e, ”Rest korr . budget” henviser til det tilbageværende budget i 2022, + = resterende budget/ mindreforbrug /merindtægt, - = merforbrug/ mindreindtægt Hovedtendenserne i Greve Kommunes samlede regnskab for 2022 er: Det samlede resultat viser et underskud på 42,3 mio. kr. mod et korrigeret budgetteret underskud på 103,8 mio. kr. Området dækker resultatet af kommunens udgifter til drift og anlæg, renteudgifter og indtægter fra skatter, tilskud, udligning og refusioner. Det ordinære driftsresultat inkl. forsyningsområdet udgør et overskud på 71,7 mio. kr. mod et korrigeret budgetteret overskud på 78,5 mio. kr. Området er ekskl. anlæg. Anlægsresultatet viser et forbrug på 114,0 mio. kr. mod et korrigeret budget på 182,2 mio. kr. Der har i 2022 været et træk på kassebeholdningen på 115,9 mio. kr. Dette skyldes især underskuddet på regnskabet samt et større urealiseret kurstab på 47,4 mio. kr. Kassetrækket finansieres af tidligere års overskud. Greve Kommune anvendte i 2022 10,1 mio. kr. mere end den korrigerede serviceramme. Dette svarer til en overskridelse på 0,4 %. Greve Kommune har overholdt anlægsrammen med 19,9 mio. kr. Af nedenstående tabel fremgår budget, regnskab og restkorrigeret budget for driftsudgifter for 2022 fordelt på udvalg. Tabel 2. Budget, regnskab og restkorrigeret budget for driftsudgifter for 2022 fordelt på udvalg Driftsudgifter Beløb i mio. kr. Oprindeligt budget 2022(a) Tillægsbevil-linger og omplaceringer 2022 (b) Korrigeret budget 2022 (c) Forbrug 2022 (d) Restkorr . budget 2022 (e) Økonomiudvalget 396,0 -16,6 379,4 366,4 13,1 Klima-, Teknik- og Miljøudvalget 144,4 2,9 147,2 144,2 3,0 Skole-, Børne- og Ungeudvalget 943,2 14,6 957,8 950,5 7,4 Kultur- og Fritidsudvalget 68,8 6,2 75,0 74,4 0,7 Sundheds- og Omsorgsudvalget 695,5 13,0 708,5 730,1 -21,5 Social- og Handicapudvalget 222,7 24,6 247,3 241,0 6,3 Plan- og Tryghedsudvalget 2,3 3,4 5,7 4,7 1,1 Beskæftigelses- og Erhvervsudvalget 681,6 -24,4 657,2 660,8 -3,6 I alt 3.154,6 23,6 3.178,2 3.171,9 6,3 Kolonne a-d : - = indtægter, + = udgifter Kolonne e, ”Rest korr . budget” henviser til det tilbageværende budget i 2022 hvor + = et resterende budget/ mindreforbrug /merindtægt, - = merforbrug/ mindreindtægt Greve Kommunes samlede nettodriftsudgifter udgjorde i 2022 3.171,9 mio. kr., hvilket er et mindreforbrug på 6,3 mio. kr. i forhold til det korrigerede budget på 3.178,2 mio. kr. Der har været overholdelse af budgettet for 6 udvalg og overskridelse for 2 udvalg. I 2022 havde Greve Kommune 22 driftsbudgetområder fordelt på de 8 udvalg. Der har i 2022 været overholdelse af budgetterne på 14 budgetområder og overskridelse på 8 budgetområder. Lovgrundlag Styrelsesloven, Regnskabsbekendtgørelsen og Indenrigs- og Sundhedsministeriets Bekendtgørelse om kommunens budget- og regnskabsvæsen, revision mv. Økonomiske konsekvenser Sagen har ingen økonomiske konsekvenser for Greve Kommune. Kommunikation Årsregnskab 2022 offentliggøres på kommunens hjemmeside. Sagens forløb 22-05-2023 Beskæftigelses- og Erhvervsudvalget Sagen blev taget til efterretning. 22-05-2023 Sundheds- og Omsorgsudvalget Taget til efterretning. Afbud fra Tina Rottbøll (A) 22-05-2023 Social- og Handicapudvalget Sagen blev taget til efterretning. 23-05-2023 Skole-, Børne- og Ungeudvalget Sagen blev taget til efterretning. 23-05-2023 Plan- og Tryghedsudvalget Orienteringen blev taget til efterretning. 24-05-2023 Kultur- og Fritidsudvalget Orienteringen blev taget til efterretning. Ikke til stede: Lone Mortensen (V). 25-05-2023 Klima-, Teknik- og Miljøudvalget Orienteringen blev taget til efterretning", "source_path": "data/greve/raw_dagsordener/Økonomiudvalget_2023-06-12T08:00:00+02:00_f81ee415-d90e-4703-8cdc-98dadc950ce4.json"}
{"document_id": "f81ee415-d90e-4703-8cdc-98dadc950ce4", "committee": "Økonomiudvalget", "meeting_date": "2023-06-12T08:00:00+02:00", "section_type": "html_fragment", "section_title": "I/S Hedeland Regnskab 2022", "case_number": "23-004848", "agenda_index": 32, "text": "Beslutning Orienteringen blev taget til efterretning. Fremstilling Sagsprocedure Kultur- og Fritidsudvalget, Økonomiudvalget og Byrådet Resume I/S Hedelands årsregnskab fremsendes til orientering. Årsrapporten præsenterer et år med usædvanligt mange besøgende grundet Spejdernes Lejr. Regnskabet for 2022 viser et ekstraordinært driftsoverskud på kr. 5.345.399 grundet salg af gravning af grus. Byrådet bedes tage sagen til efterretning. Indstilling Administrationen indstiller, at I/S Hedelands årsberetning 2022 tages til efterretning. Sagsbeskrivelse Baggrund I/S Hedeland har til formål er at etablere og drive det størst muligt sammenhængende offentlig tilgængelige fritids- og friluftsområde i grusgravene, beliggende i Greve, Roskilde og Høje-Taastrup Kommune. Hedeland er forpligtet til løbende at opkøbe de udgravede arealer i de tre kommuner (inden for et afgrænset areal) og etablere rekreative arealer. Hedeland er kontraktligt forbundet til disse jordopkøb og sparer løbende op via deres egenkapital til dette. Derudover arbejder Hedeland efter en Udviklingsplan, der blev godkendt i byrådet i 2017, hvormed I/S Hedeland skal arbejde for at understøtte initiativer under temaerne: Forretning (så som udlejning og events), Fysik (så som MBT-spor og ridestier) og Formidling (så som Facebook). I/S Hedeland bidrog også med 3,0 mio. kr. til finansieringen af Spejdernes Lejr 2022. Årsberetning 2022 2022 har været et år præget af Spejdernes Lejr, som blev afholdt i Hedeland Naturpark. Spejdernes Lejr har også været en milepæl i udviklingsplanen for Hedeland naturpark. I I/S Hedeland arbejdes der efter en politisk godkendt udviklingsplan 2017-2030 og handleplan med tre pejlemærker: Fysik, formidling og forretning. 2022 har budt på nedenstående initiativer under pejlemærkerne. Forretning: Storskala signaturevent Spejdernes Lejr 2022 for 32.000 deltagere og 80.000 gæster. Afviklet i et samarbejde med ejerkommunerne og ved hjælp af knap 5.000 lejrfrivillige fra spejdernes fem medlemskorps. Spejdernes Lejr efterlod flere blivende installationer i form af: Læringsspiralen , som er et mødested om de 17 verdensmål målrettet skolebørn. Etableret fem infrastrukturpunkter med strøm, vand og tanke til spildevand. Etablering af kloakledning, som kan bringes til brug ved fremtidige storskalaarrangementer. Spejdernes Lejr medførte en pressedækning i landsdækkende medier herunder DR Nyheder, TV2 News og DR Vejret. En presseomtale svarende til en annonceværdi på 52 mio. kr. Opera Hedeland har fremført Giuseppe Verdis opera Aida med i alt ca. 9000 publikummer til hovedproduktionen og ca. 1000 skoleelever til skoleforestillingen. Derud over har der været cirka 50 andre arrangementer med mere end 5.000 deltagere. Fysik: Etablering af The Canyon i Reerslev Grusgrav med p-plads, stier, ridestier og MTB-spor. Nye MTB-spor i The Canyon er koblet sammen med de øvrige spor i Hedeland, så man kan cykle en lang rute i Hedeland. De nye MTB-spor er etableret af foreningen Hedelands MTB's sporbyggerlaug. Bygningerne, der huser Hedelands sekretariat, er blevet malet. Formidling: Facebookgruppen \"Brugere af Hedeland\" er nu på over 4.000 medlemmer og er steget med 600 nye medlemmer i 2022. Se hele årsberetningen i bilag 1, side 9. Årets regnskabsmæssige resultat Revisionen har ikke givet anledning til bemærkninger. Se hele årsregnskabet i bilag 1, s. 13. Totalregnskabet for 2022 udviser i henhold til regnskabsopgørelsen et driftsoverskud på kr. 5.345.399, en aktivsum på kr. 15.158.024 og en egenkapital på kr. 11.921.663. Der er et samlet driftsresultat på kr. 5.213.412, som primært kan henføres til en ekstraordinær indtægt som følge af gravning af grus på enkelte af I/S Hedelands arealer. Det kommunale tilskud fra Greve, Høje Taastrup og Roskilde udgjorde i 2022 kr. 5.583.405, hvor kr. 4.374.849 blev anvendt til drift og kr. 1.207.556 til anlæg I/S Hedelands ordinære driftsvirksomhed består udover de kommunale tilskud også af indtægter fra gravning af grus, køretilladelser, entréafgifter og øvrig bygnings- og arealudlejning af bl.a. areallejeaftaler, Amfiteatret og naturhytten. Det er dog usædvanligt at I/S Hedeland er høje indtægter på gravning af grus som i 2022, og pengene skal anvendes til jordopkøb. Indtægter fra den ordinære driftsvirksomhed: Kommunale driftstilskud fra Greve, Høje Taastrup og Roskilde 4.374.849 kr. Lejeindtægter 1.018.757 kr. Diverse indtægter (bl.a. gravning af grus) 6.053.979 kr. Indtægter i alt 11.447.585 kr. Anlægsregnskabet Anlægsbudgettet for 2022 var på 1.207.556 kr. som svarer til det samlede kommunale tilskud. Der har været et forbrug på 1.339.543 kr. og dermed et merforbrug på 131.987 kr. Regnskabet indeholder en fortegnelse over igangværende og afsluttede anlægsarbejder pr. 31. december 2022 (Bilag 1, note 10 og 11). Lovgrundlag Vedtægter for I/S Hedeland, hvor det fremgår af §12, at regnskabet skal godkendes af bestyrelsen og interessentkommunerne skal orienteres. Årsregnskabet er udarbejdet efter kravene i bekendtgørelsen om kommunernes budget og regnskabspraksis. Økonomiske konsekvenser Sagen har ingen økonomiske konsekvenser for Greve Kommune. I henhold til vedtægten for I/S Hedeland betragtes interessenternes indskud som en nettobevilling, hvorfor der ikke sker refusion/opkrævning af eventuel difference mellem budgettet og regnskabet. Sagens forløb 24-05-2023 Kultur- og Fritidsudvalget Taget til efterretning med en bemærkning om, at udvalget ikke ønsker at modtage anmodninger om tillægsbevillinger i løbet af budgetåret. Ikke til stede: Lone Mortensen (V).", "source_path": "data/greve/raw_dagsordener/Økonomiudvalget_2023-06-12T08:00:00+02:00_f81ee415-d90e-4703-8cdc-98dadc950ce4.json"}
{"document_id": "f81ee415-d90e-4703-8cdc-98dadc950ce4", "committee": "Økonomiudvalget", "meeting_date": "2023-06-12T08:00:00+02:00", "section_type": "html_fragment", "section_title": "Aftenskolernes afrapportering for 2022", "case_number": "23-004723", "agenda_index": 33, "text": "Beslutning Økonomiudvalget anbefaler overfor Byrådet, at Kultur- og Fritidsudvalgets indstillinger godkendes. Fremstilling Sagsprocedure Kultur- og Fritidsudvalget, Økonomiudvalget og Byrådet Resume Aftenskolerne har indsendt deres afrapportering for løntilskud til voksenundervisning, som er anvendt i 2022. Afrapporteringen viser, at der er 0,3 mio. kr. i uforbrugte midler. De uforbrugte midler tilbagebetales til Greve Kommune og tilgår kassen. Indstilling Administrationen indstiller, at aftenskolernes regnskab for løntilskud til voksenundervisning anvendt i 2022 tages til efterretning. at der giver en indtægtsbevilling på 0,3 mio. kr. vedrørende ikke forbrugte løntilskud. Beløbet tilgår kassen. Sagsbeskrivelse Aftenskolerne er ifølge Folkeoplysningslovens berettiget til at ansøge om løntilskud til voksenundervisning. Aftenskolerne søger om løntilskud for det kommende år, hvilket betyder, at løntilskud udbetales forlods som et á conto-beløb til de løntimer, som aftenskolerne har planlagt for det kommende år. Det kommunale løntilskud dækker kun en del af lønsatsen og udgør 1/3 til almen undervisning, 5/7 til instrumentalundervisning og 8/9 til handicapundervisning. Når årets undervisningslektioner er afholdt og regnskabet aflægges, korrigeres regnskabet time for time i forhold til de faktisk afviklede undervisningslektioner. Når der er undervisning, som ikke er gennemført (ved for få tilmeldinger, sygdom eller afbud), opstår der uforbrugte midler. Det udbetales til de aftenskoler, der har haft et merforbrug eller betales tilbage til Greve Kommune. Tilbagebetaling af løntilskud fra 2022 De fire aftenskoler i Greve Kommune har fremsendt deres afrapportering og skal i alt tilbagebetale 0,3 mio. kr. til Greve Kommune. De uforbrugte midler fordeler sig som det fremgår af nedenstående tabel. Lovgrundlag Løntilskud og lokaletilskud udbetales efter Folkeoplysningsloven § 8 og 11 og som beskrevet i Greveordningen. Økonomiske konsekvenser Tilskud er udbetalt indenfor regnskab 2022. Aftenskolerne tilbagebetaler i alt 0,3 mio. kr. til Greve Kommune som for meget udbetalt tilskud i 2022. Regnskab 2022 er aflagt og midlerne tilgår kommunens kassebeholdning. Tidsplan Aftenskolerne tilbagebetaler uforbrugte tilskud og AOF får udbetalt deres merforbrug på 563 kr. Sagens forløb 24-05-2023 Kultur- og Fritidsudvalget 1. Taget til efterretning 2. Godkendt.", "source_path": "data/greve/raw_dagsordener/Økonomiudvalget_2023-06-12T08:00:00+02:00_f81ee415-d90e-4703-8cdc-98dadc950ce4.json"}
{"document_id": "f81ee415-d90e-4703-8cdc-98dadc950ce4", "committee": "Økonomiudvalget", "meeting_date": "2023-06-12T08:00:00+02:00", "section_type": "html_fragment", "section_title": "Orientering om eksternt tilsyn med STU Greve", "case_number": "23-002807", "agenda_index": 34, "text": "Beslutning Orienteringen blev taget til efterretning. Fremstilling Sagsprocedure Skole-, Børne- og Ungeudvalget, Økonomiudvalget og Byrådet Resume STU Greve har haft eksternt tilsyn ved BDO og der orienteres hermed om resultatet. Indstilling Administrationen indstiller, at orienteringen tages til efterretning. Sagsbeskrivelse Særligt Tilrettelagt Ungdomsuddannelse (STU) er et 3-årigt uddannelsesforløb, der henvender sig til unge i alderen 16-25 år med særlige behov. STU Greve er for unge med generelle indlæringsvanskeligheder og udviklingsforstyrrelser indenfor autismespektret, hvor vanskelighederne er så omfattende at de ikke har mulighed for at gennemføre anden ungdomsuddannelse. Der er ikke krav i lovgivningen om tilsyn med STU-tilbud. For at understøtte kvaliteten i Greve Kommunes STU-tilbud, er der gennemført et eksternt tilsyn som er udført af BDO (Rådgivning og Revision). BDO var den 19. december 2022 på anmeldt tilsynsbesøg. Det er tilsynets overordnede vurdering, at STU Greve er et velfungerende undervisningstilbud, hvor eleverne gives muligheder for at udvikle deres faglige, sociale og personlige kompetencer i et anerkendende miljø med fokus på læring, trivsel og udvikling. Tilbuddets organisering og struktur vurderes at danne en relevant ramme omkring elevernes muligheder for at kunne modtage undervisning, ligesom det varierede udbud af linjefag og undervisningsmetoder vurderes at favne kompleksiteten i målgruppen og understøtte tilbuddets formål på relevant vis. Det vurderes, at tilbuddet understøtter STU-uddannelsens erhvervsrettede fokus gennem en målrettet afklaring og indsats, der afklarer elevens fremtidige erhvervsmuligheder og ønsker. Det vurderes, at ledelse og medarbejdere er engagerede og fagligt kompetente, og tilbuddet fremstår med en stærk tværfaglig profil, der ledelsesmæssigt understøttes og udvikles gennem fokus på kompetenceudvikling, supervision og sparring. Tilbuddets fysiske rammer er tilpasset målgruppens behov, og rammerne understøtter den enkelte elevs muligheder for at modtage indlæring. STU Greve har modtaget score 5 ud af 5 i alle temaer; STU uddannelsen og målgruppen, forløbsplan, personlige og sociale kompetencer, faglige kompetencer og praktik, medarbejdernes kompetencer og eksternt samarbejde og fysiske rammer. BDO havde ingen øvrige bemærkninger eller anbefalinger til STU Greve. Økonomiske konsekvenser Sagen har ingen økonomiske konsekvenser for Greve Kommune. Sagens forløb 23-05-2023 Skole-, Børne- og Ungeudvalget Sagen blev taget til efterretning.", "source_path": "data/greve/raw_dagsordener/Økonomiudvalget_2023-06-12T08:00:00+02:00_f81ee415-d90e-4703-8cdc-98dadc950ce4.json"}
{"document_id": "f81ee415-d90e-4703-8cdc-98dadc950ce4", "committee": "Økonomiudvalget", "meeting_date": "2023-06-12T08:00:00+02:00", "section_type": "html_fragment", "section_title": "Huskeliste og orientering fra administrationen", "case_number": "21-013713", "agenda_index": 35, "text": "Beslutning Orienteringerne blev taget til efterretning. Orientering om sag fra Skole- Børne og Ungeudvalget, der er i forløb. Orientering om Campingpladsen. Fremstilling Sagsprocedure Økonomiudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil den blive vedlagt som bilag. Indstilling Administrationen indstiller, at eventuelle orienteringer tages til efterretning Sagsbeskrivelse Administrationen orienterer om følgende: - Skole-, Børne- og Ungeudvalget besluttede på møde den 23. maj 2023 at sende en analyse af det specialpædagogiske område i høring (pkt. 4). I sagen var angivet, at den også ville blive forelagt Økonomiudvalget og Byrådet. Administrationen har siden sagens behandling konstateret, at det er fagudvalget, der har kompetencen til at udsende i høring. Administrationen har derfor trukket sagen fra forløb i Økonomiudvalg og Byråd. - Tilsyn på campingpladsen", "source_path": "data/greve/raw_dagsordener/Økonomiudvalget_2023-06-12T08:00:00+02:00_f81ee415-d90e-4703-8cdc-98dadc950ce4.json"}
{"document_id": "f81ee415-d90e-4703-8cdc-98dadc950ce4", "committee": "Økonomiudvalget", "meeting_date": "2023-06-12T08:00:00+02:00", "section_type": "html_fragment", "section_title": "Orientering fra borgmesteren/gensidig orientering", "case_number": "21-014440", "agenda_index": 36, "text": "Beslutning Orienteringerne blev taget til efterretning. Økonomiudvalget ønsker, at administrationen undersøger mulighederne for den beskrevne model i forslaget fra bestyrelsen på Greve Kulturbase og beregner om der vil være økonomiske synergier frem mod budget. Udpegning af repræsentanter til interviewrunde ift. ansættelse af borgerrådgiver. Økonomiudvalget aftalte, at hver valggruppe udpeger én repræsentant til interviewrunden. Hele Økonomiudvalget er ansættelsesudvalg. Fremstilling Sagsprocedure Økonomiudvalget. Resume Borgmesteren og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning. Sagsbeskrivelse Borgmesteren orienterer om: - Input fra Greve Kultur-Base til budgetprocessen ifm. budget 2024-2027", "source_path": "data/greve/raw_dagsordener/Økonomiudvalget_2023-06-12T08:00:00+02:00_f81ee415-d90e-4703-8cdc-98dadc950ce4.json"}
{"document_id": "f81ee415-d90e-4703-8cdc-98dadc950ce4", "committee": "Økonomiudvalget", "meeting_date": "2023-06-12T08:00:00+02:00", "section_type": "html_fragment", "section_title": "Underskriftsark", "case_number": "21-014501", "agenda_index": 37, "text": "Fremstilling Sagsprocedure Økonomiudvalget. Resume Elektronisk underskriftsblad.", "source_path": "data/greve/raw_dagsordener/Økonomiudvalget_2023-06-12T08:00:00+02:00_f81ee415-d90e-4703-8cdc-98dadc950ce4.json"}
