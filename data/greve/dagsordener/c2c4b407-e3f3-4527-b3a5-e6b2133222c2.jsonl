{"document_id": "c2c4b407-e3f3-4527-b3a5-e6b2133222c2", "committee": "Klima-, Teknik- og Miljøudvalget", "meeting_date": "2024-09-05T08:00:00+02:00", "section_type": "html_fragment", "section_title": "Godkendelse af dagsorden", "case_number": "21-014454", "agenda_index": 0, "text": "Beslutning Godkendt. Fremstilling Sagsprocedure Klima-, Teknik- og Miljøudvalget. Resume Godkendelse af dagsorden for møde den 5. september 2024. Indstilling Administrationen indstiller at dagsordenen godkendes.", "source_path": "data/greve/raw_dagsordener/Klima-, Teknik- og Miljøudvalget_2024-09-05T08:00:00+02:00_c2c4b407-e3f3-4527-b3a5-e6b2133222c2.json"}
{"document_id": "c2c4b407-e3f3-4527-b3a5-e6b2133222c2", "committee": "Klima-, Teknik- og Miljøudvalget", "meeting_date": "2024-09-05T08:00:00+02:00", "section_type": "html_fragment", "section_title": "Temamøde - udbud på affaldsområdet", "case_number": "24-008574", "agenda_index": 1, "text": "Beslutning Sagen blev drøftet. Fremstilling Sagsprocedure Klima-, Teknik- og Miljøudvalget. Resume KLAR Forsyning A/S orienterer om det kommende udbud af affaldsindsamlingen i Greve Kommune og driften af MiljøCenter Greve. Der præsenteres en række analyser af udvalgte fokusområder med henblik på en drøftelse af det kommende serviceniveau i affaldsindsamlingen og driften af MiljøCenter Greve, herunder evt. krav, i udbudsmaterialet. På et kommende møde skal Greve Byråd træffe beslutning om det endelige serviceniveau. Indstilling Der skal ikke træffes beslutning på temamødet, som skal bruges til orientering og dialog Sagsbeskrivelse Kontrakterne om affaldsindsamling i Greve Kommune og drift af MiljøCenter Greve udløber i foråret 2027 og kan ikke forlænges. Da der er op til 11⁄2 års leveringstid på renovationsbiler og et EU-udbud tager tid, er det nødvendigt at opstarte udbudsprocessen. Da kontrakterne vil have lang løbetid, er denne proces den naturlige mulighed for at tilpasse serviceniveauet i affaldsordningerne, så de understøtter målene i Greve Kommunes Affaldsplan 2023-2034, der blev vedtaget i Byrådet den 30. jan. 2023 (pkt. 20). KLAR Forsyning A/S har i samarbejde med Solrød Kommune og det rådgivende ingeniørfirma COWI A/S udarbejdet en række analyser og anbefalinger på udvalgte fokusområder, hvor der skal foretages indsatser for at komme i mål med initiativerne i affaldsplanen. På temamødet fremlægges analyser og anbefalinger som oplæg til en drøftelse af det kommende serviceniveau i affaldsindsamlingen og driften af MiljøCenter Greve, herunder hvilke krav, det kan medføre, at der skal stilles til de bydende renovatører ved udbuddet. På baggrund af drøftelserne på temamødet, vil der efterfølgende blive udarbejdet en beslutningssag til Byrådet, der skal træffe beslutning om serviceniveauet på affaldsområdet. Efterfølgende udarbejder og gennemfører KLAR Forsyning A/S udbuddet, så det er tilpasset det besluttede serviceniveau. Analyserne der præsenteres på temamødet: Drivmidler i fremtiden : I denne analyse er der undersøgt de forskellige mulige drivmidler til renovationsbiler, effekter på CO 2 -reduktioner, omkostninger og driftsmæssige barrierer Indsamlingshyppighed: I denne analyse er der undersøgt, hvilke effekter justering af indsamlingshyppigheden har på CO 2 -reduktioner, omkostninger og driftsmæssige barrierer Sommertømning: I denne analyse er effekten af justering af serviceniveauet undersøgt for CO 2 -reduktioner, omkostninger og driftsmæssige barrierer Lovgrundlag Udbudsloven Økonomiske konsekvenser Sagen har ingen økonomiske konsekvenser for Greve Kommune Tidsplan Efter drøftelsen udarbejder KLAR Forsyning A/S udkast til serviceniveau, som fremlægges til politisk behandling ultimo 2024. Herefter gennemfører KLAR Forsyning A/S udbuddet, der forventes offentliggjort i foråret 2025. Endeligt indgår KLAR Forsyning A/S (Greve Renovation A/S) kontrakt med den vindende renovatør med henblik på, at den nye kontrakt kan træde i kraft i foråret 2027. Øvrige forhold Teknisk direktør Jesper Koziara og chef for Affald og genbrug Søren Nielsen, begge fra KLAR Forsyning A/S, vil præsentere oplægget.", "source_path": "data/greve/raw_dagsordener/Klima-, Teknik- og Miljøudvalget_2024-09-05T08:00:00+02:00_c2c4b407-e3f3-4527-b3a5-e6b2133222c2.json"}
{"document_id": "c2c4b407-e3f3-4527-b3a5-e6b2133222c2", "committee": "Klima-, Teknik- og Miljøudvalget", "meeting_date": "2024-09-05T08:00:00+02:00", "section_type": "html_fragment", "section_title": "Bustrafikbestilling 2025 til Movia", "case_number": "24-006786", "agenda_index": 2, "text": "Beslutning Godkendt. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Hvert år ultimo oktober indleveres en trafikbestilling til Movia, for det kommende års busbetjening i kommunen. Administrationen anbefaler, at busbetjeningen fortsætter, som den er nu. Indstilling Administrationen indstiller, at det godkendes, at Movia meddeles, at der ingen ændringer er til Trafikbestillingen 2025. Sagsbeskrivelse Hvert år i slutningen af oktober er der frist for ændringer til bustrafikbestilling til det kommende år. Ændringerne, der meddeles Movia i oktober, vil blive implementeret ultimo juni året efter. Der har ikke været analyser eller andet grundlag for ændringer til busbetjening i 2025. Der er kommet en del henvendelser ind som følge af reduktionen på buslinje 224 fra to til en gang i timen ved sidste års busbestilling. Reduktionen har betydning for både skolebørn og arbejdspladser i kommunen, da der kan opstår ventetid på op mod en time i forbindelse med mødetider og frihed. Klima-, Teknik- og Miljøudvalget har på mødet den 15. august (pkt. 23) besluttet, at administrationen kontakter Movia om, at buslinje 224 tilpasses bedre til skolernes mødetider i kommunen. Dette sker med henblik på at opnå evt. forbedringer ved køreplanskiftet i december og er uafhængigt af busbestillingen for 2025 i øvrigt. En ændring i trafikbestillingen kræver normalt, at der har været igangsat en indledende analyse i god tid op til trafikbestillingsfristen, så løsninger og konsekvenser er belyst. Trafikbestillingen til Movia følger et fast årshjul, hvor trafikbestillingen for det næstkommende år starter op i november/december med indledende analyser. Ønsker til ændringer fra Greve Kommune, som skal undersøges nærmere, kan fremføres de kommende måneder, så de kan indgå i Greve Kommunes og Movias årsplan for trafikbestilling 2026. Trafikbestilling for 2025 er startet op den 30. juni 2024. Linje 225 er forlænget til Ishøj Station og er forberedt til åbning af Letbanen. Ændringerne på linje 224 er implementeret, blandt andet ved at linjen er reduceret til kun at køre én gang i timen i Greve Kommune. Lovgrundlag Lov om trafikselskaber. Økonomiske konsekvenser Sagen har ingen økonomiske konsekvenser for Greve Kommune. Kommunikation Administrationen orienterer Movia. Tidsplan Fristen for tilbagemelding til Trafikbestilling 2025 er den 31. oktober 2024. Administrationen skal også meddele Movia, hvis der ikke skal foretages nogen ændringer.", "source_path": "data/greve/raw_dagsordener/Klima-, Teknik- og Miljøudvalget_2024-09-05T08:00:00+02:00_c2c4b407-e3f3-4527-b3a5-e6b2133222c2.json"}
{"document_id": "c2c4b407-e3f3-4527-b3a5-e6b2133222c2", "committee": "Klima-, Teknik- og Miljøudvalget", "meeting_date": "2024-09-05T08:00:00+02:00", "section_type": "html_fragment", "section_title": "Gjeddesdalsvej 85, forbud mod udbringning af slam", "case_number": "24-007905", "agenda_index": 3, "text": "Beslutning 1.-2. Godkendt Fremstilling Sagsprocedure Klima-, Teknik- og Miljøudvalget. Resume Administrationen arbejder på at udstede forbud mod udbringning af slam på en mark beliggende ved Gjeddesdalsvej 85. Sagen er af principiel karakter, da administrationen ikke tidligere har truffet beslutning om forbud mod udbringning af slam. Afgørelsen vil danne grundlag for fremtidig administrationspraksis med udbringning af slam på marker. Indstilling Administrationen indstiller, at det godkendes at der meddeles forbud mod udbringning af slam på mark beliggende ved Gjeddesdalsvej 85. at afgørelsen vil danne grundlag for administrationens fremtidige praksis ved behandling af sager om udbringning af slam Sagsbeskrivelse Administrationen har modtaget fire anmeldelser af udbringning af slam på en mark beliggende ved Gjeddesdalsvej 85. Slam leveres fra fire rensningsanlæg fra hhv. Greve Spildevand A/S, Solrød Spildevand A/S, Novafos A/S - Ballerup og Novafos A/S - Frederikssund. Udbringning af slam på marken overholder alle gældende grænseværdier Slammet overholder alle gældende grænseværdier i Slambekendtgørelsen. Alle analyser fra slammet indeholder PFAS-stoffer, men mængderne er under Miljøstyrelsens generelle vejledende grænseværdier for PFAS-stoffer i slam. Drikkevandsinteresserne i området Marken ligger indenfor tre grundvandsbeskyttende områder (jf. kort nr. 1 i bilag 2): Område af særlige drikkevandsinteresser Nitratfølsomt indvindingsområde Delvist inde i to boringsnære beskyttelsesområder Marken ligger indenfor det grundvandsdannende opland til Greve Vands kildeplads (Gjeddesdal) samt over indvindingsoplandene til to af HOFORs kildepladser i Ishøj Kommune (jf. kort 2 i bilag 2). Administrationen vurderer på baggrund af omkringliggende boringer (jf. kort 3 i bilag 2), at det 15 – 16 meter tykke morænelers lag yder en ringe til mellemgod beskyttelse af grundvandsmagasinet. Drikkevand for op til 50.000 personer og problemer med PFAS i boringer De tre kildepladser, der har indvinding under marken, kan tilsammen indvinde ca. 2 mio. m3 vand årligt, som udgør forsyningen på op til 50.000 personer med drikkevand. Greve Vand har problemer med PFAS i to af deres boringer nær marken. En boring ligger på et niveau svarende til grænseværdien for indhold af PFAS-stoffer i drikkevand og der er også påvist PFAS-stoffer i en anden boring tæt på marken. Overensstemmelse med kommunens indsatsplan og spildevandsplan Jf. kommunens spildevandsplan (jf. afsnit i Lovgrundlag) må spildevandsslam tilføres marker som gødning. Det har således også været gjort tidligere andre steder i kommunen. Jf. kommunens indsatsplan for grundvandsbeskyttelse (jf. afsnit i Lovgrundlag) er det dog vigtigt at sikre kommunens grundvand mod miljøfremmede stoffer. Slam bør dog ikke udlægges tæt på indvindingsboringerne og indenfor boringsnære beskyttelsesområder (BNBO). Tilførsler af små mængder af PFAS risikerer at forurene grundvandet yderligere Det er administrationens vurdering, at til trods for at slammet overholder de gældende grænseværdier i Slambekendtgørelsen og de vejledende grænseværdier om PFAS fra Miljøstyrelsen, kan udspredning af slam på den pågældende mark udgøre en risiko for grundvandskvaliteten i et område med særlige drikkevandsinteresser. Derfor anbefaler administrationen et forbud mod udbringning af slam på marken, da yderligere tilførsler af uønskede stoffer som PFAS og miljøfremmede stoffer i et sårbart område vurderes at være uhensigtsmæssigt. Fremtidig administrationspraksis Administrationen har hidtil tilladt udbringning af slam på landbrugsjorde , når grænseværdierne er overholdt. Der ses dog stigende problemer med PFAS og andre miljøfremmede stoffer i drikkevandet. Administrationen anbefaler derfor, at administrationen fremover administrerer anmeldelser om udbringning af slam mere restriktivt med hensyn til udbringning af slam. Administrationen vil særligt tage hensyn til områder med BNBO, særlige drikkevandsinteresser samt grundvandsdannende oplande og indvindings oplande . Lovgrundlag Slambekendtgørelsen . Udbringning af slam reguleres i Slambekendtgørelsen og kommunen har hjemmel til jf. § 28 stk. 2 at nedlægge forbud mod anvendelse af affald til jordbrugsformål, såfremt anvendelse konkret medfører forurening eller risiko herfor. Miljøstyrelsen har den 15. oktober 2021 udmeldt en vejledende grænseværdi for PFAS i spildevandsslam. De skriver følgende i deres udmelding: \" Selvom spildevandsslammet overholder grænseværdierne i bekendtgørelsens bilag 2 og ikke indeholder væsentlige mængder af andre miljøskadelige stoffer, er der desuden hjemmel i bekendtgørelsens § 28, stk. 2, til, at kommunen kan nedlægge forbud mod anvendelse, der konkret medfører forurening eller risiko herfor. Det kræver dog en konkret og individuel vurdering af risikoen i den konkrete sag .\" Greve Kommunes Spildevandsplan 2023-31 . I planen fremgår det: \" Slammet udspredes på landbrugsjord, hvilket kan gøres, fordi de gældende miljølovkrav til slammet overholdes. Det omfatter krav til indhold af miljøfremmede stoffer, tungmetaller og PFAS/PFOS i slammet. Ved udspredning af slammet på landbrugsjord sikres en optimal genanvendelse af næringsstofferne i slammet som gødning. Endvidere er det den økonomisk mest attraktive løsning, og det er samtidig en løsning, der har en lav CO2-emission set i forhold til alternative slutdisponeringsmetoder. \" Indsatsplan for Grundvandsbeskyttelse Af planen fremgår det: \" Slam indeholder foruden fosfor en del stoffer som kan udgøre en trussel mod vandindvindingen i området, herunder tungmetaller, PAH’er, perfluorerede stoffer og medicinrester. Mange af stofferne er ikke særlig mobile i grundvandszonen eller nedbrydes inden det når grundvandet. Slam bør ikke udlægges tæt på indvindingsboringerne og indenfor BNBO. \" Økonomiske konsekvenser Sagen har ingen økonomiske konsekvenser for Greve Kommune. Kommunikation Fælles høringssvar fra Greve Vandværk A.m.b.a. og HOFOR Administrationen har foretaget en høring af de berørte vandværker, Greve Vandværk A.m.b.a. og HOFOR, der har kildepladser, som har indvinding af drikkevand inden for markens areal. Der er modtaget et fælles høringssvar fra Greve Vandværk A.m.b.a. og HOFOR den 14. august 2024. Greve Vandværk A.m.b.a. og HOFOR anbefaler, at der ikke gives tilladelse til udspredning af slam på marken (jf. bilag 1). Varsling og partshøring Administrationen har sendt partshøring og varsel ud til modtager og leverandør af slam om forbud den 19. august 2024 (jf. bilag 2). Der er modtaget et partshøringssvar fra leverandøren den 21. august 2024 (jf. bilag 3). Af svaret fremgår det blandt andet, at mængderne af slam er forkert opgjort. Administrationen vil tilrette dette i det endelige forbud, men det ændrer ikke på den samlede vurdering. Tidsplan Afgørelse om forbud vil blive udstedt efter Klima-, Teknik- og Miljøudvalgets beslutning.", "source_path": "data/greve/raw_dagsordener/Klima-, Teknik- og Miljøudvalget_2024-09-05T08:00:00+02:00_c2c4b407-e3f3-4527-b3a5-e6b2133222c2.json"}
{"document_id": "c2c4b407-e3f3-4527-b3a5-e6b2133222c2", "committee": "Klima-, Teknik- og Miljøudvalget", "meeting_date": "2024-09-05T08:00:00+02:00", "section_type": "html_fragment", "section_title": "Køge Bugt Strandpark - fremme af kystbeskyttelsesprojekt - beslutning", "case_number": "23-007717", "agenda_index": 4, "text": "Beslutning 1.-3. anbefales Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Strandparkkommunerne besluttede i december 2023, at igangsætte et projekt om øget kystbeskyttelse i Strandparken. Kystdirektoratet har nu udtalt sig om projektet, og der fremlægges et samlet projekt, hvor der skal besluttes en retning for det videre arbejde om linjeføring, beskyttelseshøjde, bidragsfordeling og ansøgning af statens kystpulje. Indstilling Administrationen indstiller, at det godkendes, at fremme projektet med en linjeføring svarende til nuværende kystbeskyttelse og en sikringshøjde på 3,5 meter, plus bølgetillæg på 0,5 meter, og graduerende ned til 3,2 meter efter Greve Marina, hvor diget i dag går i land ved Sælstien. at det godkendes, at administrationen arbejder videre på en samlet model for bidragsfordeling på tværs af kommunegrænserne i Brøndby, Vallensbæk, Ishøj og Greve kommune. at det godkendes, at Vallensbæk Kommune gives fuldmagt til at ansøge Statens Kystpulje 2024 om støtte til det samlede projekt på vegne af Brøndby, Vallensbæk, Ishøj og Greve kommune. Sagsbeskrivelse Da Strandparken blev etableret i 1979, blev det vurderet, at digernes højde kunne beskytte mod det, der svarede til en 1872-hændelse. 1872-hændelsen betragtes som en ekstremhændelse for Køge Bugt. Køge Bugt er udpeget som et særligt risikoområde for stormflod, og der er behov for at revurdere sikringen som følge af nye prognoser for vandstand og stormflod. Byrådet i Greve Kommune besluttede den 11. december 2023 (pkt. 19) parallelt med Brøndby, Vallensbæk og Ishøj kommuner at opstarte et fælles projekt om kystbeskyttelse i Strandparken. Projektforslaget havde tre forslag til sikringshøjder, der tog udgangspunkt i en levetid på hhv. 25, 50 og 75 år. Byrådet skal træffe beslutning om, hvilket projekt der skal fremmes i det videre arbejde. Der træffes derfor ikke endelig beslutning om projektet, men alene om retning for det videre arbejde med nogle af de emner, som også skal afstemmes internt mellem de fire kommuner. Der er tale om et fællesprojekt for kystsikring, som går på tværs af kommunerne. Processen for et fællesprojekt kan ses (jf. bilag 4). Projektet er nu i fase 2 om Kystbeskyttelseslovens §2 \"Udtalelse og afgørelse om kystbeskyttelsesprojektet\". Udtalelse fra Kystdirektoratet Kystdirektoratet har givet en udtalelse til projektet, som en del af processen for denne type projekter. Kystdirektoratet vurderer, at der i Strandparken er behov for at forstærke de eksisterende diger og har givet en række anbefalinger til projektet (jf. bilag 1). Kystdirektoratet anbefaler blandt andet at genberegne sikringshøjden på baggrund af nye data, og at projektet tager udgangspunkt i en længere tidshorisont end 25 år. Anbefalingerne er fulgt i det fremlagte projektforslag. Linjeføring Kystbeskyttelsesprojektets udgangspunkt er den eksisterende linjeføring (jf. bilag 2) for kystbeskyttelse i Strandparken, som naturbaseret løsning med strandklitter som ydre klitdiger og indre jorddiger, der går bag om havnene. Denne linjeføring er valgt ud fra tidligere rapporter, der viser, at det vil være mest samfundsøkonomisk fordelagtige. Det betyder, at havnene dermed fortsat ikke er sikret mod kommende stormfloder. Administrationerne har holdt møder med havnebestyrelserne, om at fortsætte denne linjeføring for havnene, der derfor må finde andre veje til løbende at tilpasse havnene til risikoen for stormflod. Dialogen om dette fortsætter i det kommende arbejde. I Greve Kommune vil der være lodsejere, der hvor diget går ind i landet, der ikke bliver omfattet af beskyttelsen, selv om de ligger i nogenlunde samme niveau som de naboer, der ligger inde bag diget. Det vil kræve et fornyet projekt, hvis diget skal have en anden linjeføring, hvor fx flere bliver omfattet. Administrationen anbefaler derfor, at projektet fremmes, som det foreligger i den nuværende linjeføring, og at der evt. opstartes et selvstændigt projekt om at koble et nyt dige på fra syd, hvis der viser sig at være interesse og behov for det. Sikringshøjde I det tekniske notat fra 2023 er beskrevet tre forslag til sikringshøjder, der tog udgangspunkt i en levetid på hhv. 25, 50 og 75 år. Administrationen anbefaler, at kystbeskyttelsen gennemføres med en levetid på 50 år, hvilket er i overensstemmelse med Kystdirektoratets anbefaling på mere end 25 år. Dette skal ses i sammenhæng med effekten af et samlet projekt, og at naturen i strandparken kan nå at blive rodfæstet, inden sikringshøjden evt. igen skal forhøjes. Efter en genberegning af scenariet med en fremskrevet \"1872-hændelse\" i en levetid på 50 år, vil sikringshøjden være 3,5 meter med et bølgetillæg på de ydre klitdiger, så de får en konstruktionshøjde på op til 4,0 meter. Højden afhænger af den endelige konstruktion af klitdigerne. I Greve Kommune, syd for Greve Marina, vil det være nødvendigt at nedtrappe fra 4,0 meter til et dige på 3,2 meter, hvilket er 0,3 m lavere end de øvrige indre diger. Diget går her fra at være ydre klitdige til at gå ind langs Sælstien, og tilkoblingen til baglandet tillader ikke en højere sikringshøjde, da Strandvejen oversvømmes flere steder ved en stormflod over 3,2 meter. Hvis en stormflod på mellem 3,2 og 3,5 meter rammer kysten, vil der ske en oversvømmelse fra Greve Kommunes side af de kystnære arealer i Strandparken, der strækker sig ind mod Ishøj Kommune. Det samlede projekt etableres med levetid på 50 år, og med den samlede forventede vandstandsstigning på 0,6 meter forventes der ved lineær fremskrivning at gå omkring 25 år før dimensioneringen på 3,2 meter er utilstrækkelig. Dette minimerer gener af et tværdige for borgerne ved Sælstien og giver tid for en adaptiv løsning på en sammenhængende beskyttelse i Greve Kommune. Sikringen kan også forhøjes ved at implementere beredskabstiltag. Administrationen anbefaler på baggrund af kystdirektoratets udtalelse, at det projekt, der fremmes, er projektet med en linjeføring svarende til nuværende kystbeskyttelse og en sikringshøjde på 3,5 meter, plus bølgetillæg på ca. 0,5 meter, og graduerende ned mod 3,2 meter efter Greve Marina, hvor diget går ind i landet ved Sælstien. For det laveste område ved Sælstien betyder det, at diget skal være 90 cm højere end terrænet i dag, og det kan udføres som højvandsmur for at minimere fodaftryk af diget. De ydre diger skal forhøjes med op til en meter og gøres bredere. Finansiering Kystbeskyttelsesloven giver mulighed for, at de der bliver beskyttet af digerne, kan pålægges udgiften til etableringen. Kommunerne skal beslutte, hvordan udgifterne skal fordeles (bidragsfordeling) mellem grundejere, infrastrukturejere (fx ledningsejere og forsyning) og kommunen. Administrationen anbefaler, at der arbejdes videre med en bidragsfordeling for grundejerne og ledningsejere, og at den ensrettes på tværs af kommunegrænser, så man som naboer på tværs af kommunegrænsen, kommer til at betale samme andel. Kommunen har udgifter til inddragelsesprocessen og myndighedsbehandling, som ikke kan pålægges andre. Byrådet kan derudover vælge at betale en del af de udgifter, borgerne kan pålægges. Hvis Byrådet vælger at betale en del af de udgifter, borgerne kan pålægges, skal der afsættes anlægsbudget med tilsvarende beløb. Det afsatte anlægsbudget vil indgå i anlægsrammen på lige fod med kommunens øvrige anlægsprojekter, og dermed skal beløbet ligeledes afholdes indenfor den gældende anlægsramme. Oplæg til bidragsfordeling vil blive fremlagt som en selvstændig sag på et senere tidspunkt. Der skal også først senere tages stilling til, om kommunen ønsker at tage del i de udgifter, der kan pålægges borgerne. Statens Kystpulje 2024 For at reducere udgifterne til kystbeskyttelsesprojekter er der mulighed for at ansøge om tilskud fra Statens Kystpulje 2024 senest 3. oktober 2024. Der er i år lagt særlig vægt på, at projekter, der bygger på naturbaseret kystsikring, kan få tilskud. Derfor anbefaler administrationen, at der søges om tilskud til kystbeskyttelsen i Strandparken. Der søges tilskud til et sammenhængende projekt på tværs af de fire kommuner, da projektet i den enkelte kommune ikke har værdi, hvis ikke de øvrige kommuner er med. Administrationen anbefaler, at Vallensbæk Kommune ansøger samlet på vegne af de fire kommuner i projektet. Hvis der opnås tilskud, skal projektet gennemføres indenfor 5 år. Proces Hvis Byrådet beslutter at fremme projektet, vil administrationen ifølge Kystbeskyttelsesloven informere de berørte grundejere og infrastrukturejere, der vil kunne pålægges en udgift til kystbeskyttelsen. Processen vurderes samlet set at tage ca. 5 år inkl. etablering og skal koordineres med den samlede proces for modernisering af strandparken, tids- og kommunikationsplan (jf. bilag 3). For at sikre fremdriften i projektet skal der allokeres ressourcer til opgaven internt i kommunerne, og der bør ansættes en tværkommunal projektleder, der skal stå for koordineringen mellem kommunerne af borgerprocesser, beslutninger, projektering og endelig anlæggelse af kystbeskyttelsesprojektet. Oplæg til ansættelse af tværkommunal projektleder vil blive fremlagt som en selvstændig sag på et senere tidspunkt, hvis sagen fremmes. Finansieringen til de indledende opgaver i Greve Kommune i 2025 kan ske som en del af de projektmidler, der er afsat til arbejdet med stormflod. Ud i årene vil finansieringen af projektet indgå i budgetlægningen for 2026-29, når projektet er længere, og forudsætningerne for de økonomiske rammer er bedre kendt. Lovgrundlag Kystbeskyttelsesloven. Økonomiske konsekvenser Der er finansieret og bevilliget midler på 1 mio. kr. i anlægsprojektet 'Beskyttelse mod stormflod' (projekt 251) til at forbedre beskyttelsen mod stormflod i Greve Kommune. Disse midler inkluderer blandt andet arbejder i forhold til diget i Strandparken. Hvis projektet bliver besluttet fremmet som indstillet, må der forventes udgifter til projektering og ansættelse af en tværkommunal projektleder, der skal stå for koordinering af de tværgående processer, projektering og anlæg af kystbeskyttelsesprojektet. Beløbet kan i 2025 finansieres af midler i anlægsprojekt 251. Der kan også anvendes midler fra anlægsprojekt 251 til finansiering myndighedsopgaver herunder rådgivning til bidragsfordeling og borgerinddragelse. Udgifterne til selve kystbeskyttelsen kendes endnu ikke. Kommunen kan senere vælge også at tilføje rekreative elementer (stier, bænke ol.) i sammenhæng med kystbeskyttelsen. Kommunen skal i givet fald selv finde finansiering til de rekreative elementer, der ikke direkte er kystbeskyttelse. Ønsker til de rekreative elementer fastlægges senere ved detailprojekteringen, hvor der tages politisk stilling til dette. De dele af kystbeskyttelsen og de rekreative elementer, som kommunen vælger at finansiere, vil, ud over den del kommunen er pålagt som evt. grundejer, påvirke kommunens anlægsramme. De administrative ressourcer på kystbeskyttelsesområdet internt i Greve Kommune er udvidet med en stilling i efteråret 2024 for at kunne behandle denne sag og andre sager om kystbeskyttelse. Beløbet tages med i de kommende budgetopfølgninger i 2024 og er lagt ind i budget 2025-28 som en teknisk rettelse. Kommunikation På kommunens hjemmeside vil beslutningen blive offentliggjort sammen med materiale, der beskriver projektet. De lodsejere, som vil blive beskyttet af projektet vil modtage brev i e-boks med orientering om, at kystbeskyttelsesprojektet er fremmet og hvordan den videre proces ser ud. Tidsplan Hvis det besluttes at fremme projektet, vil administrationen arbejde videre med projektet. I 2024 bliver kystpuljen ansøgt og borgerne informeret. I 2024-2025 skal der arbejdes videre med myndighedsprojektet inkl. detailprojektering samt sager om bidragsfordeling og økonomiske midler til tværkommunal projektleder. Fordelingen af disse midler afhænger af en governance model, der skal besluttes mellem de fire involverede kommuner: Greve, Brøndby, Ishøj og Vallensbæk kommuner. Projektet forventes at kunne blive gennemført i løbet af de næste ca. 5 år i henhold til den foreløbige tidsplan, (jf. bilag 3) Øvrige forhold En tilsvarende sag fremlægges parallelt til beslutning i Ishøj, Vallensbæk og Brøndby Kommune. Projektet koordineres med Hvidovre Kommune, som arbejder med kystbeskyttelse fra Hvidovre og ind til København.", "source_path": "data/greve/raw_dagsordener/Klima-, Teknik- og Miljøudvalget_2024-09-05T08:00:00+02:00_c2c4b407-e3f3-4527-b3a5-e6b2133222c2.json"}
{"document_id": "c2c4b407-e3f3-4527-b3a5-e6b2133222c2", "committee": "Klima-, Teknik- og Miljøudvalget", "meeting_date": "2024-09-05T08:00:00+02:00", "section_type": "html_fragment", "section_title": "Lunas Ark - byggetilladelse til midlertidige pavilloner til genhusning", "case_number": "24-006697", "agenda_index": 5, "text": "Beslutning Godkendt. Fremstilling Sagsprocedure Klima-, Teknik- og Miljøudvalget. Resume Administrationen har den 20. juni 2024 modtaget en ansøgning om byggetilladelse til at opføre midlertidige pavilloner til genhusning af institutionen Lunas Ark på en del af ejendommen med matrikel nr. 9lm Hundige By, Kildebrønde. Indstilling Administrationen indstiller, at byggetilladelse til midlertidigt at opstille pavilloner på matrikel 9lm Hundige By, Kildebrønde godkendes . Sagsbeskrivelse Klima-, Teknik- og Miljøudvalget besluttede den 17. august 2023 (pkt. 5), at der arbejdes videre med genhusning af daginstitutionen Lunas Ark i pavilloner ved Klub Godset, i en midlertidig periode. Bygherres rådgiver har søgt om byggetilladelse til opstilling af midlertidige pavilloner på matrikel 9lm Hundige By Kildebrønde, som er en del af ejendommen Hundigevej 36, 2670 Greve. Pavillonerne består af 34 pavillonenheder, som udgør et samlet etageareal på 1.080 m2, derudover udgør udvendige gangbroer, ramper og trapper 365 m2. Pavillonernes højde er 3,9 m målt fra terræn. Pavillonerne skal anvendes til at genhuse børn og medarbejdere fra daginstitutionen Lunas Ark, mens der bygges en ny institution. Pavillonerne forventes opstillet på matriklen i perioden december 2024 til 2026 (jf. bilag 1) Ejendommen er beliggende i udkanten af Greve og er ikke omfattet af en lokalplan. Det er derfor bestemmelserne i Bygningsreglementet 2018 kap. 8, som er gældende for ejendommen. Da byggeriet ikke er reguleret af byggeretten i Bygningsreglementet 2018 (BR18) kap. 8 § 168-186, skal der foretages en helhedsvurdering af byggeriet jf. BR18 §187. Sagen har været sendt i partshøring jf. forvaltningslovens § 19 til ejere af Hundigevej 38 i perioden den 22. juli 2024 til den 12. august 2024 med forlængelse til den 18. august 2024. Afstanden fra pavillonerne til skel for ejendommen Hundigevej 38 er omkring 86 m, mens afstanden fra pavillonerne til nærmeste bygningsdel på ejendommen Hundigevej 38 er omkring 120 m. Der er i forbindelse med partshøringen indkommet høringssvar (jf. bilag 2), hvori det menes, at opstillingen af pavillonerne kræver en ny lokalplan, samt at pavillonerne ikke er, hvad man kan forvente i området. Administrationen er ikke enig i, at forholdet kræver en lokalplan. Arealet er udlagt til daginstitution i kommuneplanen, og administrationen vurderer ikke, at den midlertidige daginstitution vil fremkalde væsentlige ændringer i det bestående miljø, hvor der i forvejen ligger en institution på en stor grund. Da bygningerne ikke vil grænse op til beboede områder, vurderes det ikke at støj fra institutionen vil påvirke naboerne i væsentlig grad i forhold til i dag. Ligeledes vurderes det ikke, at den øgede trafik vil udgøre en væsentlig ændring i forhold til i dag, da arealet grænser op til en relativ stor offentlig vej, og der som udgangspunkt kun vil være tale om øget trafik på særlige spidsbelastningstidspunkter. Byggeriet er midlertidigt og arealet vil blive reetableret, efter pavillonerne er fjernet. Administrationen indstiller på baggrund af en helhedsvurdering (jf. bilag 3), at der gives tilladelse til at opstille de midlertidige pavilloner. Det er administrationens vurdering, at det midlertidige byggeri kan indpasses med den eksisterende bebyggelse på ejendommen, der også udgør en institution. Der skabes ikke væsentlige indbliks- og skyggegener for de omkringliggende ejendomme. Hvis udvalget ikke ønsker at følge administrationens indstilling, skal det begrundes i henhold til helhedsvurderingen. Der skal da være konkrete begrundelser for, hvorfor udvalget mener, fx at de midlertidige pavilloner vil være til stor gene for de omkringliggende beboere med hensyn til indbliks- og skyggegener, og/eller at det samlede omfang af bebyggelse på ejendommen er mere, end hvad der kan tillades midlertidigt i området. Lovgrundlag Bygningsreglementet 2018, Kap. 8, § 187 Økonomiske konsekvenser Sagen har ingen økonomiske konsekvenser for Greve Kommune. Øvrige konsekvenser Sagen har konsekvenser for genhusningen af børnene i daginstitutionen Lunas Ark. Hvis pavillonerne ikke godkendes, skal der findes en ny placering til pavilloner og genhusning, hvilket vil forsinke arbejdet med renoveringen af Lunas Ark. Kommunikation Sagen har været sendt i partshøring jf. forvaltningslovens § 19 til ejere og lejere af Hundigevej 38 i perioden 22. juli 2024 til 12. august 2024.", "source_path": "data/greve/raw_dagsordener/Klima-, Teknik- og Miljøudvalget_2024-09-05T08:00:00+02:00_c2c4b407-e3f3-4527-b3a5-e6b2133222c2.json"}
{"document_id": "c2c4b407-e3f3-4527-b3a5-e6b2133222c2", "committee": "Klima-, Teknik- og Miljøudvalget", "meeting_date": "2024-09-05T08:00:00+02:00", "section_type": "html_fragment", "section_title": "Anlægsprojekter 2024 - status", "case_number": "24-003392", "agenda_index": 6, "text": "Beslutning Orienteringen blev taget til efterretning. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Byrådet har den 1. november 2021 besluttet, at der skal gives status på vedtagne anlægsprojekter sammen med anden og tredje budgetopfølgning. Status omfatter økonomi og tidsplan, samt en kort beskrivelse af risici. Det kan, udover økonomi og tid, handle om proces for bruger- og borgerinddragelse samt kommunikation. Indstilling Administrationen indstiller, at status på anlægsprojekter tages til efterretning. Sagsbeskrivelse Samlet set er der på investeringsoversigten i 2024 85 bevillinger, der vedrører kommunens bygninger (jf. bilag 1), og 47 bevillinger der vedrører øvrige projekter (jf. bilag 2). De øvrige projekter er primært projekter på veje, stier og udendørsarealer, salg og bevilling på IT-projekter samt miljøprojekter. I alt er der afsat 179,9 mio. kr. i budgettet i 2024, hvoraf det på nuværende tidspunkt forventes at kunne gennemføre projekter for i alt ca. 157,4 mio. kr. Overblik over projekterne er opdelt på de kommunale ejendomme (jf. bilag 1) og øvrige projekter (jf. bilag 2). I begge overblik fremgår forventet tidsplan, budget og forbrug. I overblikket over projekterne for de kommunale ejendomme fremgår desuden: Projektets risikovurdering Vurderes i tre niveauer: Lav, mellem og høj. Hvis risikovurdering er mellem eller høj, er risici beskrevet i yderste højre kolonne. Projektets fase Vurderes fra fase 0-5, hvor fase 0-2 er forberedende faser, fase 3 er entrepriseudbud, fase 4 er udførsel og fase 5 er afsluttede projekter. Hvilken bygningstype projektet udføres på Sorteret ud fra kategorierne: Administration, dagtilbud, flygtninge, flere formål, skoler, social eller pleje. Der er på nuværende tidspunkt projekter, hvor administrationen vurderer, at det afsatte budget ikke kan bruges i 2024. Det skyldes blandt andet, at tidsplanerne er forsinket på grund af uforudsete forhold i projektet som fx miljøsanering, manglende ressourcer hos rådgiver eller entreprenør, leveranceudfordringer og manglende ressourcer i administrationen. Forventede større reperiodiseringer De projekter, hvor administrationen forventer at reperiodisere beløb på mere end én mio. kr. til kommende budgetår, er: Dagtilbud - renovering af klimaskærm Lunas Ark (herunder genhusning) Krogårdsskolen, renovering af tage Besparelser på udgifter til el - ved udskiftning til LED Pulje til nye klimatiltag For renovering af klimaskærm på dagtilbud er projekterne igangsat og forventes afsluttet i 2025. Årsagen til at der reperiodiseres beløb på Lunas Ark og Krogårdsskolen er, at der er udarbejdet konkrete betalingsplaner for hvornår udgifterne forventes at falde, efter at der er indgået kontrakt med entreprenører på projekterne. Projekterne forløber stadig efter tidplanen . Der er fremlagt separate sager om effektueringen på varmegenindvinding, klima og LED lys. Det bliver desuden løbende fremlagt sager for Klima- Teknik- og Miljøudvalget om prioritering af anlægsprojekter på vej- og landskabsområdet. Lovgrundlag Bygningsreglementet, vejloven, tilbudsloven og udbudsloven. Økonomiske konsekvenser Sagen har ingen økonomiske konsekvenser, da der alene gives en orientering. Kommunikation Hvor der er ændringer i tidsplaner for projekter, eller der er udfordringer med at løse projektet indenfor eksisterende anlægsøkonomi drøftes dette i projektorganiseringen, hvor brugerne ofte også er repræsenteret. Tidsplan Forventet afslutningstidspunkt for de enkelte projekter fremgår (jf. bilag 1 og 2). Der fremlægges en ny status for anlægsprojekterne i forbindelse med budgetopfølgning tre.", "source_path": "data/greve/raw_dagsordener/Klima-, Teknik- og Miljøudvalget_2024-09-05T08:00:00+02:00_c2c4b407-e3f3-4527-b3a5-e6b2133222c2.json"}
{"document_id": "c2c4b407-e3f3-4527-b3a5-e6b2133222c2", "committee": "Klima-, Teknik- og Miljøudvalget", "meeting_date": "2024-09-05T08:00:00+02:00", "section_type": "html_fragment", "section_title": "Lukket: Henvendelser til formanden", "case_number": "21-015023", "agenda_index": 7, "text": "Orienteringen blev taget til efterretning.", "source_path": "data/greve/raw_dagsordener/Klima-, Teknik- og Miljøudvalget_2024-09-05T08:00:00+02:00_c2c4b407-e3f3-4527-b3a5-e6b2133222c2.json"}
{"document_id": "c2c4b407-e3f3-4527-b3a5-e6b2133222c2", "committee": "Klima-, Teknik- og Miljøudvalget", "meeting_date": "2024-09-05T08:00:00+02:00", "section_type": "html_fragment", "section_title": "Orientering fra formanden/gensidig orientering", "case_number": "21-014457", "agenda_index": 8, "text": "Beslutning Orienteringen blev taget til efterretning. Fremstilling Sagsprocedure Klima-, Teknik- og Miljøudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning.", "source_path": "data/greve/raw_dagsordener/Klima-, Teknik- og Miljøudvalget_2024-09-05T08:00:00+02:00_c2c4b407-e3f3-4527-b3a5-e6b2133222c2.json"}
{"document_id": "c2c4b407-e3f3-4527-b3a5-e6b2133222c2", "committee": "Klima-, Teknik- og Miljøudvalget", "meeting_date": "2024-09-05T08:00:00+02:00", "section_type": "html_fragment", "section_title": "Huskeliste og orientering fra administrationen", "case_number": "21-013718", "agenda_index": 9, "text": "Beslutning Administrationen orienterede yderligere om følgende punkter: Den Grønne Fællesskabspris på 5.000 kr. overrækkes igen i år på Frivillig Fredag, den 27. september 2024. Prisen indgår som et tiltag i klimahandleplanen og er en anerkendelse af en forenings klimaarbejde. Kommunen anvender de indstillede foreningers arbejde som inspiration for andre foreninger. Udvalgsformanden for Klima-, Teknik- og Miljøudvalget inviteres igen i år til at overrække prisen. Udvalget har modtaget en invitation til Havkonference i Ålborg den 23. oktober 2024 (jf. bilag 1). Udvalgets medlemmer bedes give en tilbagemelding, hvis de ønsker at deltage. Der er fundet skimmelsvamp i Fortmesterboligen på Mosede Fort. Bygningen kan derfor kun anvendes i meget begrænset omfang. Billetsalg og kontorer i bygningen er flyttet til andre steder på Mosede Fort og Grevegård. Administrationen vender tilbage med en sag om videre håndtering af udfordringen. Fremstilling Sagsprocedure Klima-, Teknik- og Miljøudvalget. Resume I sagen gives et kort overblik over administrationens orienteringspunkter. Indstilling Administrationen indstiller at eventuelle orienteringer tages til efterretning. Sagsbeskrivelse Administrationen orienterer om: Byggeri inden for åbeskyttelseslinjen mv. Administrationen er ved at behandle en sag om lovliggørelse af byggeri på Vejleåvej 101, 2670 Greve. Byggeriet er en batteripark, der er opført uden landzonetilladelse og byggetilladelse samt indenfor åbeskyttelseslinjen og fortidsmindebeskyttelseslinjen. Der er ikke givet dispensationer fra Greve Kommune. Sagen bliver behandlet administrativt, og der udsendes partshøring om afslag på dispensationer til projektet. Åbeskyttelseslinjen skal sikre åer og søer som værdifulde landskabselementer og som levesteder og spredningskorridorer for plante- og dyreliv. Dispensationer forvaltes generelt restriktivt. Der er modtaget yderligere to forespørgsler om landzonetilladelse til et lignende byggeri af batteripark i området. Disse ligger også indenfor åbeskyttelseslinjen. Disse sager vil blive behandlet ens. Tilsynsmedarbejder Administrationen orienterer om opgavevaretagelsen for tilsynsmedarbejderen på veje og grønne områder.", "source_path": "data/greve/raw_dagsordener/Klima-, Teknik- og Miljøudvalget_2024-09-05T08:00:00+02:00_c2c4b407-e3f3-4527-b3a5-e6b2133222c2.json"}
{"document_id": "c2c4b407-e3f3-4527-b3a5-e6b2133222c2", "committee": "Klima-, Teknik- og Miljøudvalget", "meeting_date": "2024-09-05T08:00:00+02:00", "section_type": "html_fragment", "section_title": "Klima-, Teknik- og Miljøudvalgets mødekalender 2024", "case_number": "21-014455", "agenda_index": 10, "text": "Beslutning Orienteringen blev taget til efterretning. Fremstilling Sagsprocedure Klima-, Teknik- og Miljøudvalget. Resume I sagen gives et overblik over Klima-, Teknik- og Miljøudvalgets udvalgsmøder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Kalenderen er vedlagt som bilag.", "source_path": "data/greve/raw_dagsordener/Klima-, Teknik- og Miljøudvalget_2024-09-05T08:00:00+02:00_c2c4b407-e3f3-4527-b3a5-e6b2133222c2.json"}
{"document_id": "c2c4b407-e3f3-4527-b3a5-e6b2133222c2", "committee": "Klima-, Teknik- og Miljøudvalget", "meeting_date": "2024-09-05T08:00:00+02:00", "section_type": "html_fragment", "section_title": "Underskriftsark", "case_number": "21-014460", "agenda_index": 11, "text": "Fremstilling Sagsprocedure Klima-, Teknik- og Miljøudvalget. Resume Elektronisk underskriftsark.", "source_path": "data/greve/raw_dagsordener/Klima-, Teknik- og Miljøudvalget_2024-09-05T08:00:00+02:00_c2c4b407-e3f3-4527-b3a5-e6b2133222c2.json"}
