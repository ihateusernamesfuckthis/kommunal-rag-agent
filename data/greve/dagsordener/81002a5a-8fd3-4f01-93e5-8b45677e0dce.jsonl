{"document_id": "81002a5a-8fd3-4f01-93e5-8b45677e0dce", "committee": "Social- og Handicapudvalget", "meeting_date": "2025-08-11T16:30:00+02:00", "section_type": "html_fragment", "section_title": "Godkendelse af dagsorden", "case_number": "", "agenda_index": 0, "text": "Beslutning Godkendt. Fraværende: Anne Marie Lyduch Fremstilling Sagsprocedure Social- og Handicapudvalget. Resume Godkendelse af dagsorden. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Social- og Handicapudvalget_2025-08-11T16:30:00+02:00_81002a5a-8fd3-4f01-93e5-8b45677e0dce.json"}
{"document_id": "81002a5a-8fd3-4f01-93e5-8b45677e0dce", "committee": "Social- og Handicapudvalget", "meeting_date": "2025-08-11T16:30:00+02:00", "section_type": "html_fragment", "section_title": "Mødekalender 2026 - Social- og Handicapudvalget", "case_number": "25-005529", "agenda_index": 1, "text": "Beslutning 1.-3. Godkendt. Fraværende: Anne Marie Lyduch Fremstilling Sagsprocedure Social- og Handicapudvalget. Resume Social- og Handicapudvalget skal tage stilling til udvalgets mødekalender for 2026 på baggrund af den godkendte mødekalender for Byrådet og Økonomiudvalget 2026. Udkast til mødekalender er udarbejdet, så der tages hensyn til sagernes videre forløb i Økonomiudvalget og Byrådet. Indstilling Administrationen indstiller, at den faste mødedag bliver mandag med mødestart kl. 16.30, at den foreslåede mødekalender for Social- og Handicapudvalget godkendes, og at det godkendes at mødeplanen godkendes endeligt på det konstituerende møde for Social- og Handicapudvalget 1. december 2025. Sagsbeskrivelse Den 25. juni 2025 godkendte Byrådet mødedatoerne for Økonomiudvalget og Byrådet i 2026. Det blev besluttet at afholde ni årlige møder i henholdsvis Økonomiudvalget og Byrådet i lighed med 2024 og 2025. Der er ingen bestemmelser i styrelsesloven om, hvor mange fagudvalgsmøder, der årligt skal planlægges. Administrationen anbefaler, af hensyn til sagsforløbene, at antallet af fagudvalgsmøder er ni, ligesom i Økonomiudvalget og Byrådet. Det foreslås, at møder i Social- og Handicapudvalget afholdes på mandage mellem klokken 16.30 og 19.30. Møderne i 2026 foreslås afholdt på følgende datoer: 5. januar, 9. februar, 23. marts, 4. maj, 1. juni, 17. august, 14. september, 19. oktober og 16. november. Lovgrundlag Kommunestyrelseslovens §§ 2, 8 og 20. Økonomiske konsekvenser Udgifter til mødeforplejning, konference mv. holdes inden for udvalgenes budgetramme. Høring Der er ikke høringspligt i denne sag . Tidsplan Mødekalenderen godkendes endeligt udvalgets konstituerende møde 1. december 2025. Øvrige forhold Den godkendte mødekalender vil blive offentliggjort på greve.dk og mødedagene vil blive skrevet ind i kalenderen for Byrådets medlemmer.", "source_path": "data/greve/raw_dagsordener/Social- og Handicapudvalget_2025-08-11T16:30:00+02:00_81002a5a-8fd3-4f01-93e5-8b45677e0dce.json"}
{"document_id": "81002a5a-8fd3-4f01-93e5-8b45677e0dce", "committee": "Social- og Handicapudvalget", "meeting_date": "2025-08-11T16:30:00+02:00", "section_type": "html_fragment", "section_title": "Klagesager på det sociale område i Greve Kommune i 2024", "case_number": "25-003663", "agenda_index": 2, "text": "Beslutning Anbefales med bemærkning om, at udvalget anerkender ledere og medarbejdernes gode faglige arbejde. Udvalget anerkender det indkomne høringssvar fra DH-Greve. Fremstilling Sagsprocedure Sundheds- og Omsorgsudvalget, Social- og Handicapudvalget, Skole-, Børne- og Ungeudvalget, Økonomiudvalget og Byrådet. Resume I sagen orienteres om omgørelsesprocenten for de klagesager på det sociale område i Greve Kommune, som Ankestyrelsen i 2024 har behandlet og truffet afgørelse i - det såkaldte Danmarkskort. Herudover præsenteres udviklingen i kommunens omgørelsesprocent i de seneste fem år. Indstilling Administrationen indstiller, at orienteringen om klagesager på det sociale område i 2024 godkendes. Sagsbeskrivelse Social-, Bolig- og Ældreministeriet udgiver hvert år senest den 1. juli det såkaldte Danmarkskort, som indeholder en kommuneopdelt opgørelse over omgørelsesprocenter i de klagesager på det sociale område, som Ankestyrelsen har behandlet og afgjort i det forudgående kalenderår. I henhold til retssikkerhedsloven skal Danmarkskortet behandles af Byrådet inden udgangen af det kalenderår, hvor det er offentliggjort. Frem til udgangen af 2024 skulle Byrådet ved behandlingen af sagen desuden tage stilling til behovet for at udarbejde en handlingsplan til styrkelse af den juridiske kvalitet i sagsbehandlingen. Efter en ændring i Retssikkerhedsloven er denne bestemmelse afskaffet pr. 1. januar 2025. Om Ankestyrelsen og Danmarkskortet Danmarkskortet dækker over alle bestemmelser i Serviceloven og Barnets Lov, hvor der er klageadgang til Ankestyrelsen over kommunens afgørelse. Når en borger klager over en afgørelse, skal kommunen revurdere sagen. Hvis afgørelsen fastholdes, skal kommunen videresende sagen til endelig afgørelse i Ankestyrelsen. Herefter er der tre mulige udfald af Ankestyrelsens behandling: Sagen bliver enten stadfæstet, ændret eller hjemvist. Stadfæstet betyder, at Ankestyrelsen finder sagen tilstrækkeligt oplyst, og er enig i kommunens afgørelse. Ændret betyder, at Ankestyrelsen finder sagen tilstrækkeligt oplyst, men er uenig i kommunens afgørelse, og ændrer den. Hjemvist betyder, at Ankestyrelsen ikke træffer nogen afgørelse, men sender sagen tilbage (hjemviser) til genbehandling i kommunen. Typisk fordi Ankestyrelsen finder et eller flere forhold i sagen utilstrækkeligt oplyst, eller i mere sjældne tilfælde fordi der er sket en formel fejl i sagsbehandlingen. Kommunens genbehandling kan både resultere i, at kommunen ændrer sin oprindelige afgørelse – eller at kommunen fastholder sin afgørelse. Med udgangspunkt i antallet af klagesager og Ankestyrelsens afgørelser i sagerne, opgøres den enkelte kommunes omgørelsesprocent. Omgørelsesprocenten beregnes som antal klagesager med ændret afgørelse + antal hjemviste sager, hvorefter summen af de to holdes op imod kommunens samlede antal klagesager. Omgørelsesprocenten i Danmarkskortet fortæller således kun noget om sagsbehandlingens kvalitet og kommunens faglige vurderinger i de afgørelser, der påklages til Ankestyrelsen – hvorimod Danmarkskortet ikke fortæller noget om kvaliteten i de afgørelser, der ikke klages over. Det samlede antal personsager er ikke opgjort i forbindelse med denne sag, men en opgørelse fra 2023 viste, at der i Greve Kommune administreres og sagsbehandles cirka 10.000 personsager om året i de fire fagcentre, der behandler personsager på det sociale område. Administrationen vurderer, at det tal ikke har ændret sig nævneværdigt fra 2023 til 2024. Antal klager i 2024 Ankestyrelsen har i 2024 behandlet i alt 65 klagesager fra Greve Kommune. Det er et fald på 17 i forhold 2023, hvor der var 82 klagesager. Året 2023 var præget af et højt antal klager på hjemmehjælpsområdet: Hvor der siden 2014 aldrig havde været mere end fire klagesager på et år, var der i 2023 28 klager - helt overvejende som følge af et politisk vedtaget ændret serviceniveau vedrørende rengøring. Områder med flest klager i 2024 fremgår af denne oversigt: Område Antal klagesager Hjemmehjælp (SEL § 83) 9 Merudgifter børn (BL § 86) 5 Afløsning og aflastning børn (BL § 90) 4 Ledsagerordning voksne (SEL § 97) 4 Merudgifter voksne (SEL § 100) 4 Aktivitets- og samværstilbud voksne (SEL & 104) 4 SEL = Serviceloven BL = Barnets Lov Klagerne på disse seks områder udgør således knapt halvdelen af alle de 65 klagesager. Ligesom i 2023 er der flest klagesager på hjemmehjælpsområdet, men der er dog tale om et betydeligt fald fra 28 klager i 2023 til 9 klager i 2024. Omgørelsesprocenten i 2024 Greve Kommunes omgørelsesprocent fremgår af denne oversigt: Område Klager i alt Stadfæstede klager Ændrede klager Hjemviste klager Omgørelses- procent Landsgen- nemsnittet Hele socialområdet inkl. Barnets Lov 65 46 6 13 29% 45% Heraf børne-handicap 13 11 1 1 15% 49% Heraf voksen- handicap 11 8 0 3 27% 40% På det samlede socialområde har Greve Kommune en omgørelsesprocent på 29%, fordelt på 9% ændrede og 20% hjemviste klagesager. Det er den 4. laveste omgørelsesprocent blandt landets 98 kommuner, hvor gennemsnittet er 45%. Og det er den laveste omgørelsesprocent blandt de 17 kommuner i Region Sjælland, hvor gennemsnittet ligesom på landsplan er 45%. Også når der ses isoleret på børnehandicap- og voksenhandicapområdet, er Greves omgørelsesprocent markant lavere end landsgennemsnittet – især på børnehandicapområdet. Danmarkskortets definition af børnehandicap- og voksenhandicapområdet fremgår af vedlagte bilag 1. Udviklingen i omgørelsesprocenten Udviklingen i Greve Kommunes omgørelsesprocent over de seneste fem år fremgår af denne oversigt med landsgennemsnittet anført i parentes. Grå farve = Greves omgørelsesprocent er lavere end landsgennemsnittet. Lovområde 2020 2021 2022 2023 2024 Hele socialområdet inkl. Barnets Lov (fra 2024) 40% (36%) 35% (32%) 27% (38%) 44% (39%) 29% (45%) Heraf børnehandicap 61% (52%) 45% (36%) 21% (49%) 24% (48%) 15% (49%) Heraf voksenhandicap 63% (42%) 31% (34%) 33% (39%) 33% 37%) 27% (40%) Det fremgår, at Greve Kommune siden 2020 har haft markant faldende omgørelsesprocenter på børnehandicapområdet (fra 61% i 2020 til 15% i 2024) og på voksenhandicapområdet (fra 63% i 2020 til 27% i 2024). For hele socialområdet under ét har der ligeledes været et betydeligt fald i omgørelsesprocenten fra 40% i 2020 til 29% i 2024. Her var der dog i 2023 en stigning med en omgørelsesprocent på 44%, hvilket skyldes de føromtalte klager på hjemmehjælpsområdet i 2023. Det kan desuden konstateres, at Greve Kommunes omgørelsesprocenter har ligget klart under landsgennemsnittet på alle områder i de seneste tre år – med undtagelse af det samlede socialområde i 2023 som forklaret ovenfor. Administrationen vil fortsat have fokus på at styrke den juridiske og sagsbehandlingsmæssige kvalitet i klagesagerne til Ankestyrelsen. For selv om Greve Kommune nu har den laveste omgørelsesprocent i Region Sjælland og den 4. laveste i Danmark, er det stadig hver femte af de klagesager, der behandles i Ankestyrelsen, der hjemvises til fornyet behandling i kommunen. Af hensyn til de berørte borgere, skal det stadig være en ambition at få antallet af hjemviste klagesager yderligere bragt ned. Lovgrundlag Ifølge retssikkerhedslovens § 79 b skal Danmarkskortet behandles på et møde i Byrådet inden udgangen af det år, hvor det offentliggøres. Økonomiske konsekvenser Sagen i sig selv har ingen økonomiske konsekvenser for Greve Kommune. Afgørelser i Ankestyrelsen kan dog have økonomiske konsekvenser i den konkrete sag eller sagstype. Høring Sagen sendes i høring i Handicaprådet med frist den 10. august 2025 kl. 15. Sagens forløb 11/08/2025 Sundheds- og Omsorgsudvalget Beslutning ikke frigivet", "source_path": "data/greve/raw_dagsordener/Social- og Handicapudvalget_2025-08-11T16:30:00+02:00_81002a5a-8fd3-4f01-93e5-8b45677e0dce.json"}
{"document_id": "81002a5a-8fd3-4f01-93e5-8b45677e0dce", "committee": "Social- og Handicapudvalget", "meeting_date": "2025-08-11T16:30:00+02:00", "section_type": "html_fragment", "section_title": "Handleplan på det specialiserede voksenområde - status 1 2025", "case_number": "23-004340", "agenda_index": 3, "text": "Beslutning 1. Status blev taget til efterretning. 2. Godkendt. Udvalget anerkender det indkomne høringssvar fra DH-Greve. Fremstilling Sagsprocedure Social- og Handicapudvalget. Resume Sagen giver en status på implementeringen af den politisk besluttede handleplan på det specialiserede voksenområde samt viser udviklingen i de vigtigste aktivitetstal. Det er en tilbagevendende sag, som giver Social- og Handicapudvalget mulighed for løbende at følge udviklingen i arbejdet med handleplanens indsatser. Handleplanen skal medvirke til at skabe et økonomisk og fagligt bæredygtigt specialiseret voksenområde. Indstilling Administrationen indstiller til Social- og Handicapudvalget, at Status 1/2025 med indsatsbeskrivelser tages til efterretning, og at det godkendes, at følgende tre indsatser afsluttes i regi af handleplanen: Indsats nr. 11 om ”Øget tværkommunalt samarbejde imellem kommunerne i Region Sjælland”, indsats nr. 13 om ”Forhandling af kontrakter og priser på eksterne tilbud” og indsats nr. 16 om ”Implementering af hjemløsereform”. Sagsbeskrivelse Social- og Handicapudvalget godkendte den 9. januar 2023 (pkt. 4) en handleplan med 15 indsatser på det specialiserede voksenområde. Udvalget besluttede samtidig, at der skal forelægges status på handleplanen tre gange årligt på de møder, hvor udvalget behandler Budgetopfølgning 1, 2 og 3, samt at sagen også skal indeholde aktivitetstal, der viser udviklingen over tid på udvalgte områder. Status på indsatserne i handleplanen Handleplanen er et dynamisk værktøj, hvor indsatser løbende afsluttes, og nye indsatser kommer til. De oprindeligt 15 indsatser er således vokset i antal til nu 20 indsatser. Status på indsatserne er beskrevet i vedlagte bilag 1, hvor hver indsats desuden er markeret i overskriften med en farve, der overordnet viser status i arbejdet med den pågældende indsats i forhold til indhold og tidsplan. Der er disse fire kategorier/farver: Indsatsen er afsluttet (blå). Gælder for ni indsatser. Indsatsen forløber helt eller nogenlunde som planlagt (grøn). Gælder for ni indsatser. Indsatsen forløber ikke som planlagt, der er problemer med indhold og/eller tidsplan (gul). Gælder for to indsatser. Indsatsen skal først igangsættes på et senere tidspunkt (orange). Gælder for 0 indsatser. Indsatser, der foreslås afsluttet i regi af handleplanen Af de ni indsatser med grønt er der tre indsatser, som med denne status foreslås afsluttet i regi af handleplanen, fordi indsatserne kører videre og afrapporteres til politisk niveau i andre sammenhænge. Det drejer sig om: Indsats nr. 11 om Tværkommunalt samarbejde imellem kommunerne i Region Sjælland. Den videre fremdrift i implementeringen følges i KKR Sjælland gennem forelæggelse af statussager, og disse sager oversendes til behandling i de enkelte kommuner som selvstændige sager. Orienteringen til det politiske niveau i Greve Kommune vil således ske gennem disse selvstændige sager. Indsats nr. 13 om Forhandling af kontrakter og priser på eksterne tilbud. Den interne analyse er færdig, og den anbefaler en række tiltag til styrkelse af myndighedsfunktionen. Der arbejdes videre med anbefalingerne i regi af KKR-arbejdsgruppen om ”Fælles om kontrakter og takster”. Fremdriften i implementeringen rapporteres således i KKR-regi og i selvstændige sager i regionens kommuner, jf. indsats 11 ovenfor. Indsats 16 om implementering af hjemløsereform . Der er udarbejdet arbejdsgange til at sikre, at sagsbehandlingen for borgere på herberger og forsorgshjem sker i overensstemmelse med de nye regler på hjemløseområdet, og relevante medarbejdere har været på kursus Housing -First metoden ICM (Intensive Case Management). Bestræbelserne på at få aftaler med boligselskaberne om flere boliger til bl.a. hjemløse, følges og rapporteres selvstændigt i handleplanens indsats nr. 6. Der henvises derudover til beskrivelserne af de tre indsatser i bilag 1. Indsatser der ikke forløber som planlagt Som nævnt er to indsatser markeret med gult. Det drejer sig om: Indsats 4.c om botilbud i Dahliahuset. Her er tidsplanen af forskellige årsager forsinket med ca. seks måneder i forhold til den oprindelige tidsplan. Indsats 9 om Ungestøtte. Af ressourcemæssige årsager har arbejdet med indsatsen været udskudt flere gange. Indsatsen sættes nu i gang efter sommerferien med udgangspunkt i et nyt og revitaliseret kommissorium. Der henvises derudover til beskrivelserne af de to indsatser i bilag 1. Aktivitetstal Aktivitetstal er nøgletal, der viser udviklingen over tid på udvalgte områder. Social- og Handicapudvalget besluttede den 9. januar 2023, hvilke aktivitetstal, udvalget ønsker at følge – i alt otte: Syv aktivitetstal med stor økonomisk tyngde suppleret af et aktivitetstal om det samlede sagsantal på det specialiserede voksenområde. Aktivitetstallene er vedlagt som bilag 2, og viser udviklingen fra Regnskab 2022 frem til og med Budgetopfølgning 1/2025. Gennemgående er der tale om stigende udgifter set over hele perioden. I mindre grad på grund af flere borgere og i høj grad på grund af stigende gennemsnitspriser. Illustreret i nedenstående tabel, der viser udviklingen i perioden i helårspersoner og gennemsnitspriser på de dyreste foranstaltninger, botilbud: Botilbud, udvikling 2021 - BO 1/2025 R-2022 BO 1 2025 Stigning i % Afløsning og aflastning Helårspersoner 5,7 9,8 72% Gennemsnitspris i 1.000 kr. 401 739 84% Midlertidige botilbud Helårspersoner 75,1 73,9 -2% Gennemsnitspris i 1.000 kr. 872 1.061 22% Længerevarende botilbud Helårspersoner 39,9 46,6 17% Gennemsnitspris i 1.000 kr. 1.834 1.734 -5% Botilbudslignende tilbud Helårspersoner 44,0 39,0 -11% Gennemsnitspris i 1.000 kr. 1.024 1.234 21% Botilbud i alt Helårspersoner 164,7 169,3 3% Udgift i mio. kr. 172,1 210,6 22% Det fremgår, at antallet af helårspersoner i perioden er steget moderat med 3%, mens udgifterne i kraft af stærkt stigende gennemsnitspriser er steget med 22%. Til sammenligning er den kommunale pris- og lønudvikling for serviceudgifter i samme periode på ca. 11%. Stigningskurven for botilbudsudgifterne er dog blevet mindre stejl end i den seneste status 3/2024, behandlet på Social- og Handicapudvalgets møde den 6. januar 2025 (punkt 2). Her var sammenligningsperioden Regnskab 2021 – Budgetopfølgning 3/2024, og det fremgik, at antallet af helårspersoner i den periode var steget med 8%, mens udgifterne var steget med 35%. Økonomiske konsekvenser Sagen i sig selv har ingen økonomiske konsekvenser for Greve Kommune. I det vedtagne budget for 2023-26 indgik ganske vist en rammebesparelse på 1,5 mio. kr. med henvisning til handleplanen, men den besparelse er fra 2024 fuldt udmøntet. Herudover er der flere elementer i det vedtagne Budget 2025-28, der er foranlediget af arbejdet med handleplanens indsatser. Det gælder etablering af botilbud i Grønlykkeparken (indsats 4. b) og i Dahliahuset (indsats 4. c), Flere borgere i egen bolig (indsats 6), Flere lokale aktivitets- og samværstilbud (indsats 17) samt Omdannelse af boliger på Vangeleddet (indsats 18). Høring Sagen sendes i høring i Handicaprådet med frist den 10. august 2025. Tidsplan Den samlede handleplan løber frem til slutningen af denne byrådsperiode ved udgangen af 2025, hvor den afsluttes. De tilbageværende 11 aktive indsatser har forskellig tidshorisont, men alle – eller næsten alle – indsatser forventes afsluttet ved handleplanens udløb. Næste statussag forelægges for Social- og Handicapudvalget samtidig med udvalgets behandling af Budgetopfølgning 2/2025 på udvalgsmødet den 20. oktober 2025.", "source_path": "data/greve/raw_dagsordener/Social- og Handicapudvalget_2025-08-11T16:30:00+02:00_81002a5a-8fd3-4f01-93e5-8b45677e0dce.json"}
{"document_id": "81002a5a-8fd3-4f01-93e5-8b45677e0dce", "committee": "Social- og Handicapudvalget", "meeting_date": "2025-08-11T16:30:00+02:00", "section_type": "html_fragment", "section_title": "Sagsbehandlingstider på det sociale område 2024", "case_number": "25-003976", "agenda_index": 4, "text": "Beslutning Orienteringen blev taget til efterretning. Fremstilling Sagsprocedure Social- og Handicapudvalget. Resume Social- og Handicapudvalget har ønsket en årlig afrapportering af sagsbehandlingstiderne inden for udvalgets område. Sagen redegør for de faktiske sagsbehandlingstider sammenholdt med de politisk fastsatte sagsbehandlingsfrister. Indstilling Administrationen indstiller, at orienteringen tages til efterretning. Sagsbeskrivelse Social- og Handicapudvalget besluttede den 25. april 2022 (pkt. 3), at de relevante fagcentre påbegyndte registrering af sagsbehandlingstider, og at der årligt skulle afrapporteres på de registrerede sagsbehandlingstider. Administrationen har siden den 1. juni 2022 manuelt registreret sagsbehandlingstider på nye ansøgninger vedrørende socialpædagogisk støtte i eget hjem efter servicelovens § 85 og midlertidigt botilbud efter § 107. De to sagsområder er valgt, da de har flest sager. Fra 1. oktober 2024 kunne sagsbehandlingstiderne på § 85 og § 107 trækkes automatisk. Det forudsætter stadig en manuel kvalitetssikring. Opgørelse og sagsbehandlingstider følger fremadrettet kalenderår, hvilket vil være gældende fra denne sag og fremadrettet. På den måde kan sagen komme på tidligere på året og tallene vil være mere aktuelle. Oversigt over sagsbehandlingstider Nedenfor ses en oversigt over de enkelte sagsområder med politisk fastsatte sagsbehandlingstider samt den faktiske, registrerede sagsbehandlingstid for nye ansøgninger afgjort i 2024. Det specialiserede voksenområde Paragraf i Serviceloven samt beskrivelse Politisk fastsat sagsbehandlingsfrist Antal sager Gennemsnitlig faktisk sagsbehandlingstid Antal overskredne sager § 84, Aflastning Op til 6 uger 4 sager 1,5 uger 0 sager § 84, Midlertidigt døgnophold Op til 6 uger 30 sager 6,7 uger 2 sager § 85, Socialpædagogisk støtte i eget hjem Op til 8 uger (12 uger ved botilbuds-lignende tilbud)* 21 sager 8,6 uger 9 sager § 95, Kontant tilskud Op til 12 uger 1 sag 8,4 uger 0 sager § 96, Borgerstyret Personlig Assistance (BPA) Op til 12 uger 3 sager 16 uger 2 sager § 97, Ledsagelse Op til 12 uger 19 sager 4,9 uger 1 sager § 107, Botilbud til midlertidige ophold Op til 12 uger** 10 sager 15,5 uger 7 sager § 112, Genbrugshjælpemidler, komplekse sager Op til 12 uger 89 sager 6 uger 15 sager § 112, Genbrugshjælpemidler, lettere sager Op til 4 uger 1.497 sager 1,7 uger 178 sager § 112, Trykaflastende produkter, madrasser mv. Op til 3 arbejdsdage 264 sager 3 arbejdsdage 44 sager § 113, Forbrugsgoder, komplekse sager Op til 18 uger 66 sager 9,5 uger 9 sager § 113, Forbrugsgoder, lette sager Op til 6 uger 26 sager 2,6 uger 3 sager § 114, Støtte til køb af bil Op til 24 uger 44 sager 15,4 uger 10 sager § 116, Mindre boligindretning Op til 6 uger 98 sager 5,1 uger 32 sager § 116, Større boligindretning Op til 36 uger 5 sager 12 uger 0 sager Det specialiserede børneområde Paragraf i barnets lov samt beskrivelse Politisk fastsat sagsbehandlingsfrist Antal sager Gennemsnitlig faktisk sagsbehandlingstid Antal overskredne sager § 85, Hjemmetræning Op til 6 måneder 3 sager 5,5 måneder 0 sager § 86, Nødvendige merudgifter Op til 10 uger 37 sager 9 uger 11 sager § 87, Tabt arbejdsfortjeneste Op til 10 uger 83 sager 11,5 uger 37 sager § 89, Ledsagerordning Op til 10 uger 0 sager - - § 90, Bestemmelser for børn med behov for støtte Op til 10 uger 24 sager 9,9 uger 10 sager *KMD Nexus kan ikke levere data på afslag efter § 85. Derfor omfatter opgørelsen over antal sager og gennemsnitlig sagsbehandlingstid udelukkende de sager, hvor der er givet bevilling. **Sagsbehandlingstiden for § 107 er sat op til 18 uger ifølge de nye kvalitetsstandarder for Greve Kommune besluttet på Byrådsmødet den 11. december 2024 (pkt. 18). Administrationen arbejder med datadisciplin for at sikre et pålideligt grundlag i opfølgningen på sagsbehandlingstider og for at understøtte kvalitet, effektivitet og optimering af arbejdsgange. I sager, hvor fristerne overskrides, er der typisk tale om komplekse forløb, hvor der fx har været behov for yderligere samtaler, lægefaglige vurderinger, afventning af relevante tilbud eller lignende. Det følger af lovgivningen, at kommunen har pligt til at oplyse en sag tilstrækkeligt, før der træffes afgørelse. I visse tilfælde kan det betyde, at sagsbehandlingstiden må vige for kvaliteten i sagsbehandlingen. For de enkelte paragraffer kan fristoverskridelser skyldes flere forhold, herunder følgende: For sager efter servicelovens § 85 (socialpædagogisk støtte i eget hjem) varierer sagsbehandlingstiden fra ca. en uge og op til 18 uger. Der er ofte tale om borgere med betydelige udfordringer, hvilket kan begrænse deres deltagelse i længere samtaler. Det kan medføre, at der må afsættes flere og kortere møder til udarbejdelse af voksenudredningsmetoden (VUM) hvilket kan påvirke den samlede sagsbehandlingstid. Derudover kan der være forhold i administrationen, som kan påvirke sagsbehandlingstiden (fx sygdom m.m.). Ved sager efter § 86 og § 87 i barnets lov (nødvendige merudgifter og tabt arbejdsfortjeneste) kan en forlænget sagsbehandlingstid fx skyldes manglende svar eller oplysninger fra borgeren inden for tidsfristen. Derudover kan forlængelsen skyldes, at sagsbehandlingen ikke er påbegyndt rettidigt. Sidstnævnte skal ses i sammenhæng med et stigende antal afgørelser på området. Der ses et større antal overskredne sager i første end sidste halvår af 2024, hvilket tilskrives udskiftning i administrationen (fx barsel, sygdom eller lignende). For sager efter servicelovens § 107 (midlertidige botilbud) varierer sagsbehandlingstiderne fra ca. tre til 33 uger. Overskridelserne skyldes bl.a. rådgiverskift (fx når en sag overgår fra Ungecentret til Rådgiverteamet) eller udfordringer med at fastholde kontakten til borgeren (fx ved udeblivelser fra aftalte møder). I sager efter § 112 (hjælpemidler) er borgeren ofte ny for visitator og kommunen. For at sikre, at sagerne behandles grundigt og fagligt forsvarligt, kan det medføre forlænget sagsbehandlingstid. Det samme gælder ansøgninger til hjælpemidler, der kræver lægefaglig vurdering eller tilbud fra ikke-europæiske leverandører. På bilområdet (§ 114) er der i 2024 gennemført en væsentlig ændring af arbejdsgangene, så sagsbehandlingen påbegyndes allerede ved modtagelsen af ansøgningen. Det er en markant forbedring i forhold til tidligere praksis, og det forventes, at dette vil bidrage til en løbende forbedring af sagsbehandlingstiderne frem mod 2026. Der kan yderligere henvises til Social- og Handicapudvalgets møde den 24. marts 2025 (pkt. 8). Her blev der, efter ønske fra udvalget, fremsat en opfølgende orientering med konkrete eksempler på sager med overskredet sagsbehandlingsfrist og mulige årsager hertil. Lovgrundlag Ifølge retssikkerhedslovens § 3 skal kommunalbestyrelsen behandle ansøgninger om hjælp hurtigst muligt og tage stilling til, om der er ret til hjælp. Kommunen skal fastsætte og offentliggøre sagsbehandlingsfrister for hvert sagsområde (§ 3, stk. 2), og hvis en frist ikke kan overholdes, skal ansøgeren have skriftlig besked. For sager efter serviceloven skal fristerne desuden fremgå tydeligt af kommunens hjemmeside (§ 3 a). Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag .", "source_path": "data/greve/raw_dagsordener/Social- og Handicapudvalget_2025-08-11T16:30:00+02:00_81002a5a-8fd3-4f01-93e5-8b45677e0dce.json"}
{"document_id": "81002a5a-8fd3-4f01-93e5-8b45677e0dce", "committee": "Social- og Handicapudvalget", "meeting_date": "2025-08-11T16:30:00+02:00", "section_type": "html_fragment", "section_title": "Budgetopfølgning 1 (2025) - Social- og Handicapudvalget", "case_number": "24-013330", "agenda_index": 5, "text": "Beslutning Orienteringen blev taget til efterretning. Fremstilling Sagsprocedure Social- og Handicapudvalget. Resume I denne sag orienteres fagudvalget om indholdet i budgetopfølgning 1 2025 inden for eget udvalgsområde. Budgetopfølgning 1 2025 blev behandlet i Byrådet den 28. maj (pkt. 13). Indstilling Administrationen indstiller, at sagen tages til efterretning. Sagsbeskrivelse Denne sag skal ses i sammenhæng med den samlede budgetopfølgning 1 2025, som er udarbejdet pr. 31. januar 2025 og er behandlet i Byrådet den 28. maj 2025. Det korrigerede budget for Social- og Handicapudvalget var pr. 31. januar 2025 på 285,3 mio. kr., hvoraf 315,1 mio. kr. er afsat til service og -29,8 mio. kr. ligger udenfor servicerammen. Årsagen til at beløbet indenfor servicerammen er højere, end det samlede budget, er primært indtægter vedr. refusion for særligt dyre enkeltsager, som ligger udenfor servicerammen. Forventet regnskabsresultat og afvigelser på udvalgets område gennemgås nedenfor. Områder under Social- og Handicapudvalget Inden for udvalgets område forventes et samlet regnskabsresultat på 293,9 mio. kr., som afviger fra det korrigerede budget med et merforbrug på 8,6 mio. kr. (indenfor og udenfor servicerammen). Drift indenfor servicerammen Indenfor servicerammen forventes merforbrug på 3,1 mio. kr. De væsentligste afvigelser er følgende: Botilbud og botilbudslignende tilbud: 3,3 mio. kr. (merforbrug). Housing First indsatser: -1,4 mio. kr. ( mindreforbrug ). Forsorgshjem og krisecentre: 1,0 mio. kr. (merforbrug). Drift udenfor servicerammen Udenfor servicerammen forventes et merforbrug på 5,5 mio. kr. som primært relaterer til tabt arbejdsfortjeneste med et netto merforbrug på 5,0 mio. kr. Der henvises til vedlagt bilag 1, der redegør for udvalgets forventede regnskabsresultat, eventuelle afvigelser fra det reviderede budget, samt de primære årsager til disse afvigelser. Økonomiske konsekvenser Sagen har ingen selvstændige økonomiske konsekvenser. Bevillinger blev givet ifm. bevillingssagen til budgetopfølgning 1 2025, som blev behandlet af Byrådet den 28. maj 2025. Høring Der er ikke høringspligt i denne sag .", "source_path": "data/greve/raw_dagsordener/Social- og Handicapudvalget_2025-08-11T16:30:00+02:00_81002a5a-8fd3-4f01-93e5-8b45677e0dce.json"}
{"document_id": "81002a5a-8fd3-4f01-93e5-8b45677e0dce", "committee": "Social- og Handicapudvalget", "meeting_date": "2025-08-11T16:30:00+02:00", "section_type": "html_fragment", "section_title": "Implementeringen af rammeaftalens fokusområder 2025-2526 - status", "case_number": "25-007788", "agenda_index": 6, "text": "Beslutning Orienteringen blev taget til efterretning. Fremstilling Sagsprocedure Sundheds- og Omsorgsudvalget, Social- og Handicapudvalget, Skole-, Børne- og Ungeudvalget, Økonomiudvalget og Byrådet. Resume Byrådet godkendte på mødet den 11. december 2024 Rammeaftale 2025-2026 for det specialiserede social- og undervisningsområde. Rammeaftalen er tiltrådt af alle 17 kommuner i Region Sjælland. I denne sag orienteres der om fremdriften i implementering af Rammeaftalens fokusområder. Indstilling Administrationen indstiller, at orienteringen tages til efterretning. Sagsbeskrivelse Rammeaftale 2025-2026 for det specialiserede social- og undervisningsområde (herefter Rammeaftalen) er under implementering med afsæt i tre centrale fokusområder; Rette indsatser og tilbud til borgerne, hvor der arbejdes med fælleskommunale principper om kontrakter, takster, kvalitet samt døgn- og botilbud. Styrket sektorsamarbejde på socialpsykiatri- og handicapområdet, med fokus på bedre sektorovergange og sammenhængende forløb samt lighed i sundhed for borgere med psykisk sygdom og handicap. Øget trivsel blandt børn og unge, hvor målet er at styrke trivsel, forebygge henvisninger til psykiatrien, mindske skolevægring og forbedre mental sundhed. I det følgende gives en status på de implementeringsaktiviteter, der er igangsat inden for hvert af rammeaftalens fokusområder: Fokusområde 1: Rette indsatser og tilbud til borgerne – indhold, kvalitet, tid og pris Fokusområde 1 har tre formål: 1) Knække den stigende udviklingskurve; 2) Styrke konkurrencen på botilbudsmarkedet og 3) Øge kvaliteten af den borgerrettede indsats. Til realisering af formålene har 17 kommuners Byråd og Kommunalbestyrelser givet tilsagn om implementering af tre fælleskommunale principper: 1) Fælles om kontrakter og takster; 2) Fælles om kvalitet; 3) Fælles om botilbud. Følgende initiativer er igangsat til implementering af de fælleskommunale principper i 2025: Til implementering af \"Fælles om botilbud\" er der udarbejdet et notat med forslag til styrket offentligt-privat samarbejde om kvalitet, som indeholder en tidsplan, se bilag 1: ’Notat Styrket OPS om kvalitet’. Af tidsplanen fremgår, at der i efteråret 2025 iværksættes en proces målrettet udvikling af en offentlig-privat vision om kvalitet. Processen igangsættes ved afholdelse af et dialogmøde med alle private leverandører af botilbud (§§107 &108) i Region Sjælland. Dialogmødet afholdes i et samarbejde med Dansk Erhverv, Dansk Industri, Selveje Danmark og LOS den 17.september 2025 i Portalen i Greve Kommune. Til implementering af ’Fælles om kontrakter og takster’ er udarbejdet et kommissorium og nedsat en ad hoc-gruppe, som har til formål at udvikle en model for implementering af høj kvalitet af KL-standardkontrakter, se bilag 2: Kommissorium: Implementering af høj kvalitet af KL-standardkontrakter på det specialiserede socialområde. Modellen skal skabe klare rammer for dialog og beslutningstagning og sikre en helhedsorienteret tilgang til kontraktstyring, indkøbspraksis og økonomisk styring på socialområdet. Initiativet iværksættes, da der skønnes at være væsentlige potentialer, ved at kommunerne går sammen om en fælleskommunal indkøbspraksis og kontraktstyring. Det åbner mulighed for at opsamle markedsdata om indkøbsvolumen, så kommunerne over tid kan opnå stordriftsfordele og lavere priser samt bedre kontraktvilkår, fordi leverandørerne møder en samlet og mere attraktiv efterspørgsel. Særligt fokus i arbejdet er at gøre standardkontrakten til eneste kontraktmæssige handlerum samt at styrke bestillingsarbejdet væsentligt således, at det mindsker handlerummet for ublu krav om prisstigninger. Til implementering af initiativet om indberetning af takststigninger under ’Fælles om kontrakter og takster’ er udarbejdet en beskrivelse af arbejdsgang for kommunernes indberetning af takststigninger til Socialtilsyn Øst, når disse overstiger hhv. 5% for private tilbud og 8% for offentlige tilbud (pga. effekt af offentlige OK-25 midler), se bilag 3: Arbejdsgang for indberetning af takststigninger til Socialtilsyn Øst. Der er desuden udarbejdet et leverandørbrev til private og offentlige tilbud som informerer om praksis ift. standardkontrakter og takstindberetninger og som udsendes til leverandørerne fra Rammeaftale Sjælland, se bilag 4: Orienteringsbrev til leverandører om takstindberetning. Der er dialog med Socialtilsyn Øst om udvikling af datamateriale på indberetninger således, at det eksempelvis bliver tydeligt, hvilke tilbud der oftest opererer med markante prisstigninger. Dette således at tilsynet kan leve op til deres forpligtigelse i relation til at føre tilsyn med økonomien og at det bliver tydeligt for kommunerne, hvilke tilbud der opererer med mange og store prisstigninger. Til implementering af ’Fælles om kvalitet’ er der sat en proces i gang ift. beskrivelse af et kommissorium vedr. udvikling af en kvalitetsmodel i samarbejde med Socialtilsyn Øst målrettet børne- og voksenområdet. Arbejdet har fokus på det helhedsorienterede tilsyn, herunder den kvalitet kommunerne ønsker leveret, det personrettede tilsyn og det sociale tilsyn, som udføres af Socialtilsyn Øst. Der forventes at foreligge et færdigt kommissorium i efteråret 2025, hvorefter der vil blive nedsat en ad hoc-gruppe. Administrationen ser gerne, at udviklingen af kvalitetsmodellen også sker i et samarbejde med private interesseorganisationer. Rammeaftale Sjælland (v. formand for styregruppen, direktør Morten Bøgelund, Greve Kommune) er medio maj blevet inviteret til at deltage i en vidensgruppe i forbindelse med arbejdet om en ny data- og digitaliseringsstrategi på socialområdet. Invitationen er på vegne af Social- og Boligministeriet, og Rammeaftale Sjælland går ind i arbejdet med henblik på at få KKR Sjællands perspektiver ind i udviklingen af en ny national data- og digitaliseringsstrategi på socialområdet og herunder KKR arbejdet om de fælleskommunale principper. Fokusområde 2 - Styrket sektorsamarbejde på socialpsykiatri og handicapområdet Ift. fokusområde 2 er igangsat implementering af følgende indsatser: Læger på botilbud skal bidrage til at reducere ulighed i sundhed og forebygge indlæggelser. Samarbejde om borgere med dobbeltdiagnoser bygger bro mellem den kommunale misbrugsbehandling og den regionale psykiatriske behandling. Indsatser for borgere ift. botilbud, væresteder, forsorgshjem og eget hjem, skal forebygge indlæggelser gennem rettidig diagnostik, opsporing og samarbejde. Ift. implementering af læger på botilbud og dobbeltdiagnoser, har man fra tovholdergruppen og kommunernes side koblet sig på igangværende initiativer, der som udgangspunkt var organisatorisk placeret på sundhedsområdet. Dette for at søge relevant indflydelse indenfor de enkelte initiativer, som har snitflader med de specialiserede sociale områder, men også for på sigt at fremme en samarbejdsmodel mellem kommuner og region, hvor begge inddrages ift. fælles områder. Kommunerne indgår i arbejdet både på tovholderniveau og sekretariatsniveau ift. læger på botilbud, mens kommunerne er repræsenteret i den fælles arbejdsgruppe med regionen om dobbeltdiagnoser. Status for læger på botilbud er at der er skabt fælles overblik over de offentlige tilbud hhv. SEL§ 108 og ABL §105/SEL §85, hvor ordningen er i gang med at blive udrullet. Pr. primo maj er der i 5 sjællandske kommuner etableret faste læger på 22 botilbud fordelt på 10 læger. Det er umiddelbart positivt, og ordningen ser ud til løbende at blive udbredt. Status for dobbeltdiagnoser er, at kommunerne fortsat er repræsenteret i den regionale arbejdsgruppe. Herunder arbejdes bl.a. med modeller for monitorering for at sikre data ift. visitationspraksis og borgere i det regionale tilbud mv. på et område, hvor kommunerne har afgivet midler, og det derfor bør sikres, at opgaverne tilsvarende er afgivet og varetages af regionerne. Ift. implementering af delområdet om opsporing og forebyggelsesfokus ift. botilbud, væresteder, forsorgshjem og eget hjem er status, at der er opstartet en proces med regionen ift. genstarte kompetenceudvikling af socialpædagogisk personale via regionens tidligere projekt Tænk somatikken med incl. tilhørende materiale. Planen er, at der i første omgang afholdes 2 workshops for kommunerne i efteråret for 2-3 ansvarlige nøglepersoner fra hver kommune, som er tovholder og kontaktperson ift. indsatsen i den enkelte kommune. Konkret er formålet at styrke det socialfaglige personales kompetence indenfor forebyggelse og opsporing for på effektsiden at fremme: Rettidig diagnostik og rigtig behandling, forebygge indlæggelser, fremme mental trivsel og fælles sprog mellem sektorer. Fokusområde 3 - Øget trivsel blandt børn og unge – styrket forebyggelse og indsats Ift. fokusområde 3 er igangsat implementering af følgende indsatser: Styrket tværkommunalt samarbejde om fastholdelse og rekruttering af plejefamilier. Styrket tværkommunalt samarbejde om Behandlings- og Specialundervisningstilbud. Ift. implementering af styrkelse af plejefamilieområdet er udarbejdet kommissorium og nedsat arbejdsgruppe for samarbejde om at øge antallet af plejefamilier og øge kvaliteten af plejefamiliernes indsats ift. børn og de unge, se bilag 5: Kommissorium for styrkelse af plejefamilieområdet. Kommunerne ønsker at styrke rekrutteringen, fastholdelsen og understøttelsen af plejefamilier, så flere børn kan få en tryg og stabil anbringelse i et familieplejetilbud. Kommunerne vil arbejde målrettet på at forbedre vilkårene for plejefamilier ved at gøre det lettere at blive og være plejefamilie samt sikre en retfærdig aflønning og støtteordninger. Samtidig skal det også bidrage til et fagligt og økonomisk bæredygtigt børnesocialt område, da plejefamilier skaber bedre livsforudsætninger og er billigere end mere indgribende tilbud, f.eks. institutionsanbringelse. Rekruttering og udvikling af plejefamilier vil foregå i 3 spor: 1) Rekruttering og udvikling, 2) Kvalitet og nye muligheder, 3) Forventninger i samarbejdet (aflønning, øvrig støtte mv.). Fokus er at udvikle plejefamilieområdet, inspireret af nationale erfaringer og best practices fra andre kommuner, herunder samarbejde med Socialtilsynet. Der er nedsat sparringsgruppe med udvalgte chefer og en arbejdsgruppe. Sparringsgruppen dækker også arbejdet med behandlings- og specialundervisningstilbud. Ift. implementering af behandlings- og specialundervisningstilbud er der nedsat en tovholdergruppe, som arbejder med færdiggørelse af kommissoriet for arbejdet og herunder forankret i en arbejdsgruppe bestående af relevante chefer/medarbejdere fra kommuner i regionen. Det er vigtigt, at der er repræsentanter fra såvel familie- som skoleområdet, da undervisningsopgaven hører til skoleområdet og ikke i indgår i rammeaftalen. Arbejdet med behandlings- og specialundervisningstilbud rummer umiddelbart tre dele:1) Udvikling af egne tilbud, som alternative kvalitetstilbud til målgruppen, som pt i stigende grad visiteres til private behandlings- og specialundervisningstilbud, 2) Behov for viden ift. kommunernes brug af behandlings- og specialundervisningstilbud og 3) Evt. analyse med overblik over udfordringer og udviklingspotentialer ift. behandlingstilbud. Baggrunden er, at kommunerne ønsker at øge kvaliteten af børne- og ungeindsatsen i behandlings- og specialundervisningstilbud og udvikle undervisningstilbud, som kan udgøre alternativer til den i flere kommuner stigende brug af private behandlings- og specialundervisningstilbud. Tilbud som ofte opleves at have begrænset effekt, og som i høj grad understøtter en vedvarende segregering af børn og unge i målgruppen. De overordnede målsætninger er: 1) Øge kvaliteten i behandlings- og specialundervisningstilbud og 2) Få udviklet og etableret egne behandlings- og specialundervisningstilbud, som har den rette kvalitet og som sikrer rette hjælp til målgruppen. Implementeringsstruktur Til sikring af en robust implementering blev organiseringen af Rammeaftale Sjælland ændret d. 1. januar 2025 med etablering af et direktør- og chefforum, der fungerer som strategisk sparringspartner for styregruppen og implementeringsgruppen, se bilag 6: Rammeaftalens organisation. Senest har der været afholdt møde den 2. maj 2025, hvor direktører og chefer har givet input til kommissorier for de initiativer, der iværksættes under fokusområderne og den 27. juni hvor der blev gjort fornyet status på implementeringen. Direktør- og chefforum er afgørende for en vellykket implementeringen i alle 17 kommuner. Ressourcer til implementering En væsentlig forudsætning for at lykkes er, at alle kommuner over tid bidrager med medarbejderressourcer til udvikling og implementering af rammeaftalens fokusområder, især i ad hoc-arbejdsgrupper. I forhold til ovenstående initiativer for 2025 stiller Holbæk, Ringsted og Greve Kommuner ressourcer og relevante kompetencer til rådighed for ad hoc-gruppen om kontrakter og indkøb, mens Kalundborg Kommune stiller ressourcer og kompetencer til rådighed for projektet vedr. Plejefamilier. Når én kommune har bidraget til et projekt, overgår opgaven til en anden kommune ved næste projekt, så arbejdsbyrden fordeles ligeligt. Lovgrundlag Bekendtgørelse om rammeaftaler mv. på det sociale område. Økonomiske konsekvenser Sagen i sig selv har ingen økonomiske konsekvenser for Greve Kommune, men er af væsentlig betydning for udgiftsudviklingen på området. Høring Der er ikke høringspligt i denne sag . Tidsplan Rammeaftalen er gældende for perioden 1. januar 2025 til 31. december 2026. Sagens forløb 11/08/2025 Sundheds- og Omsorgsudvalget Beslutning ikke frigivet", "source_path": "data/greve/raw_dagsordener/Social- og Handicapudvalget_2025-08-11T16:30:00+02:00_81002a5a-8fd3-4f01-93e5-8b45677e0dce.json"}
{"document_id": "81002a5a-8fd3-4f01-93e5-8b45677e0dce", "committee": "Social- og Handicapudvalget", "meeting_date": "2025-08-11T16:30:00+02:00", "section_type": "html_fragment", "section_title": "Orientering fra formanden og gensidig orientering", "case_number": "", "agenda_index": 7, "text": "Beslutning Orienteringen blev taget til efterretning. Fremstilling Sagsprocedure Social- og Handicapudvalget. Resume Udvalgsformanden og udvalgets medlemmer orienterer om aktuelle emner. Indstilling Administrationen indstiller, at eventuelle orienteringer tages til efterretning.", "source_path": "data/greve/raw_dagsordener/Social- og Handicapudvalget_2025-08-11T16:30:00+02:00_81002a5a-8fd3-4f01-93e5-8b45677e0dce.json"}
{"document_id": "81002a5a-8fd3-4f01-93e5-8b45677e0dce", "committee": "Social- og Handicapudvalget", "meeting_date": "2025-08-11T16:30:00+02:00", "section_type": "html_fragment", "section_title": "Huskeliste og orientering fra administrationen", "case_number": "", "agenda_index": 8, "text": "Beslutning Orienteringen blev taget til efterretning. Fremstilling Sagsprocedure Social- og Handicapudvalget. Resume Administrationen giver et kort overblik over orienteringspunkter, og hvis der er emner på udvalgets huskeliste, vil de blive vedlagt som bilag. Indstilling Administrationen indstiller, at orienteringen tages til efterretning. Sagsbeskrivelse Administrationen har følgende til orientering: Kulturpas Orientering om henvendelse fra kulturministeren vedr. kulturpas jfr. de til sagen vedlagte bilag 1-3. Orientering om konkret borgersag Udvalget orienteres om fremdriften i konkret borgersag.", "source_path": "data/greve/raw_dagsordener/Social- og Handicapudvalget_2025-08-11T16:30:00+02:00_81002a5a-8fd3-4f01-93e5-8b45677e0dce.json"}
{"document_id": "81002a5a-8fd3-4f01-93e5-8b45677e0dce", "committee": "Social- og Handicapudvalget", "meeting_date": "2025-08-11T16:30:00+02:00", "section_type": "html_fragment", "section_title": "Social- og Handicapudvalgets møde- og aktivitetskalender 2025", "case_number": "", "agenda_index": 9, "text": "Beslutning Orienteringen blev taget til efterretning. Fremstilling Sagsprocedure Social- og Handicapudvalget. Resume I sagen gives et overblik over Social- og Handicapudvalgets møder og aktiviteter i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Mødekalenderen er vedhæftet som bilag.", "source_path": "data/greve/raw_dagsordener/Social- og Handicapudvalget_2025-08-11T16:30:00+02:00_81002a5a-8fd3-4f01-93e5-8b45677e0dce.json"}
{"document_id": "81002a5a-8fd3-4f01-93e5-8b45677e0dce", "committee": "Social- og Handicapudvalget", "meeting_date": "2025-08-11T16:30:00+02:00", "section_type": "html_fragment", "section_title": "Underskriftsark", "case_number": "", "agenda_index": 10, "text": "Fremstilling Sagsprocedure Social- og Handicapudvalget. Resume Elektronisk underskriftsblad.", "source_path": "data/greve/raw_dagsordener/Social- og Handicapudvalget_2025-08-11T16:30:00+02:00_81002a5a-8fd3-4f01-93e5-8b45677e0dce.json"}
