{"document_id": "7ca9487f-c5b7-425a-81ad-187971db25ac", "committee": "Plan- og Tryghedsudvalget", "meeting_date": "2023-11-28T16:00:00+01:00", "section_type": "html_fragment", "section_title": "Godkendelse af dagsorden", "case_number": "22-003654", "agenda_index": 0, "text": "Beslutning Godkendt. Afbud: Mehmet Zeki Dogru, Ronni Mark Nielsen, Claus Dyremose Fremstilling Sagsprocedure Plan- og Tryghedsudvalget Resume Godkendelse af dagsorden for mødet den 28. november 2023. Indstilling Administrationen indstiller at dagsordenen godkendes.", "source_path": "data/greve/raw_dagsordener/Plan- og Tryghedsudvalget_2023-11-28T16:00:00+01:00_7ca9487f-c5b7-425a-81ad-187971db25ac.json"}
{"document_id": "7ca9487f-c5b7-425a-81ad-187971db25ac", "committee": "Plan- og Tryghedsudvalget", "meeting_date": "2023-11-28T16:00:00+01:00", "section_type": "html_fragment", "section_title": "Velfærdsborgersamling - Opstart", "case_number": "23-011325", "agenda_index": 1, "text": "Beslutning 1 Godkendt 2. Udvalget besluttede version 1 i forhold til formulering af kerneopgaven 3. Godkendt med bemærkning om, at formuleringen i punkt 2 skal præciseres, så der står Greve Kommune 4. Godkendt 5. Godkendt 6. Godkendt 7. Godkendt med bemærkning om, at formulering i første afsnit om Fremtidens velfærd tilpasses så formuleringen omkring ”forventninger vokser endnu mere og hænger sammen” omformuleres. Afbud: Mehmet Zeki Dogru, Ronni Mark Nielsen, Claus Dyremose Fremstilling Sagsprocedure Plan- og Tryghedsudvalget Resume Byrådet besluttede den 19. juni, at der skal afholdes en borgersamling, der skal komme med anbefalinger, der kan understøtte byrådet i arbejdet med prioritering på velfærdsområderne. Denne sag præciserer borgersamlingens formål og opgave og beskriver mulighederne for byrådets deltagelse i borgersamlingen. Indstilling Administrationen indstiller, at udvalget godkender borgersamlingens formål at udvalget beslutter hvilken kerneopgave, borgersamlingen skal arbejde med at udvalget tager orientering om udfordringer, som borgersamlingen vil adressere i opgaveløsningen, til efterretning. at udvalget godkender mandatet for borgersamlingen at udvalget godkender strategi og kriterier for udvælgelse af medlemmer af borgersamlingen at udvalget godkender, at den politiske deltagelse foregår som beskrevet at udvalget godkender invitationen til borgersamlingen. Sagsbeskrivelse På Plan- og Tryghedsudvalgsmødet den 14. november blev udvalget orienteret om, at demokratirådgiverne We Do Democracy i et samarbejde med Komponent skal facilitere velfærdsborgersamlingen. Denne sag følger op med oplæg til præcisering af borgersamlingens formål, kerneopgave og udfordringer, som borgersamlingen vil adressere. I sagen fremlægges desuden oplæg til borgersamlingens mandat, samt strategi og kriterier for udvælgelse af borgere og en oversigt over, hvor og hvordan i processen, der vil være mulighed for, at politikerne kan deltage i borgersamlingerne. Invitation til borgersamlingen, der sendes ud via e-Boks, er vedlagt sagen. Administrationen indstiller, at udvalget godkender invitationen. Borgersamlingens formål Visionen ”Naturligvis Greve” vil udgøre et fundament for borgersamlingens arbejde. Administrationen indstiller, at borgersamlingens formål skal være at: 1. Der bliver udarbejdet et metodeværk , der kan benyttes i prioriteringer og fælles samtaler om fremtidens velfærd 2. Borgersamlingen kommer med guidende principper for, hvordan man på tværs af kommune/ borgere/virksomheder/foreninger kan samarbejde og indgå i en fælles dialog - også når det bliver svært. 3. Borgersamlingen skal komme med anbefalinger , der kan hjælpe med velfærdsprioriteringer – som rækker ud over de nære budgetplanlægninger. 4. Borgersamlingen er med til at forventningsafstemme en fremtid med flere svære velfærdsprioriteringer 5. Borgersamlingen skal opbygge tillid mellem politikere og borgere på forkant af kommende prioriteringer. Borgersamlingens kerneopgave Borgersamlingen bliver stillet en kerneopgave, som borgernes fælles anbefalinger, skal give svar på. Nedenfor gives tre versioner af, hvordan kerneopgaven, kan lyde. Administrationen indstiller, at udvalget vælger én af de tre versioner: Version 1: ”Vi har brug for din hjælp til at forestille os, hvordan fremtidens velfærd skal se ud i Greve Kommune” Version 2: ”Vi har brug for din hjælp til at forestille os, hvordan vi sammen prioriterer og skaber fremtidens velfærd i Greve Kommune” Version 3: ”Vi har brug for din hjælp til at forestille os, hvordan vores velfærd skal se ud i en fremtid med pressede ressourcer i Greve Kommune” Udfordringer i opgaveløsningen Der er forskellige udfordringer forbundet med arbejdet med kerneopgaven. Til udvalgets orientering vil borgersamlingen adressere følgende udfordringer i opgaveløsningen: 1. Hvordan bliver vi bedre til de svære samtaler? 2. Hvad er vigtigt for Greves borgere, når det kommer til fremtidens velfærdssamfund? 3. Hvordan skal der prioriteres i en fremtid med færre ressourcer? 4. Hvordan kan fremtidens velfærd skabes i fællesskab? 5. Hvordan balancerer vi vores velfærdsløsninger, når ressourcerne er pressede? 6. Hvordan kan borgere/erhvervsliv/civilsamfund bidrage aktivt i den kommunale velfærd? Mandat Det skal være tydeligt, hvilket mandat borgersamlingen arbejder under. Administrationen indstiller følgende mandat: ”Byrådet giver borgersamlingen mandat til at udarbejde uvildige anbefalinger ift. prioritering af kommunens samlede portefølje af velfærdsopgaver. Herudover gives mandat til at udarbejde anbefalinger til brug for fremadrettede beslutninger og prioriteringer inden for de kommunale velfærdsopgaver. Byrådet vil støtte op om borgersamlingens arbejde og udvise respekt for medlemmernes anbefalingerne uanset andre politiske dagsordner og strategier. Byrådet forpligter sig til at behandle anbefalingen i relevante fagudvalg og i Byrådet - og i den forbindelse at redegøre for, hvordan anbefalingerne bliver fulgt eller ikke fulgt. Byrådet forpligter sig at give en status inden for de første 3 måneder efter aflevering af anbefalinger og igen inden for 12 måneder. Herunder sikre åbenhed i offentligheden i fremdriften af behandlingen, tilbagemelding på anbefalingerne og evaluering af proces. Medlemmerne af borgersamlingen har til opgave at arbejde inden for rammen af borgersamlingens kerneopgave og søge anbefalinger, der rummer eller anskueliggør bredden af medlemmernes holdninger. Medlemmerne kan gøre brug af eventuel minoritetsudtalelse. Byrådet er ikke forpligtet til politisk at følge eller vedtage borgersamlingens anbefalinger.” Udvælgelsesstrategi og -kriterier Invitationer udsendes til alle kommunens borgere, der er fyldt 16 år, som vil have mulighed for at tilmelde sig. Der udtrækkes en repræsentativ gruppe på 36 borgere. Administrationen indstiller, at der ud fra de tilmeldte borgere foretages en stratificeret lodtrækning med afsæt i følgende lodtrækningskriterier (samme kriterier som Greve klimaborgersamling): • Alder • Køn • Uddannelsesniveau • Geografisk spredning (skoledistrikt) Oversampling Der udtrækkes desuden fire yderligere profiler inden for de grupper, der erfaringsmæssigt har et større frafald over tid, særligt unge og profiler med kortere uddannelse. Oversampling kan understøtte, at der er en større repræsentativ spredning fra start til slut). Profiler, der oversamples: • Mand, 16-25 år • Kvinde, 16-25 år • Mand, grundskole/andet • Kvinde, grundskole/andet Lovgrundlag Byrådsbeslutning den 19. juni 2023. Økonomiske konsekvenser Sagen har ingen selvstændige økonomiske konsekvenser. Kommunikation Der udarbejdes en kommunikationsplan for borgersamlingen i samarbejde med We Do Democracy . Annoncering og omtale af borgersamlingen startes op inden jul 2023 via annonce i lokalavisen og på kommunens digitale platforme, så borgerne er forberedte på, at de bliver inviteret til at deltage. Tidsplan Den endelige tidsplan er som følger: - Udsendelse af invitationer og udvælgelse af borgere januar 2024 - Første borgersamlingsmøde ( kick-off ) den 28. februar 2024 - Andet borgersamlingsmøde den 16. marts 2024 - Midtvejsstatus til Plan- og Tryghedsudvalgets møde 19. marts 2024 - Tredje borgersamlingsmøde (åbent møde) den 3. april 2024 - Fjerde borgersamlingsmøde den 27. april 2024 - Femte borgersamlingsmøde den 30. maj 2024 - Formel overdragelse i forbindelse med byrådsmøde den 26. juni 2024 Øvrige forhold I processen for borgersamlingen indstilles det, at Plan- og Tryghedsudvalget sætter borgersamlingen i gang og at de og byrådets øvrige medlemmer kan følge borgersamlingens arbejde og indgå i dialog med borgerne. Herunder gives der et overblik over, hvor i processen og i hvilken rolle politikerne har mulighed for at deltage. Hvis man som politiker har lyst til at være observatør ved borgersamlingens øvrige møder, hvor det ikke er stillet som et forslag nedenfor, er det også en mulighed. Det er frivilligt at deltage i borgersamlingen. Administrationen indstiller, at udvalget godkender oplæg til mulighed for politikerdeltagelse. Begivenhed Dato Deltagere Deltagelsens varighed Rolle Første møde ( kick-off ) 28. marts Borgersamlings -medlemmer Byråd 30 min. Udvalgsformanden for Plan- og Tryghedsudvalget og borgmesteren igangsætter borgersamlingen med fokus på kerneopgaven og den politiske motivation. Øvrige medlemmer af byrådet inviteres frivilligt til at være observatører ved igangsætning. Andet møde 16. marts Borgersamlings -medlemmer Tredje møde (åbent møde) 3. april Borgersamlings -medlemmer Offentligheden Byråd 1 time (+ 1,5 t. valgfri deltagelse v. åbent møde) Byråd inviteres til frivilligt at deltage i en times afsluttende dialog med borgersamlingens medlemmer i sidste del af mødet (sidste del uden deltagelse af borgerne fra den åbne del af mødet) Derudover inviteres byrådet frivilligt som observatører på den åbne del. Fjerde møde 27. april Borgersamlings -medlemmer Femte møde 30. maj Borgersamlings -medlemmer Byråd 1 time Plan- og Tryghedsudvalget inviteres sammen med øvrige byrådsmedlemmer til frivilligt at deltage i den sidste time af sidste møde. Her præsenteres medlemmernes afsluttende arbejde og anbefalinger. Byrådet får mulighed for at stille uddybende spørgsmål og indgå i dialog med repræsentanter for borgersamlingen. Formel overdragelse 26. juni Borgersamlings -medlemmer Byråd Offentlighed 1,5 time Byrådet modtager i forbindelse med byrådsmødet de endelige anbefalinger i en slutrapport og får mulighed for at stille uddybende spørgsmål og indgå i dialog med repræsentanter for borgersamlingen. Offentligheden inviteres til at deltage i den åbne del af byrådsmødet. Sidste halve time fejres slutrapporten sammen med et glas og mulighed for mere uformel dialog. Projektleder Lene Lykke Sjøstrand deltager under punktets behandling", "source_path": "data/greve/raw_dagsordener/Plan- og Tryghedsudvalget_2023-11-28T16:00:00+01:00_7ca9487f-c5b7-425a-81ad-187971db25ac.json"}
{"document_id": "7ca9487f-c5b7-425a-81ad-187971db25ac", "committee": "Plan- og Tryghedsudvalget", "meeting_date": "2023-11-28T16:00:00+01:00", "section_type": "html_fragment", "section_title": "Underskriftsark", "case_number": "22-003657", "agenda_index": 2, "text": "Beslutning Afbud: Mehmet Zeki Dogru, Ronni Mark Nielsen, Claus Dyremose Fremstilling Sagsprocedure Plan- og Tryghedsudvalget. Resume Elektronisk underskriftsark.", "source_path": "data/greve/raw_dagsordener/Plan- og Tryghedsudvalget_2023-11-28T16:00:00+01:00_7ca9487f-c5b7-425a-81ad-187971db25ac.json"}
