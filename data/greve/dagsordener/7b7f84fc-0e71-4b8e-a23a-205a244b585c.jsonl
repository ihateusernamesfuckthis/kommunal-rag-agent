{"document_id": "7b7f84fc-0e71-4b8e-a23a-205a244b585c", "committee": "Beskæftigelses- og Erhvervsudvalget", "meeting_date": "2025-06-02T08:00:00+02:00", "section_type": "html_fragment", "section_title": "Godkendelse af dagsorden", "case_number": "", "agenda_index": 0, "text": "Beslutning Godkendt. Ronni Mark Nielsen (V) deltog i mødet i Beskæftigelses- og Erhvervsudvalget og ikke Jesper Fini Kuhre (V) som angivet på dagsordenen for mødet. Fremstilling Sagsprocedure Beskæftigelses- og Erhvervsudvalget. Resume Godkendelse af dagsorden. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Beskæftigelses- og Erhvervsudvalget_2025-06-02T08:00:00+02:00_7b7f84fc-0e71-4b8e-a23a-205a244b585c.json"}
{"document_id": "7b7f84fc-0e71-4b8e-a23a-205a244b585c", "committee": "Beskæftigelses- og Erhvervsudvalget", "meeting_date": "2025-06-02T08:00:00+02:00", "section_type": "html_fragment", "section_title": "Unge i Greve Kommune uden uddannelse og beskæftigelse", "case_number": "25-004163", "agenda_index": 1, "text": "Beslutning Orienteringen blev taget til efterretning. Ronni Mark Nielsen (V) deltog i mødet i Beskæftigelses- og Erhvervsudvalget og ikke Jesper Fini Kuhre (V) som angivet på dagsordenen for mødet. Fremstilling Sagsprocedure Beskæftigelses- og Erhvervsudvalget. Resume Beskæftigelses- og Erhvervsudvalget har ønsket en sag med orientering om gruppen af unge, der er uden uddannelse og beskæftigelse. Orienteringen gives i form af et mundtligt oplæg på mødet, og vil indeholde tilgængelige data om de unge samt beskrive kommunens indsats for målgruppen. Indstilling Administrationen indstiller, at orienteringen tages til efterretning. Sagsbeskrivelse På Beskæftigelses- og Erhvervsudvalgets møde den 18. november 2024 (pkt. 4) behandlede udvalget en sag om Midtvejsstatus på beskæftigelsespolitikken. Udvalget besluttede, at der skal fremlægges en sag med orientering om, hvordan der arbejdes med bemærkningen i budgetforliget for Budget 2025-2028 om særligt fokus på de unge, der står uden for uddannelse og arbejdsmarkedet – herunder data fra Greve Kommune på de unge. Orienteringen gives i form af et mundtligt oplæg på mødet, hvor følgende emner vil blive gennemgået: Tilgængelige data om antallet af unge uden uddannelse og beskæftigelse – både i Greve Kommune og på landsplan. Beskrivelse af de unge med afsæt i konkrete cases. Præsentation af de indsatser, som Greve Kommune tilbyder, for at støtte unge i at komme i uddannelse og beskæftigelse gennem Den Kommunale Ungeindsats (KUI). Perspektiver på fremtidige indsatser og styrkelse af de initiativer, der allerede har vist sig effektive. Lovgrundlag Ifølge Bekendtgørelse af lov om kommunal indsats for unge under 25 år (nr. 1393 af 05/10/2022) er kommunen forpligtet til at tilbyde individuel vejledning og en sammenhængende indsats til unge uden uddannelse eller beskæftigelse. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag . Øvrige forhold Helle Thorning, leder af Ungecentret i Center for Job & Socialservice og Charlotte Lassesen, ungeguide i Ungecentret, deltager under dette punkt.", "source_path": "data/greve/raw_dagsordener/Beskæftigelses- og Erhvervsudvalget_2025-06-02T08:00:00+02:00_7b7f84fc-0e71-4b8e-a23a-205a244b585c.json"}
{"document_id": "7b7f84fc-0e71-4b8e-a23a-205a244b585c", "committee": "Beskæftigelses- og Erhvervsudvalget", "meeting_date": "2025-06-02T08:00:00+02:00", "section_type": "html_fragment", "section_title": "ErhvervsCentret Greve - vedtægtsændring", "case_number": "25-005137", "agenda_index": 2, "text": "Beslutning Orienteringen blev taget til efterretning. Anbefales for så vidt angår ændringerne med undtagelse af navnet Udvalget kan ikke anbefale de i sagen frembragte forslag til navngivning. Udvalget anbefaler, at Erhvervscentrets bestyrelse genovervejer navneforslagene og kommer med forslag til navne, der tager afsæt i det danske sprog. Udvalget bemærker, at såfremt der kan komme nye forslag inden den videre behandling i Økonomiudvalget og byrådet, så kan sagen tilføjes en supplerende sagsfremstilling - alternativt kan sagen genoptages i august. Ronni Mark Nielsen (V) deltog i mødet i Beskæftigelses- og Erhvervsudvalget og ikke Jesper Fini Kuhre (V) som angivet på dagsordenen for mødet. Fremstilling Sagsprocedure Beskæftigelses- og Erhvervsudvalget, Økonomiudvalget og Byrådet. Resume Sagen vedrører en række omformuleringer i vedtægterne. De større ændringer indholdsmæssigt er, at bestyrelsen i ErhvervsCentret Greve indstiller til at få et nyt navn, samt at antallet af medlemmer i bestyrelsen udvides fra fire til seks virksomhedsrepræsentanter. Indstilling Administrationen indstiller, at Beskæftigelses- og Erhvervsudvalget tager orienteringen til efterretning, at vedtægtsændringerne godkendes af Byrådet, og at Byrådet godkender et af navneforslagene i sagen. Sagsbeskrivelse Nyt navn ErhvervsCentret Greve forveksles ofte med kontorhotellet Greve Erhvervscenter. Det fører til, at samarbejdspartnere henvender sig det forkerte sted, hvilket skaber unødige misforståelser. Der er således behov for et navn, som differentierer sig. På baggrund af dialoger med samarbejdspartnerne indstiller bestyrelsen for ErhvervsCentret Greve, at det nye navn bliver Greve Business med en tilhørende undertitel, der afspejler afdelingens arbejde. Undertitlen skal være fleksibel og kunne justeres løbende efter behov. Beskæftigelses- og Erhvervsudvalget orienteres hermed om, at bestyrelsen indstiller til Byrådet at træffe beslutning om ét af følgende navneforslag. 1. Greve Business – Iværksætteri og erhverv 2. Greve Business – Din virksomheds vej til vækst 3. Greve Business – Brobygger mellem erhvervsliv og kommune. Udvidelse af den nuværende bestyrelse Den nuværende bestyrelse repræsenterer særlige kompetencer inden for den finansielle sektor, internationalisering og eksport, transport- og logistikbranchen samt ejendomsmarkedet. De nye bestyrelsesmedlemmer skal blandt andet supplere de nuværende kompetencer med viden inden for bygge- og anlægsbranchen og detailhandlen, som er de to største brancher i Greve Kommune målt på beskæftigelse. Flere repræsentanter vil bidrage til øget diversitet, sikre en bredere forankring i det lokale erhvervsliv og styrke dialogen med aktører fra kommunens førende erhvervsområder – i tråd med de politisk vedtagne pejlemærker. Økonomiske konsekvenser Sagen har ingen økonomiske konsekvenser for Greve Kommune. ErhvervsCentret Greve afsætter 30.000 kr. til nyt logo samt rådgivning til brandingstrategi af det nye navn. Høring Der er ikke høringspligt i denne sag . Kommunikation ErhvervsCentret Greve laver en kommunikationsplan for, hvordan det nye navn skal udrulles og bruges til at styrke det samlede brand over for samarbejdspartnerne. Tidsplan Det nye navn skal implementeres og markedsføres hen over efteråret 2025. Her kan Greve Business Awards samtidig bruges som platform.", "source_path": "data/greve/raw_dagsordener/Beskæftigelses- og Erhvervsudvalget_2025-06-02T08:00:00+02:00_7b7f84fc-0e71-4b8e-a23a-205a244b585c.json"}
{"document_id": "7b7f84fc-0e71-4b8e-a23a-205a244b585c", "committee": "Beskæftigelses- og Erhvervsudvalget", "meeting_date": "2025-06-02T08:00:00+02:00", "section_type": "html_fragment", "section_title": "Kontrol med sociale ydelser. Årsrapport 2024 og forslag til business case", "case_number": "25-002853", "agenda_index": 3, "text": "Beslutning 1. Godkendt. Ronni Mark Nielsen (V) deltog i mødet i Beskæftigelses- og Erhvervsudvalget og ikke Jesper Fini Kuhre (V) som angivet på dagsordenen for mødet. Fremstilling Sagsprocedure Beskæftigelses- og Erhvervsudvalget, Plan- og Tryghedsudvalget, Økonomiudvalget og Byrådet. Resume Plan- og Tryghedsudvalget har tidligere besluttet, at udvalget skal orienteres om kontrolindsatsen i en årligt tilbagevendende sag. Sagen beskriver resultaterne af indsatsen med kontrol af sociale ydelser i 2024. Kontrolindsatsen skal forebygge og opspore socialt bedrageri og medvirke til at undgå fejludbetalinger af sociale ydelser. Plan- og Tryghedsudvalget har desuden ønsket at få forelagt en sag om en business case ved en opnormering på kontrolområdet. Sagen indeholder derfor også forslag til en sådan business case. Indstilling Administrationen indstiller til Beskæftigelses- og Erhvervsudvalget, 1. at den udgiftsneutrale budgetomplacering fra udvalget til Økonomiudvalget på 0,150 mio. kr. i 2025 og 0,600 mio. kr. i 2026 og frem godkendes. Administrationen indstiller til Plan- og Tryghedsudvalget, 2. at årsrapporten 2024 om kontrollen med sociale ydelser tages til efterretning, og 3. at opnormering af kontrolindsatsen med 1,0 årsværk godkendes. Administrationen indstiller til Økonomiudvalget og Byrådet, 4. at opnormering af kontrolindsatsen med 1,0 årsværk godkendes, og 5. at den udgiftsneutrale budgetomplacering fra Beskæftigelses- og Erhvervsudvalget til Økonomiudvalget på 0,150 mio. kr. i 2025 og 0,600 mio. kr. i 2026 og frem godkendes. Sagsbeskrivelse Tidligere sagsforløb Plan- og Tryghedsudvalget behandlede den 10. juni 2024 (punkt 14) en sag om kontrolindsatsen af udbetaling af sociale ydelser i 2023. Udvalget sendte sagen tilbage til administrationen med henblik på at fremlægge en sag med uddybning af kontrolindsatsen, herunder undersøge, hvad Roskilde Kommune gør på området. Den ønskede uddybning og orientering om indsatsen i Roskilde Kommune blev forelagt Plan-og Tryghedsudvalget den 8. oktober 2024 (punkt 7). Udvalget tog orienteringen til efterretning, og besluttede samtidig, at der fremover skal forelægges en årligt tilbagevendende sag med orientering om kontrolindsatsen – samt at der skal fremlægges en sag om business case ved en opnormering med henblik på at arbejde videre med den dybdegående kontrol på kontroltrin 3. Årsrapporten om kontrolindsatsen i 2024 foreligger nu, og orienteringen om denne er slået sammen med forslaget om en business case i én og samme sag. Kontrolindsatsens tre trin Formålet med kontrolindsatsen er at forebygge og opspore socialt bedrageri og medvirke til at undgå fejludbetalinger af sociale ydelser. Kontrolindsatsen skal samtidig sikre, at ydelser udbetalt uretmæssigt og mod bedre vidende, kræves tilbagebetalt og eventuelt politianmeldes. Kontrolindsatsen er opdelt i tre kontroltrin: Kontroltrin et : Den forebyggende indsats i ansøgningsfasen. Her indhentes og kontrolleres den dokumentation, der er relevant for den pågældende ansøgning. Kontroltrin to: Den løbende sagsbehandling. Her sker en løbende kontrol af udbetalingen, og om borgeren fortsat er berettiget til ydelsen. Kontroltrin tre: Den dybdegående kontrol. Aktiveres først, hvis der opstår undren eller mistanke om uregelmæssigheder, der skal undersøges nærmere. Det kan være i kraft af anmeldelser fra borgere, anmeldelser fra ansatte i kommunen, henvendelser fra andre kommuner, fra SKAT, fra politi m.fl. eller sager opdaget ved registersamkøring. Indsatsen på kontroltrin tre er normeret til 1,0 årsværk, der i det følgende og i vedlagte bilag benævnes som ”kontrolgruppen”. Det er kontrolgruppens indsats på kontroltrin tre, denne sag handler om – både hvad angår indsatsen i 2024 og forslaget om en business case. Kontrolindsatsen i 2024 I nedenstående oversigt fremgår antallet af kontrolgruppens behandlede sager og anmeldelser, fra hvilken kilde de kommer, hvor mange af dem, der gav resultat i form af et provenu – og provenuets størrelse. Provenuet er opgjort efter KL’s standardmodel, som anvendes af alle landets kommuner og af Udbetaling Danmark: Provenu = det konkret opgjorte uretmæssige beløb, borgeren skal betale tilbage + 12 måneders udbetaling af den pågældende ydelse. Provenuet er derfor i nogen grad et fiktivt beløb, da det er umuligt at vide, hvor længe udbetalingen af ydelsen ville være fortsat, hvis der ikke havde været kontrol. Kilde Modtaget antal Heraf med provenu Beløb i kr. Gennem- snit Anonyme anmeldelser 17 2 265.043 132.522 Navngivne anmeldelser 6 0 0 0 Interne anmeldelser 26 7 1.097.828 156.833 Anden kommune 4 0 0 0 Udbetaling Danmark §§ 9 og 11 *) 4 1 15.008 15.008 Registersamkøring 2 2 30.401 15.201 Politi 3 1 481.041 481.041 SKAT 2 1 269.828 269.828 Lufthavnskontrol 0 0 0 0 I alt 64 14 2.159.149 154.225 Heraf tilbagebetalingskrav 926.482 66.177 Heraf sparede ydelser (12 måneder) 1.232.667 88.048 *) Paragrafferne er forklaret i vedlagte bilag 1. Det fremgår, at kontrolindsatsen har omfattet 64 sager, hvoraf der har været et provenu på i alt knapt 2,2 mio. kr. fordelt på 14 sager. Provenuet vedrører kun ydelser, der udbetales af Greve Kommune, og fordelingen fremgår af denne oversigt: Ydelse Beløb brutto Kommunal andel (gennemsnit) Beløb netto Kontanthjælp 1.107.647 74,9% 829.628 Ressourceforløbsydelse 490.490 78,7% 386.016 Sygedagpenge 485.075 61,3% 297.351 Økonomisk friplads 75.937 100,0% 75.937 I alt 2.159.149 1.588.931 Da der er statsrefusion på de fleste af ydelserne, er provenuet fordelt på stat og kommune. Kommunens andel fremgår af kolonnen med nettobeløb. Herudover har Udbetaling Danmarks (herefter UDK) egen kontrolenhed udført kontrol på områder, der administreres og udbetales af UDK. UDK’s statusopgørelse for 2024 viser, at der for Greve Kommune har været otte sager med uretmæssigt modtagne ydelser med et samlet provenu på knapt 0,750 mio. kr. Hele provenuet er statens, da der i alle otte sager er tale om ydelser finansieret 100% af staten. Det samlede provenu af kontrolindsatsen i Greve Kommune og i Udbetaling Danmark er sammenfattet i nedenstående tabel: Kontrolenhed Beløb brutto Heraf kommunal andel Heraf statslig andel Greve Kommunes kontrolgruppe 2.159.149 1.588.931 570.218 Udbetaling Danmarks kontrolenhed 746.944 0 746.944 I alt 2.906.093 1.588.931 1.317.162 Kontrolindsatsen er nærmere beskrevet i vedlagte bilag 1, herunder også kontrollen med udbetaling af medlemstilskud til foreninger. I bilaget er desuden beskrevet kontrollen med ulovligt skolefravær, som kan resultere i stop for udbetaling af børne- og ungeydelse. Forslag til business case Som beskrevet ovenfor resulterede Greve Kommunes egen kontrolindsats i 2024 i et provenu på knapt 2,2 mio. kr., hvoraf kommunens egen andel udgjorde cirka 1,6 mio. kr. For at få et lidt bredere billede, har administrationen opgjort resultatet samlet for årene 2021-24. Det ser sådan ud: Kilde Modtaget antal Heraf med provenu Beløb i kr. Gennem- snit Anonyme anmeldelser 85 7 818.219 116.888 Navngivne anmeldelser 16 0 0 0 Interne anmeldelser 92 20 2.866.508 143.325 Anden kommune 26 3 338.290 0 Udbetaling Danmark §§ 9 og 11 15 3 114.171 38.057 Registersamkøring 7 5 448.667 89.733 Politi 6 1 481.041 481.041 SKAT 15 9 628.770 69.863 Lufthavnskontrol 3 3 21.331 0 SØIK **) 4 1 381.575 0 Andet 5 0 0 0 I alt 274 52 6.098.572 117.280 Årligt gennemsnit 69 13 1.524.643 117.280 Andel af sager med provenu 19% **) Statsadvokaten for Særlig Økonomisk og International Kriminalitet. I gennemsnit har der således været behandlet 69 anmeldelser om året, hvoraf 13 har resulteret i et provenu. Det svarer til 19%. Det gennemsnitlige årlige provenu er brutto cirka 1,5 mio. kr. Kommunens egen andel af beløbet er ikke opgjort konkret for alle årene, men med udgangspunkt i fordelingen mellem kommune og stat i 2024 skønnes kommunens andel at udgøre i gennemsnit cirka 1,1 mio. kr. årligt. I alle årene har normeringen i kontrolgruppen været 1,0 årsværk. Dermed har kontrolindsatsen i gennemsnit resulteret i et provenu på cirka det dobbelte af lønudgiften til kontrolgruppen. Det indikerer, at der rent økonomisk er et potentiale ved en opnormering af kontrolgruppen. For at få et billede af, hvordan en styrkelse af kontrolindsatsen kan få størst effekt, har administrationen gennemgået træfsikkerheden i forskellige typer af anmeldelser i perioden 2021-24. Med træfsikkerhed menes den andel af anmeldelserne, der resulterer i et provenu. Træfsikkerheden fremgår af nedenstående oversigt: Kilde, anmeldelser 2021-24 Modtaget antal Heraf med provenu Træfsikkerhed Anonyme anmeldelser 85 7 8% Navngivne anmeldelser 16 0 0% Interne anmeldelser 92 20 22% Anden kommune 26 3 12% Udbetaling Danmark §§ 9 og 11 15 3 20% Registersamkøring 7 5 71% Politi 6 1 17% SKAT 15 9 60% Lufthavnskontrol 3 3 100% SØIK 4 1 25% Andet 5 0 0% I alt 274 52 19% Den højeste træfsikkerhed ses på anmeldelser fra SKAT og fra lufthavnskontrollen samt på registersamkøringer. Anmeldelser fra SKAT og lufthavnskontrol er dog forholdsvis få i antal, og en ressourcetilførsel til kontrolgruppen har ingen betydning for antallet af anmeldelser derfra. Heller ikke antallet af anmeldelser fra de øvrige offentlige myndigheder (andre kommuner, Udbetaling Danmark, politi, SØIK) er påvirket af, hvor mange ansatte, der er i kontrolgruppen. Derimod er der direkte sammenhæng mellem registersamkøringer og personalenormering. Registersamkøring sker således på kommunens eget initiativ, og kommunen bestemmer selv omfanget. På trods af en høj træfsikkerhed er det imidlertid ikke med den nuværende normering muligt at prioritere området højt, fordi langt de fleste arbejdstimer bruges på at undersøge de konkrete anmeldelser fra borgere, ansatte og andre offentlige myndigheder. Flere registersamkøringer er derfor et oplagt område at prioritere højere i en styrket kontrolindsats. Herudover er det administrationens vurdering, at det især er initiativer, der kan klæde kommunens egne ansatte bedre på til at spotte muligt misbrug af offentlige ydelser, der med fordel kan opprioriteres. Det er i forvejen den hyppigste anmeldelseskilde, og der er en træfsikkerhed på i gennemsnit 22%. Mellem hver fjerde og hver femte anmeldelse fra en ansat, resulterer altså i tilbagebetaling og/eller stop af ydelse. Mulige initiativer er fx Opsøgende virksomhed i relevante afdelinger og institutioner i kommunen, hvor kontrolgruppen orienterer om kontrolarbejdet, så kolleger bliver mere opmærksomme på, hvad de skal lægge mærke til og reagere på – og hvor og hvordan kollegerne kan aflevere deres observationer og eventuelle undren. Udarbejdelse af en pjece til nye medarbejdere om kontrolarbejdet, og hvad man som medarbejder skal være opmærksom på i relation til eventuelt snyd. Netop de to initiativer er der god erfaring med i Roskilde Kommune, hvilket også fremgik af tidligere nævnte sag til Plan- og Tryghedsudvalget den 8. oktober 2024 om uddybning af kontrolindsatsen. Endelig er det administrationens vurdering, at kontroller målrettet mod konkrete områder blandt selvstændige erhvervsdrivende og mindre virksomheder også er et muligt indsatsområde. Den type kontroller er der ikke ressourcer til at udføre med den nuværende normering. Konkret foreslår administrationen at tilføre et ekstra årsværk til kontrolindsatsen. Udgiften på årligt 0,6 mio. kr. foreslås finansieret af en forventet besparelse på forsørgelsesudgifter, foranlediget af den styrkede kontrolindsats. Der er tale om et skøn, og der er ingen garanti for, at udgiften hentes hjem. Administrationen vurderer det dog som overvejende sandsynligt. Administrationen gør samtidig opmærksom på, at det fremadrettet ikke bliver muligt at opgøre konkret og nøjagtigt, hvad et ekstra årsværk har betydet for det samlede provenu. Opfølgning på business casen vil ske i den årlige afrapportering af kontrolindsatsen, og vil primært bestå af en før-og-efter sammenligning af antal anmeldelser, træfsikkerhed og provenu på de konkrete indsatsområder, som vil blive opprioriteret ved en opnormering. Det forventes som nævnt især at blive registersamkøring og anmeldelser fra kommunens egne ansatte. Lovgrundlag Lovene på de enkelte ydelsesområder, Lov om Udbetaling Danmark §§ 9-12 og herudover en række andre love (offentlighedsloven, persondataloven, straffeloven, forvaltningsloven, retssikkerhedsloven, CPR-loven). Økonomiske konsekvenser Udgiften til et ekstra årsværk til kontrolindsatsen udgør 0,150 mio. kr. i 2025 og 0,600 mio.kr. årligt fra 2026 og frem. Udgiften finansieres af tilsvarende mindreudgift til forsørgelsesudgifter på 0,150 mio. kr. i 2025 og 0,600 mio. kr. fra 2026 og frem. Der er således tale om en udgiftsneutral budgetomplacering fra Beskæftigelses- og Erhvervsudvalgets budget til Økonomiudvalgets budget. Der gøres opmærksom på, at merudgiften på Økonomiudvalgets budget er en administrativ udgift. Udgiften vil således øge kommunens administrative udgifter. Der gøres desuden opmærksom på, at merudgiften er inden for servicerammen, mens finansieringen er uden for servicerammen. Indsatsen vil således lægge pres på servicerammen. En eventuel yderligere gevinst ved kontrolindsatsen indarbejdes direkte i skønskataloget i forbindelse med budgetlægningen. Høring Der er ikke høringspligt i denne sag. Tidsplan Ansættelse af et ekstra årsværk til kontrolindsatsen kan effektueres fra 1. oktober 2025. Øvrige forhold Centerchef Gitte Lind deltager under behandlingen af dette punkt.", "source_path": "data/greve/raw_dagsordener/Beskæftigelses- og Erhvervsudvalget_2025-06-02T08:00:00+02:00_7b7f84fc-0e71-4b8e-a23a-205a244b585c.json"}
{"document_id": "7b7f84fc-0e71-4b8e-a23a-205a244b585c", "committee": "Beskæftigelses- og Erhvervsudvalget", "meeting_date": "2025-06-02T08:00:00+02:00", "section_type": "html_fragment", "section_title": "Nøgletal for udviklingen af forsørgelsesydelser i marts 2025", "case_number": "25-005015", "agenda_index": 4, "text": "Beslutning Orienteringen blev taget til efterretning. Ronni Mark Nielsen (V) deltog i mødet i Beskæftigelses- og Erhvervsudvalget og ikke Jesper Fini Kuhre (V) som angivet på dagsordenen for mødet. Fremstilling Sagsprocedure Beskæftigelses- og Erhvervsudvalget. Resume Med denne sag får udvalget indblik i nøgletal på forsørgelsesområdet. Tallene sammenlignes med hele landet og Region Sjælland og viser udviklingen på de enkelte forsørgelsesydelser for en given måned i forhold til samme måned året før. Formålet med rapporteringen af nøgletallene er at kvalificere udvalgets drøftelser i forhold til de ønskede effekter i beskæftigelsespolitikken og give udvalget mulighed for at identificere områder, som eventuelt ønskes uddybet på kommende møder. Indstilling Administrationen indstiller, at udvalget tager de opstillede nøgletal til efterretning. Sagsbeskrivelse På udvalgsmødet den 22. april 2024 (pkt. 5) godkendte Beskæftigelses- og Erhvervsudvalget en plan for løbende rapportering af nøgletal på beskæftigelsesområdet, som skal følge budgetopfølgning 1 og 2. Da begge budgetopfølgninger i 2025 falder i 3. og 4. kvartal, besluttede udvalget på mødet den 6. januar 2025, at orienteringen om udviklingen i borgere på ydelser i stedet fastholdes i 2. kvartal og fremlægges i juni måned. Rapporteringen skal understøtte udvalgets indblik og drøftelser af den beskæftigelsesrettede indsats samt opfyldelsen af de ønskede effekter i Beskæftigelsespolitikken. Rapportering af nøgletal tager udgangspunkt i seks vedlagte bilag. Indhold i de seks bilag Bilag 1 er en læsevejledning der bidrager til forståelsen af nøgletallenes kontekst og betydning. Den introducerer og forklarer indholdet i bilag 2 til 6, for at give en grundlæggende forståelse af nøgletallene. Bilag 2 til 6 understøtter nøgletallene ved at præsentere og illustrere de data, der er anvendt i analysen. Administrationen vil i det følgende give en kort opsummering af de tendenser, som nøgletallene viser for hvert bilag. Aktuelle ledighedsprocent og beskæftigelses- og erhvervsfrekvens for 2023 (Bilag 2) I februar 2025 (som er det seneste tal fra Danmarks Statistik) var ledigheden i Greve Kommune 2,5%, hvilket er lavere end både landsgennemsnittet på 3,1% og ledigheden i Region Sjælland på 2,9%. Beskæftigelses- og erhvervsfrekvensen offentliggøres kun en gang om året, i november, for det foregående år. Derfor anvendes tal for 2023, som blev offentliggjort i november 2024. Tallene for 2024 vil først blive offentliggjort af Danmarks Statistik i november 2025. Beskæftigelses- og erhvervsfrekvensen for personer i alderen 16-66 år i 2023 var i Greve Kommune cirka 4 procentpoint højere end både landsgennemsnittet og Region Sjælland. Dette gælder for både mænd og kvinder. Beskæftigelses- og erhvervsfrekvensen for indvandrere fra ikke-vestlige lande i Greve Kommune er 4,5 procentpoint højere end både landsgennemsnittet og Region Sjælland. Udviklingen af midlertidige ydelsesmodtagere (Bilag 3) I marts 2025 var antallet af midlertidige ydelsesmodtagere i Greve Kommune 2,0% højere end i marts 2024. I hele landet og Region Sjælland har der derimod været et fald på henholdsvis 3,1 % og 0,6 % fra marts 2024 til marts 2025. I marts 2025, sammenlignet med marts 2024, er der på landsplan kun set stigninger i antallet af modtagere af selvforsørgelses- og hjemrejseydelse samt overgangsydelse og ressourceforløb. Det samme gælder for Region Sjælland, som desuden også har haft en stigning i antallet af modtagere af a-dagpenge. I Greve Kommune er der derimod sket stigninger i antallet af modtagere af a-dagpenge, kontanthjælp, revalidering, selvforsørgelses- og hjemrejseydelse samt overgangsydelse, og jobafklaringsydelse. I marts 2025 udgjorde andelen af midlertidigt forsørgede mellem 16-66 år 6,6 % i Greve Kommune, mens den var 7,8 % på landsplan og 8,4 % i Region Sjælland. Det betyder, at Greve Kommune har en lavere andel af 16-66-årige på midlertidige ydelser. Udviklingen af midlertidige ydelsesmodtagere fra ikke-vestlige lande (Bilag 4) Udviklingen viser en stigning i Greve Kommune og Region Sjælland, mens der har været et fald på landsplan. I Greve Kommune er stigningen på 5,7 %, mens Region Sjælland har set en stigning på 3,4 %. For gennemsnittet i hele landet der har været et fald på 2,5%. Stigningen i Greve Kommune skyldes primært en øget tilgang af borgere på a-dagpenge og i jobafklaringsforløb. Dette svarer til 24 flere borgere i Greve Kommune. I marts 2025 udgør andelen af 16-66-årige på midlertidige ydelser blandt borgere fra ikke-vestlige lande i Greve Kommune 1,2 %, hvilket er på niveau med gennemsnittet for hele landet. Region Sjælland ligger lavere end både Greve Kommune og landsgennemsnittet, med en andel på 1,0 %. Forskellen i befolkningssammensætningen er årsagen til, at Greve Kommune ikke ligger bedre end gennemsnittet for hele landet og Region Sjælland. I første kvartal 2025 udgjorde andelen af borgere fra ikke-vestlige lande i alderen 16-66 år 13,0 % i Greve Kommune, mens den var 9,7 % på landsplan og 7,7 % i Region Sjælland. Udviklingen i Ungecentrets ydelsesmålgrupper (Bilag 5) Udviklingen for disse ydelsesmålgrupper viser et fald både i Greve Kommune, på landsplan og i Region Sjælland. Faldet i Greve Kommune har været på 2,6 %, mens faldet på landsplan er 4,3 %, og i Region Sjælland 1,6 %. I Greve Kommune svarer faldet til 5 fuldtidspersoner. Selvom Greve Kommune ikke har haft samme gunstige udvikling som gennemsnittet for hele landet det seneste år, har kommunen stadig en lavere andel af ydelsesmodtagere. I Greve Kommune udgør andelen 0,6 %, mens den for hele landet er 0,8 %, og for Region Sjælland 1,0 %. For kalenderåret 2023 sammenlignet med 2024 har Greve Kommune set en stigning i antallet af uddannelseshjælpsmodtagere sammenlignet med gennemsnittet for hele landet og Region Sjælland. Derfor er det blevet undersøgt, om varigheden af forløbene er længere end gennemsnittet på landsplan og Region Sjælland. Som det fremgår af Bilag 5, tabel 2, ser det ikke ud til at være tilfældet, da den gennemsnitlige varighed af uddannelseshjælpsforløbene i Greve Kommune er omkring 4 uger kortere end gennemsnittet for både hele landet og Region Sjælland. Udviklingen af modtagere af varige ydelser (Bilag 6) Udviklingen i antallet af modtagere af varige ydelser viser en stigning både i Greve Kommune, på landsplan og i Region Sjælland. I Greve Kommune steg antallet med 4,5 %, hvilket er højere end stigningen på 0,8 % på landsplan og 2,5 % i Region Sjælland. Den største forskel ses blandt modtagere af førtidspension, hvor Greve Kommune har haft en stigning på 5,4 %, sammenlignet med 2,7 % på landsplan og 3,1 % i Region Sjælland. Selvom Greve Kommune har set en større stigning i antallet af modtagere af varige ydelser, udgør de stadig en mindre andel af befolkningen i aldersgruppen 16-66 år sammenlignet med landsgennemsnittet og Region Sjælland. I Greve Kommune udgør modtagerne 8,6 % af befolkningen mellem 16-66 år, mens andelen er 10,1 % på landsplan og 11,9 % i Region Sjælland. Lovgrundlag Lov om Aktiv Socialpolitik, Lov om Arbejdsløshedsforsikring, Lov om Sygedagpenge, Lov om Social Pension m.v. og lov om en Aktiv beskæftigelsesindsats. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag . Tidsplan På mødet i Beskæftigelses- og Erhvervsudvalget i oktober/november 2025 vil der blive forelagt nøgletal for august 2025, som vil blive sammenlignet med august 2024. Øvrige forhold Sagen følger op på Greve Kommunes Beskæftigelsespolitik, som har til formål, at flest mulige borgere i kommunen skal forsørge sig selv.", "source_path": "data/greve/raw_dagsordener/Beskæftigelses- og Erhvervsudvalget_2025-06-02T08:00:00+02:00_7b7f84fc-0e71-4b8e-a23a-205a244b585c.json"}
{"document_id": "7b7f84fc-0e71-4b8e-a23a-205a244b585c", "committee": "Beskæftigelses- og Erhvervsudvalget", "meeting_date": "2025-06-02T08:00:00+02:00", "section_type": "html_fragment", "section_title": "Beskæftigelsesministeriets benchmarking af kommunernes beskæftigelsesindsats for perioden 1. kvartal 2024 - 4. kvartal 2024", "case_number": "25-004732", "agenda_index": 5, "text": "Beslutning 1.Orienteringen blev taget til efterretning 2. a - c godkendt. Ronni Mark Nielsen (V) deltog i mødet i Beskæftigelses- og Erhvervsudvalget og ikke Jesper Fini Kuhre (V) som angivet på dagsordenen for mødet. Fremstilling Sagsprocedure Beskæftigelses- og Erhvervsudvalget. Resume Sagen handler om Beskæftigelsesministeriets halvårlige benchmarking af kommunernes resultater af beskæftigelsesindsatsen. Benchmarkingen af kommunernes resultater er relevant for udvalget, da den viser om Greve Kommune har flere eller færre borgere, der modtager hjælp til forsørgelse, end hvad der kan forventes ud fra kommunens rammevilkår. I den seneste rangeringsperiode har Greve Kommune opnået en placering som nummer 30, hvilket betyder, at kommunen har 40 færre ydelsesmodtagere og dermed lavere udgifter, end hvad der kunne forventes ud fra kommunens rammevilkår. Indstilling Administrationen indstiller, at udvalget tager Beskæftigelsesministeriets benchmarking for perioden 1. kvartal til 4. kvartal 2024 til efterretning, og at de opstillede ambitioner i de kommende opgørelsesperioder godkendes; A-dagpengeområdet: 0-10 færre ledige, svarende til en rangering som nummer 40-50. Sygedagpengeområdet: 20-40 færre sygedagpengemodtagere, svarende til en rangering som nummer 15-25. Kontanthjælpsområdet: 50-60 færre modtagere af kontanthjælpsydelser, svarende til en rangering som nummer 18-25. Sagsbeskrivelse Beskæftigelsesministeriet følger løbende op på kommunernes resultater gennem en benchmarking, som offentliggøres hvert halve år. I benchmarkingen måles kommunerne på, hvor mange borgere den enkelte kommune har på offentlig forsørgelse, sammenlignet med det antal der forventes ud fra kommunens rammevilkår. En lav rangering er udtryk for, at kommunen klarer sig godt og bedre end rammevilkårene tilsiger. En høj rangering er udtryk for, at kommunen klarer sig dårligere end rammevilkårene tilsiger og hermed kommer under skærpet tilsyn. I sidste ende kan det betyde, at kommunen bliver sat under administration indenfor beskæftigelsesområdet. Den aktuelle benchmarking rapport Det fremgår af seneste rapport, at Greve Kommune har 40 færre helårspersoner på offentlig forsørgelse, end hvad der kunne forventes ud fra kommunens rammevilkår. Greve Kommune er placeret som nummer 30 i denne benchmarkingperiode. Af nedenstående tabel fremgår Greve Kommunes samlede rangering, og rangeringen for henholdsvis modtagere af a-dagpenge, sygedagpenge og kontanthjælp m.v. Benchmark 1. kvartal 2024 til 4. kvartal 2024 Placering i benchmark Forventet antal iht. rammevilkår Faktisk Antal Forskel Antal helårspersoner, alle Ydelse 30 1990 1950 -40(*) -Heraf A-dagpenge 77 510 530 20 -Heraf sygedagpenge 41 840 840 0 -Heraf kontanthjælp m.v. 25 630 580 -50 Kilde: Jobindsats. (*) De 40 færre helårspersoner stemmer ikke overens med de underliggende kategorier, som samlet giver 30 helårspersoner færre. Forskellen skyldes Beskæftigelsesministeriets afrundinger. Resultatet viser en tilbagegang sammenlignet med forrige benchmarking, hvor Greve Kommune havde 100 helårspersoner færre på offentlig forsørgelse end forventet og opnåede en rangering som nummer 19. Rangering af alle Landets kommuner fremgår af bilag 1. Udviklingen i Greve Kommunes rangering I tabellen nedenfor sammenlignes Greve Kommunes rangering i den aktuelle benchmarking med rangeringen i de forrige seks perioder: Rangering 1.kvt.24-4.kvt 24 3.kvt.23-2.kvt 24 1.kvt.23-4.kvt 23 3.kvt.22-2.kvt 22 1.kvt.22-4.kvt 22 3.kvt.21-2.kvt 21 1.kvt.21-4.kvt 21 Alle ydelser 30 19 12 23 19 18 18 A-dagpenge m.v. 77 55 84 83 63 39 55 Sygedagpenge m.v. 41 16 11 27 50 52 26 Kontanthjælp m.v. 25 21 11 16 13 16 14 Kilde: Jobindsats A-dagpenge Greve Kommune har i denne opgørelsesperiode et fald i rangeringen sammenlignet med forrige periode. I den forrige opgørelse var Greve Kommune rangeret som nummer 55 og havde 0 flere a-dagpengemodtagere end forventet ud fra rammevilkårene. I den aktuelle opgørelse er Greve Kommune rangeret som nummer 77 og har 20 flere a-dagpengemodtagere end rammevilkårene tilsiger (bilag 2). Dette er under det opsatte mål for denne ydelsesgruppe. Administrationens ambition er stadig at opnå en rangering mellem nummer 40 og 50 i de kommende opgørelser og have mellem 0 og 10 færre a-dagpengemodtagere end rammevilkårene tilsiger. Sygedagpenge Der har været et fald i rangeringen på sygedagpenge og jobafklaringsområdet, hvor Greve Kommune er faldet fra en rangering som nummer 16 til nummer 41. Med en rangering som nummer 41 har kommunen nu 0 færre sygedagpengemodtagere end rammevilkårene tilsiger (bilag 2). Dette ligger under den fastsatte ambition for denne opgørelsesperiode, hvor målet var at opnå en rangering mellem nummer 15 og 25 samt have 20 til 40 færre sygedagpengemodtagere end forventet ud fra rammevilkårene. I den forrige opgørelse, hvor Greve Kommune havde en bedre rangering som nummer 16, havde kommunen 30 færre sygedagpengemodtagere end forventet. Administrationens mål er fortsat at opnå en rangering mellem nummer 15 og 25 i de kommende opgørelser og at have 20 til 40 færre sygedagpengemodtagere, end det forventes ud fra kommunens rammevilkår. Kontanthjælp For kontanthjælp (som omfatter kontant- og uddannelseshjælp, hjemsendelses- og overgangsydelse, revalidering, ressourceforløbs - og ledighedsydelse) er der sket et fald i rangeringen fra nummer 21 til nummer 25. I den aktuelle rangering har Greve Kommune 50 færre helårspersoner på kontanthjælpsydelser end forventet ud fra kommunens rammevilkår. Dette er 20 færre i forhold til forrige opgørelse, hvor der var 70 færre (bilag 2). Ambitionen er at fastholde det lave antal helårsmodtagere af kontanthjælpsydelser og opnår en rangering mellem nummer 18 og 25 med 50 til 60 færre helårspersoner på kontanthjælpsydelser. Sammenfatning I forhold til den forrige opgørelsesperiode er Greve Kommune gået tilbage i rangeringen for alle ydelser. I den forrige opgørelse var Greve Kommune rangeret som nummer 19 og havde 100 færre borgere på offentlig forsørgelse end forventet i forhold til rammevilkårene. I den aktuelle opgørelse er Greve Kommune rangeret som nummer 30 og har 40 færre helårspersoner på forsørgelse end rammevilkårene tilsiger. Administrationen vurderer, at faldet i rangeringen skyldes nedlæggelsen af 7 administrative stillinger i 2023/2024 for at imødekomme det statslige provenu til dækning af udgifter til tidlig pension (Arne pension). Dette har gjort administrationen mere sårbar ved langtidssygemeldinger. Derudover kan vakancer fra 2024 som udgangspunkt først besættes efter en vakanceperiode på 3 måneder. Trods disse forhold er administrationens mål at forbedre kommunens rangering fra den nuværende placering som nummer 30 til en rangering mellem nummer 20 og 25. Lovgrundlag Lov om Styring af Aktiv Beskæftigelsesindsats, Lov om Aktiv Beskæftigelsesindsats, Lov om Aktiv Socialpolitik, Lov om Arbejdsløshedsforsikring, Lov om Sygedagpenge og Barsel m.v. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag . Øvrige forhold I bilag 3 fremgår rangeringen af de 17 kommuner i Region Sjælland. Tre kommuner er bedre rangeret end Greve Kommune. Faxe Kommune, der er rangeret som nummer 8, Holbæk Kommune som nummer 5, og Næstved Kommune som nummer 26. De øvrige 12 kommuner i Region Sjælland har en lavere rangering end Greve Kommune.", "source_path": "data/greve/raw_dagsordener/Beskæftigelses- og Erhvervsudvalget_2025-06-02T08:00:00+02:00_7b7f84fc-0e71-4b8e-a23a-205a244b585c.json"}
{"document_id": "7b7f84fc-0e71-4b8e-a23a-205a244b585c", "committee": "Beskæftigelses- og Erhvervsudvalget", "meeting_date": "2025-06-02T08:00:00+02:00", "section_type": "html_fragment", "section_title": "Orientering fra formanden og gensidig orientering", "case_number": "", "agenda_index": 6, "text": "Beslutning Der var ingen orienteringer. Ronni Mark Nielsen (V) deltog i mødet i Beskæftigelses- og Erhvervsudvalget og ikke Jesper Fini Kuhre (V) som angivet på dagsordenen for mødet. Fremstilling Sagsprocedure Beskæftigelses- og Erhvervsudvalget. Resume Udvalgsformanden og udvalgets medlemmer orienterer om aktuelle emner. Indstilling Administrationen indstiller, at orienteringer tages til efterretning. Sagsbeskrivelse Formanden orienterer om:", "source_path": "data/greve/raw_dagsordener/Beskæftigelses- og Erhvervsudvalget_2025-06-02T08:00:00+02:00_7b7f84fc-0e71-4b8e-a23a-205a244b585c.json"}
{"document_id": "7b7f84fc-0e71-4b8e-a23a-205a244b585c", "committee": "Beskæftigelses- og Erhvervsudvalget", "meeting_date": "2025-06-02T08:00:00+02:00", "section_type": "html_fragment", "section_title": "Huskeliste og orientering fra administrationen", "case_number": "", "agenda_index": 7, "text": "Beslutning Orienteringen blev taget til efterretning med bemærkning om, at: udvalget ønsker at administrationen planlægger to nye virksomhedsbesøg mandag den 8.september fra kl. 10.00-13.00, der på Skole-, Børne- og Ungeudvalget er en sag om en erhvervsplaymaker i Greve, administrationen forelægger en sag om evaluering af rundbordssamtaler med erhvervslivets parter Ronni Mark Nielsen (V) deltog i mødet i Beskæftigelses- og Erhvervsudvalget og ikke Jesper Fini Kuhre (V) som angivet på dagsordenen for mødet. Fremstilling Sagsprocedure Beskæftigelses- og Erhvervsudvalget. Resume Administrationen giver et kort overblik over orienteringspunkter, og hvis der er emner på udvalgets huskeliste, vil de blive vedlagt som bilag. Indstilling Administrationen indstiller, at orienteringen tages til efterretning. Sagsbeskrivelse Administrationen har følgende til orientering: - Orientering vedrørende proces for forårets rundbordssamtaler og evaluering af konceptet. - Status vedr. beskæftigelsesreformen. - Henvendelse fra beskæftigelsesminister Ane Halsboe-Jørgensen vedr. den stigende udvikling i antallet af tilkendte førtidspensioner på landsplan (bilag 1-3). Alle landets kommuner har modtaget henvendelse fra beskæftigelsesminister Ane Halsboe-Jørgensen vedr. den stigende udvikling i antallet af tilkendte førtidspensioner på landsplan. Henvendelsen henviser til at Ankestyrelsen har udarbejdet en ny praksisundersøgelse om kommunernes tilkendelse af førtidspension. Undersøgelsen er udarbejdet på baggrund af en analyse af 60 sager fra ti forskellige kommuner. De ti udvalgte kommuner, er de kommuner som har oplevet den største vækst i tilkendelse af førtidspensioner. Greve Kommune er ikke blandt disse kommuner. Henvendelse, undersøgelse og bilag til undersøgelsen er vedlagt sagen. Administrationen har endvidere vedlagt en analyse fra NB Økonomi offentliggjort den 22. april 2025. Denne analyse viser udviklingen i antallet af tilkendte førtidspensioner til borgere under 40 år. Af Danmarkskortet i artiklen fremgår det, at Greve Kommune har en lavere udvikling end en række andre kommuner i landet. Begge dele vil indgå i den kommende budgetanalyse af førtidspensionsområdet. - Artikel fra NB Økonomi: Antallet af unge førtidspensionister stiger (bilag 4)", "source_path": "data/greve/raw_dagsordener/Beskæftigelses- og Erhvervsudvalget_2025-06-02T08:00:00+02:00_7b7f84fc-0e71-4b8e-a23a-205a244b585c.json"}
{"document_id": "7b7f84fc-0e71-4b8e-a23a-205a244b585c", "committee": "Beskæftigelses- og Erhvervsudvalget", "meeting_date": "2025-06-02T08:00:00+02:00", "section_type": "html_fragment", "section_title": "Beskæftigelses- og Erhvervsudvalgets møde- og aktivitetskalender 2025", "case_number": "", "agenda_index": 8, "text": "Beslutning Orienteringen blev taget til efterretning. Ronni Mark Nielsen (V) deltog i mødet i Beskæftigelses- og Erhvervsudvalget og ikke Jesper Fini Kuhre (V) som angivet på dagsordenen for mødet. Fremstilling Sagsprocedure Beskæftigelses- og Erhvervsudvalget. Resume I sagen gives et overblik over Beskæftigelses- og Erhvervsudvalgets møder og aktiviteter i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Møde- og aktivitetskalenderen og årshjul for rapportering af nøgletal til Beskæftigelses- og Erhvervsudvalget er vedhæftet som bilag.", "source_path": "data/greve/raw_dagsordener/Beskæftigelses- og Erhvervsudvalget_2025-06-02T08:00:00+02:00_7b7f84fc-0e71-4b8e-a23a-205a244b585c.json"}
{"document_id": "7b7f84fc-0e71-4b8e-a23a-205a244b585c", "committee": "Beskæftigelses- og Erhvervsudvalget", "meeting_date": "2025-06-02T08:00:00+02:00", "section_type": "html_fragment", "section_title": "Underskriftsark", "case_number": "", "agenda_index": 9, "text": "Fremstilling Sagsprocedure Beskæftigelses- og Erhvervsudvalget. Resume Elektronisk underskriftsark.", "source_path": "data/greve/raw_dagsordener/Beskæftigelses- og Erhvervsudvalget_2025-06-02T08:00:00+02:00_7b7f84fc-0e71-4b8e-a23a-205a244b585c.json"}
