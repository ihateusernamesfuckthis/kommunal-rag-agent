{"document_id": "3e57a83f-0e73-43b2-88a8-fabc036644dc", "committee": "Økonomiudvalget", "meeting_date": "2022-06-13T16:00:00+02:00", "section_type": "html_fragment", "section_title": "Godkendelse af dagsorden", "case_number": "21-014439", "agenda_index": 0, "text": "Beslutning Dagsordenen blev godkendt. Fraværende: Mehmet Zeki Dogru Fremstilling Sagsprocedure Økonomiudvalget. Resume Godkendelse af dagsorden for mødet den 13. juni 2022. Indstilling Center for Politik, Organisation & Borgerbetjening indstiller at dagsordenen godkendes.", "source_path": "data/greve/raw_dagsordener/Økonomiudvalget_2022-06-13T16:00:00+02:00_3e57a83f-0e73-43b2-88a8-fabc036644dc.json"}
{"document_id": "3e57a83f-0e73-43b2-88a8-fabc036644dc", "committee": "Økonomiudvalget", "meeting_date": "2022-06-13T16:00:00+02:00", "section_type": "html_fragment", "section_title": "Lukket: Salg af grund i Tune til alment plejecenter", "case_number": "22-007323", "agenda_index": 1, "text": "Økonomiudvalget anbefaler overfor Byrådet at administrationens indstilling godkendes. Fraværende: Mehmet Zeki Dogru", "source_path": "data/greve/raw_dagsordener/Økonomiudvalget_2022-06-13T16:00:00+02:00_3e57a83f-0e73-43b2-88a8-fabc036644dc.json"}
{"document_id": "3e57a83f-0e73-43b2-88a8-fabc036644dc", "committee": "Økonomiudvalget", "meeting_date": "2022-06-13T16:00:00+02:00", "section_type": "html_fragment", "section_title": "Lukket: Godkendelse af krav ifm. køb af Lillevangsvej 82", "case_number": "21-010865", "agenda_index": 2, "text": "Økonomiudvalget anbefaler overfor Byrådet at administrationens indstilling godkendes.", "source_path": "data/greve/raw_dagsordener/Økonomiudvalget_2022-06-13T16:00:00+02:00_3e57a83f-0e73-43b2-88a8-fabc036644dc.json"}
{"document_id": "3e57a83f-0e73-43b2-88a8-fabc036644dc", "committee": "Økonomiudvalget", "meeting_date": "2022-06-13T16:00:00+02:00", "section_type": "html_fragment", "section_title": "Evaluering af afholdelsen af Kommunal- og Regionsrådsvalget 2021", "case_number": "22-001595", "agenda_index": 3, "text": "Beslutning Økonomiudvalget anbefaler overfor Byrådet at administrationens indstillingspunkter 1-4 godkendes. Økonomiudvalget anbefaler indstillingspunkt 5 overfor Byrådet med bemærkning om at indsatser for at øge valgdeltagelsen finansieres inden for den eksisterende valgramme. Økonomiudvalget bemærker yderligere at Grevekredsens valgbestyrelse erfarede ved Folkeafstemningen 1. juni 2022, at der var flere ugyldige stemmesedler end der plejer at være. Derfor beder Økonomiudvalget administrationen om at sende en opfordring til Indenrigs- og Boligministeriet om at lave en landsdækkende kampagne, eventuelt film, om, hvordan man sætter gyldige krydser ved et valg og at der efterspørges en boks til kryds på brevstemmesedlerne. Brigitte Klintskov Jerkel (C) stemte imod indstillingens punkt 1 og 2, da Det Konservative Folkeparti ønsker som minimum et valgsted mere end kun fem. John T. Olsen (A) undlod at tage stilling til indstillingspunkt 1 og 2. Mehmet Zeki Dogru (Ø) stemte imod punkt 1 og 2, da (Ø) ønsker et valgsted mere og vi i fremtiden bliver flere borgere og at det i fremtiden kan skabe større forvirring, hvis vi skifter valgdistrikter hele tiden. Fremstilling Sagsprocedure Økonomiudvalget og Byrådet. Resume Byrådet har bedt om en evaluering af Greve Kommunes afholdelse af Kommunal- og Regionsrådsvalget 2021. Administrationen forelagde en evalueringssag for Økonomiudvalget i februar 2022. Sagen blev sendt tilbage med ønsket om yderligere belysning af muligheder for etablering af et ekstra valgsted, der kan anvendes til alle valg, justering af diæter til valgstyrere og tilforordnede vælgere samt for at øge valgdeltagelsen. Indstilling Center for Politik, Organisation & Borgerbetjening indstiller, at valgdistrikterne justeres i henhold til erfaringerne fra Kommunal- og Regionsrådsvalget 2021, at der ikke etableres et ekstra valgsted, at forslag om justering af diæter vil fremgå af udvidelsesforslag i budget 2023-26 jævnfør Byrådets beslutning den 4. april 2022, at forslag om udvidede åbningstider på bibliotekerne til modtagelse af brevstemmer vil fremgå af udvidelsesforslag i budget 2023-26 jævnfør Byrådets beslutning den 4. april 2022, at forslag om andre indsatser for at øge valgdeltagelsen, f.eks. buskørsel, forelægges i forbindelse med beslutningssager op mod et konkret valg. Sagsbeskrivelse Ved tidligere valg har evalueringer alene været foretaget af administrationen i forhold til drift og organisering. Denne sag forelægger beslutningsoplæg, på baggrund af de beslutninger om valgets afholdelse, som Byrådet vedtog i marts 2021 samt Økonomiudvalgets beslutning den 28. februar 2022. Ad. 1 - valgdistrikter Byrådet besluttede i marts 2021 nye valgdistrikter. Beslutningen indebar en reduktion fra syv til fem valgsteder, og at der på Greve Idrætscenter blev etableret et nyt stort valgsted. Overordnet set gik det godt med at gennemføre valget med de nye valgsteder og valgdistrikter. Greve Idrætscenter fungerede godt som valgsted, hvilket både administrativt personale på valgstedet og politisk udpegede valgstyrere og valgtilforordnede har udtalt sig om efterfølgende. Dog var der en del trafikale udfordringer i forbindelse med til- og frakørselsforholdene på GIC, som også er set ved større idrætsarrangementer på GIC. Derfor godkendte Byrådet den 4. april, at der udarbejdes et bruttoanlægsforslag til budget 2023 vedrørende løsning på de trafikale udfordringer ved Greve Idrætscenter. De nye valgdistrikter op mod kommunal- og regionsrådsvalget 2021 blev udarbejdet ud fra en anslået beregning af, hvor mange vælgere et valgsted som Greve Idrætscenter ville kunne håndtere. Herunder blev der blandt andet taget højde for forventet stemmeprocent generelt i kommunen. Stemmeprocenten ved kommunal- og regionsrådsvalget blev dog, lavere end ved tidligere år. Dette fremgår af nedenstående tabel. Stemmeprocenten er et udtryk for både brevstemmer og stemmer afgivet på valgdagen. Stemmeprocent i hele Greve Kommune ved de seneste tre kommunalvalg: 2021 65,41 2017 71,31 2013 74,16 Stemmeprocent på valgstederne ved kommunal- og regionsrådsvalget i 2021: Arenaskolen 62,98 Mosedeskolen 77,53 Greve Idrætscenter 59,39 Karlslundehallen 68,42 Tunehallen 72,82 På GIC var stemmeprocenten på 59,39. Det var noget lavere end forventet, og dermed håndterede GIC et lavere antal vælgere, end det antal vælgere, som administrationen havde anslået kunne håndteres på Greve Idrætscenter. Ved en højere stemmeprocent, kan det blive en udfordring at håndtere et øget antal vælgere inde i hallen og udenfor med hensyn til trafikken. I modsætning til Greve Idrætscenter, havde valgstederne på Arenaskolen, Mosedeskolen og Tunehallen kapacitet til at håndtere flere vælgere. På denne baggrund indstilles det, at valgdistrikterne op mod kommende valg justeres sådan, at der allokeres cirka 3300 vælgere fra valgstedet Greve Idrætscenter til valgstederne Arenaskolen, Mosedeskolen og Tunehallen. Der er vedlagt et kortbilag til sagen, som viser administrationens forslag til nye valgdistrikter. Ad. 2 - nyt valgsted Økonomiudvalget bad den 28. februar 2022 om en beskrivelse af mulighederne for at etablere et nyt valgsted i Greve Nord, og foreslog konkret Portalen som et nyt valgsted. Administrationen har i den forbindelse konstateret, at Portalens koncert- og arrangementskalender fastlægges flere måneder forud, og derfor ikke rummer den nødvendige fleksibilitet til at rydde kalender og aflyse arrangementer indenfor tre uger, som kan være nødvendigt i forbindelse med folketingsvalg. Et kommunal- og regionsrådsvalg kan måske planlægges i tide til, at det kan tænkes ind i Portalens kalender, men det kan ikke anbefales at have forskellige valgsteder til forskellige valg. Det kan forvirre vælgerne, og være svært at huske, at der til nogle valg skal stemmes f.eks. i Portalen og til andre valg et andet sted. Forvirring eller usikkerhed om valgsted kan have negativ indflydelse på valgdeltagelsen. Et nyt valgsted i Greve Nord kan etableres på en skole i området, som det tidligere har været tilfældet. Dog er to tidligere valgsteder i Greve Nord blevet nedlagt på grund af dårlige fysiske rammer, f.eks. med usikre forhold ved handicaptilgængeligheden og kulde på valgstedet, så de valgtilforordnede og personalet frøs. Den foreslåede justering af valgdistrikterne indebærer, at en del af de vælgere, som er bosiddende i Greve Nord, og som skulle stemme på GIC ved kommunal- og regionsrådsvalget, ved kommende valg skal stemme på Arenaskolen. På denne baggrund indstilles, at der ikke etableres et ekstra valgsted. Ad. 3 - diæter til valgstyrere og tilforordnede vælgere Byrådet besluttede i marts 2021 en diætsats til valgstyrere og tilforordnede vælgere på 435 kr. for møder under fire timer og 870 kr. for møder over fire timer (laveste sats). Efter kommunal- og regionsrådsvalget har flere valgstyrere og tilforordnede vælgere henvendt sig til valgsekretariatet med undren over denne diætsats. Ifølge valglovgivningen kan kommunalbestyrelsen beslutte ikke at yde diæt eller at fastsætte andre beløb. Dog må diæten pr. dag højst udgøre det femdobbelte af det diætbeløb, som er fastsat for møder under fire timer. Det vil f.eks. sige, at der i 2021 højst kunne ydes en diæt på 2.175 kr. pr. dag. På denne baggrund besluttede Byrådet den 4. april 2022 at hæve diæterne, så der udbetales højeste sats til valgstyrere og tilforordnede vælgere ved folkeafstemningen den 1. juni 2022. Dette indebærer, at der for møder under fire timer ydes en diæt på 1100 kr. og for møder over fire timer ydes en diæt på 2200 kr. Byrådet besluttede også den 4. april 2022 at der skal udarbejdes et udvidelsesforslag til budget 2023-26 vedrørende stigende udgifter til afholdelse af valg, herunder finansiering af højere diætsats. Ad. 4 - Valgdeltagelsen Stemmeprocenten ved kommunalvalget 2021 var lavere end tidligere år. Det var også tilfældet på landsplan, og KL har forklaret det lille fald i stemmeprocenten på landsplan med coronasituationen. Nedenstående tabel viser stemmeprocenten ved kommunalvalget i Greve Kommune og på landsplan. Greve Kommune Hele Danmark 2021 65,4 67,2 2017 71,3 70,8 2013 74,2 71,9 Ved kommunal- og regionsrådsvalget i 2021 iværksatte Greve Kommune to tiltag for at øge stemmeprocenten via brevstemmer. En valgbus, finansieret af puljemidler, og udvidet åbningstid på bibliotekerne til modtagelse af brevstemmer. Nedenstående tabel viser fordelingen af modtagne brevstemmer ved kommunal- og regionsrådsvalget i 2021. Rådhuset 1.067 Plejehjem 177 Hundige Bibliotek 793 Karlslunde Bibliotek 328 Tune Bibliotek 170 Svømmehallen 964 Valgbussen 144 Modtaget med posten 135 Videresendt til andre kommuner 70 Total 3.835 Data fra bibliotekerne og svømmehallen viser, at hovedparten af brevstemmerne på bibliotekerne blev afgivet i de sidste to uger af brevstemmeperioden, og de sidste to dage i svømmehallen. Ligeledes viser tallene, at de fleste brevstemmer på bibliotekerne, blev afgivet i tidsrummet 15-19, jf. nedenfor Bibliotekerne Op mod kommunal- og regionsrådsvalget kunne der brevstemmes på biblioteket i den bemandede åbningstid om mandagen og herudover blev der sat ekstra bemanding ind til modtagelse af brevstemmer i hele brevstemmeperioden i tidsrummet 7.30-9 og 17-19 på alle bibliotekerne. Der blev i alt afgivet 1291 brevstemmer på bibliotekerne. Heraf blev 75 % afgivet i de sidste to uger af brevstemmeperioden. Bilag vedlagt med oversigt over antal modtagne brevstemmer pr. dag og pr. valgsted. Brevstemmerne fordelte sig således på bibliotekerne: Hundige modtog 793 brevstemmer (heraf 68 % de sidste to uger), Karlslunde modtog 328 (heraf 85 % de sidste to uger) og Tune modtog 170 brevstemmer (heraf 87 % de sidste to uger). 22 % (287 stk.) af brevstemmerne på bibliotekerne blev afgivet kl. 7.30-10. Heraf blev en fjerdedel (74 stk.) afgivet den sidste fredag før valget. 19 % (248 stk.) af brevstemmerne på bibliotekerne blev afgivet kl. 10-15. 58 % (756 stk.) af brevstemmerne på bibliotekerne blev afgivet i tidsrummet 15-19. Heraf blev cirka en tredjedel (217 stk.) afgivet de sidste to brevstemmedage. Svømmehallen I Greve Svømmehal kunne der brevstemmes i åbningstiden mandag til fredag i den sidste uge af brevstemmeperioden. Svømmehallen tog imod 848 brevstemmer. Heraf 67 % de sidste to dage af brevstemmeperioden. Tiltag for at øge valgdeltagelsen ved kommende valg Udvidet åbningstid på bibliotekerne Byrådet besluttede også den 4. april 2022 at der skal udarbejdes et udvidelsesforslag til budget 2023-26 vedrørende stigende udgifter til afholdelse af valg, herunder øgede åbningstider til modtagelse af brevstemmer. Administrationen anbefaler, at data om brevstemmemodtagelsen tages i betragtning, når Byrådet behandler udvidelsesforslag om øgede åbningstider til modtagelse af brevstemmer. Buskørsel på valgdagen I drøftelserne af evalueringssagen, som Økonomiudvalget sendte tilbage den 28. februar 2022, drøftede Økonomiudvalget mulighederne for at indsætte busser til at køre vælgere fra Greve Nord til GIC, da valgdeltagelsen i Greve Nord generelt er mindre end i resten af kommunen. Administrationen har indhentet tilbud fra et busselskab på leje af en bus og chauffør, som på valgdagen kan køre vælgere fra Greve Nord til GIC og tilbage igen. Busselskabet oplyser en estimeret pris på 8100 kr. for en turistbus med plads til 50 personer i tidsrummet kl. 8-17 på valgdagen. Prisen afspejler at valgdagen ligger i højsæsonperioden, og at det ikke er muligt at leje bussen f.eks. to timer om formiddagen og to timer om eftermiddagen. Den skal lejes for en hel dag. Administrationen anbefaler, at de justerede valgdistrikter tages i betragtning ved stillingtagen til spørgsmålet om buskørsel af vælgere på valgdagen. Økonomiske konsekvenser Denne sag har i sig selv ingen økonomiske konsekvenser, idet disse fremlægges selvstændigt, jf. indstillingen. Sagens forløb 28-02-2022 Økonomiudvalget Sagen sendes tilbage til fornyet behandling i administrationen med ønske om beskrivelse af muligheder for et ekstra valgsted, der kan anvendes til alle valg, justering af diæter til valgstyrere og tilforordnede vælgere samt tiltag for at øge valgdeltagelsen.", "source_path": "data/greve/raw_dagsordener/Økonomiudvalget_2022-06-13T16:00:00+02:00_3e57a83f-0e73-43b2-88a8-fabc036644dc.json"}
{"document_id": "3e57a83f-0e73-43b2-88a8-fabc036644dc", "committee": "Økonomiudvalget", "meeting_date": "2022-06-13T16:00:00+02:00", "section_type": "html_fragment", "section_title": "Evaluering af midler afsat til bygningsoptimering", "case_number": "22-006229", "agenda_index": 4, "text": "Beslutning Økonomiudvalget anbefaler overfor Byrådet at administrationens indstillingspunkt 1 godkendes. Yderligere anbefaler Økonomiudvalget overfor Byrådet at administrationens indstillingspunkt 2 godkendes med bemærkning om at budgetforslaget skal indeholde gradueringsmuligheder. Brigitte Klintskov Jerkel (C) undlod at tage stilling. Fremstilling Sagsprocedure Økonomiudvalget og Byrådet. Resume I budget 2020-2023 blev det besluttet at afsætte 3,0 ekstra årsværk til at udføre planarbejde, foretage forundersøgelser og juridisk salgsarbejde med henblik på salg af bygninger og arealer. Administrationen har lavet en evaluering af , hvad de 3 årsværk er brugt til og anbefaler at forlænge salgspuljen. Indstilling Center for Politik, Organisation & Borgerbetjening og Center for Teknik & Miljø indstiller, at evalueringen tages til efterretning at der udarbejdes et udvidelsesforslag til budget 2023-26 med finansiering af 3 årsværk til permanentliggørelse af arbejdet med køb og salg finansieret af en forlængelse af salgspuljen til bygningsoptimering under anlæg. Sagsbeskrivelse Byrådet besluttede i forbindelse med budget 2020-2023 at afsætte 3,0 ekstra årsværk til at udføre planarbejde, foretage forundersøgelse, projektering og juridisk salgsarbejde med henblik på salg af bygninger og arealer. Beslutningen blev truffet på baggrund af en udarbejdet budgetanalyse ”Bygningsoptimering - salg her og nu”. De tre ekstra årsværk blev fordelt med to årsværk til Center for Teknik & Miljø og et årsværk til Center for Politik, Organisation & Borgerbetjening. Nedenfor er en en redegørelse for, hvad de tre årsværk er anvendt til. Det foreslås at udvidelsen gøres permanent, således, at der fra 2023 forsat er ansat tre årsværk hertil. Kommunen har en interesse i at videreføre de tre årsværk, så arbejdet med salg af kommunens grunde og fornyelse og indgåelse af nye lejeaftaler kan fortsættes inkl. det myndighedsarbejde der hører naturligt til. Der indtil nu solgt for 108.264.767 kr. og hvis omkostninger til det forberedende arbejde inden salg, og de 3 årsværk trækkes fra, så er den samlede balance til fordel for kommunens økonomi. Tabel 1 Opgørelse af salg i forhold til udgiften til tre årsværk 2020 til 2022 1. kvartal (mio. kr.) Indtægt via salg Lønudgifter Balance 108,264 4,725 103,539 Der er stadig grunde på salgslisten, som blev godkendt på Byrådets møde den 23. marts 2020, som ikke er solgt. Der er derfor fortsat brug for et årsværk til salg af ejendomme og udarbejdelse af lejeaftaler. Der er ligeledes behov for to årsværk til det tilhørende myndighedsarbejde med plangrundlaget, vej- og miljøforhold samt byggesagsbehandling som hører med, når kommunen har købt eller solgt en grund og denne skal udvikles. Såfremt der sker en afmatning i byudvikling og salgsarbejde, vender administrationen tilbage med status og oplæg til fornyet politisk stillingtagen. Evaluering af de tre årsværk Nedenstående er en evaluering af, hvad de 3 årsværk er gået til til juridisk salgsarbejde og planarbejde. Et årsværk til juridisk salgsarbejde Udbud og salg af grunde som er eller ved at være gennemført Annas Hus Udarbejdelse af forundersøgelser, udarbejdelse af udbudsmateriale og berigtigelse af handlen. Solgt for 2.100.000 kr. Strandby Høje, Strandby Huse og Strandby Have Berigtigelse af handlen, udarbejdelse af udbygningsaftaler, tillægsaftaler, udmatrikulering og deltagelse i projektmøder samt løbende juridisk bistand under lokalplanprocessen og byggesagsbehandlingen. Solgt for 101.000.000 kr. Den private daginstitution på Frydenhøj Allé Udarbejdelse af forundersøgelser, udarbejdelse af udbudsmateriale, juridisk bistand i lokalplanprocessen Solgt for 1.100.000 kr. Matrikel 7hy Karlslunde By, Karlslunde (Henvendelse fra William Feely , som ønskede at købe nabogrunden) Udarbejdelse af betinget købsaftale, indgå forhandling med køber og berigtigelse af handlen. Solgt til 1.167.500 kr. Greve Vandværk matrikel nr. 4ai Greve By, Greve Kommune Forundersøgelser, forhandlinger med Greve Vandværk, udarbejdelse af betinget købsaftale. Solgt for 2.510.000 kr. Vejhuset matrikel nr. 78a, Greve By, Greve Berigtigelse af handlen. Solgt for 387.267 kr. Udbud og salg af grunde som er i proces Greve Main 39 Udarbejdelse af forundersøgelser, udarbejdelse af udbudsmateriale og udmatrikulering Grund til KLAR Forsyning matrikel nr. 8lo Karlslunde By, Karlslunde Forundersøgelser og drøftelser med KLAR Forsyning vedr. et evt. salg af grund til et Regnvandsbassin. Køb af grunde Lillevangsvej 82 Udarbejdelse af forundersøgelse og forhandlinger med Vandværket Læstedet Forundersøgelser ift. om Greve Kommune ønsker at købe grunden fra KLAR Parkeringsareal ved rådhuset matrikel.nr. 54e Greve By, Greve Kommune Forundersøgelser og berigtigelse af handlen Tune Vandværk Forundersøgelser ift. Tune vandværk ønsker at købe en grund af Greve Kommune. 27 utidssvarende ældreboliger på Byvejen 15A-15D, Degnestræde 18A-18E og Hundige Bygade 51A-51S Juridisk bistand til forundersøgelser ift. hvad der skal ske med de tre ejendomme i fremtiden. Plejeboliger I Tune Juridisk bistand ifm. udbudsmaterialet og gennemførelsen af udbuddet Lejeaftaler Forpagtningsaftale Langagergaard Udarbejdelse af forpagtningsaftale Pendlerparkering på Waves Forhandling og udarbejdelse af lejeaftale Cirkelhaverne Forhandlinger og udarbejdelse af lejeaftaler Kolonihaveforbundet Forhandlinger og udarbejdelse af lejeaftaler Rådhusholmen 10 Juridisk bistand ift. med opdatering af lejeaftale til brug ved udbud af drift af vej og park i kommunen Lejerskolerne Hulemosegaard og Donnermosen Udarbejdelse af lejeaftaler Diverse Villa Sitka Forundersøgelser og juridisk bistand ift. Villa Sitkas fremtid EUC Sjælland Forundersøgelser ift. EUC Sjællands ønske om at leje en del af SOSU grunden Tinglysning af lejeaftaler Tinglysning af lejeaftaler med kommunens fritidsforeninger Hævd over areal ved Mosede fort Forundersøgelser og udarbejdelse af mødesagen Mageskifte matrikel nr. 98b Karlslunde By, Karlslunde og 47 Kildebrønde By, Kildebrønde Forundersøgelser To årsværk i Center for Teknik & Miljø I Center for Teknik & Miljø har de to stillinger været anvendt til at følge med det store behov, der er for udarbejdelse af lokalplaner ved grundsalg men også projektledelse i forbindelse med særligt udviklingen af Hundige Strandby. Udarbejdelse af diverse lokalplaner De ekstra stillinger har øget det antal lokalplaner, der i gennemsnit kan udføres på et år i planteamet. Konkret i forhold til salg af arealer i Hundige Strandby er der arbejdet med følgende planarbejde Volumenstudie/skitseprojekt forud for udbudsmateriale og salg Kommuneplantillæg Lokalplan for Strandby Høje, Lokalplan for Strandby Huse, Lokalplan for Strandby Have og Lokalplan for Daginstitutionen på Frydenhøj Alle Projektledelse på Hundige Strandby Den anden stilling er primært gået til projektledelse og koordineringen af opgaver i forbindelse med udviklingen af Hundige Strandby, herunder: Udarbejdelse af salgsmateriale på baggrund af volumenstudie for Hundige Øst Udarbejdelse af Kommuneplantillæg og koordinering af arbejdet med de fire lokalplaner med andre projekter i den forbindelse. Møder i forhold til bygherre og koblingen til den efterfølgende byggesagsbehandling Koordinering med diverse vejprojekter (busterminal, ledningsarbejder, centerstien, krydsombygning, vejbelysning, fodgængerfelter, vejadgange til de nye beboelser) Koordinering med andre afledte projekter (Forundersøgelser, klimabassin, spildevandsplan ol.) Generelt har et så stort byudviklingsprojekt og de deraf mange nye lokalplaner givet anledning til mange opgaver andre steder i Center for Teknik & Miljø på både miljø-, byggesags- samt på vej- og landskabsområdet. Der vil derfor være behov for fremadrettet at se på en anden fordeling i bemandingen, så de afledte arbejder særligt på vejområdet kan følge med de mange udviklingsprojekter i kommunen. Myndighedsarbejdet følger typisk både i forbindelse med men i høj grad også efter, at en ejendom er solgt eller erhvervet. Det er vurderingen, at der fortsat er behov for 3 årsværk til at forsætte arbejdet. Økonomiske konsekvenser Det indstilles, at der udarbejdes et udvidelsesforslag til budget 2023-26, hvor der peges på finansiering af udvidelsen via en tilsvarende opskrivning af salgspuljen til bygningsoptimering på anlæg fra 2023 og frem. Salgspuljen blev oprettet i forbindelse med udvidelsen på de tre årsværk i budget 2020. Finansiering er derfor den samme som tidligere. Såfremt der sker en afmatning i byudvikling og salgsarbejde vender administrationen tilbage med status og oplæg til fornyet politisk stillingtagen. Tidsplan Hvis indstillingen godkendes bliver det en del af budgetforhandlingerne 2023-2026.", "source_path": "data/greve/raw_dagsordener/Økonomiudvalget_2022-06-13T16:00:00+02:00_3e57a83f-0e73-43b2-88a8-fabc036644dc.json"}
{"document_id": "3e57a83f-0e73-43b2-88a8-fabc036644dc", "committee": "Økonomiudvalget", "meeting_date": "2022-06-13T16:00:00+02:00", "section_type": "html_fragment", "section_title": "Modeller til finansiering af kunstgræs på Karlslunde Stadion", "case_number": "22-005816", "agenda_index": 5, "text": "Beslutning Økonomiudvalget anbefaler overfor Byrådet, at indstillingspunkt 1 godkendes med bemærkning om at udvidelsesforslaget til finansiering af kunstgræs skal omhandle budgetåret 2024, idet den nuværende økonomiske situation ikke giver plads til nye anlægsudgifter i 2023. Indtil 2024 opfordres Karlslunde Idrætsforening til at afsøge yderligere muligheder for at rejse finansiering, så den kommunale udgift kan minimeres så meget som muligt. Økonomiudvalget anbefaler overfor Byrådet, at der til finansiering af udvidelsesforslaget kan arbejdes videre med at Karlslunde Idrætsforening omlægger eksisterende lån med tilhørende forhøjelse af hovedstolen samt kommunegaranti. Der skal fremlægges konkret sag om godkendelse af låneomlægning, kommunegaranti og deponering til politisk godkendelse. Fremstilling Sagsprocedure Økonomiudvalget og Byrådet. Resume I budgetforliget for 2022-2025 ønskede forligspartierne, at arbejde videre med scenarier øget selvbestemmelse for idrætsanlæggene herunder undersøge muligheder i ændrede ejerformer. På denne møderække, er der derfor to sager om øget selvbestemmelse for Greve Idrætscenter og Karlslunde- og Tunehallerne. Denne sag omhandler, at Karlslunde Idrætsforening ønsker at rejse egenfinansiering til etablering af kunstgræs på Karlslunde Stadion. Derfor præsenteres to modeller for finansiering af kunstgræs, hvis det besluttes, at det skal indgå som udvidelsesforslag i budgetforhandlingerne 2023-26. Indstilling Center for Politik, Organisation & Borgerbetjening, Center for Teknik & Miljø og Center for Økonomi & HR indstiller, at det besluttes, om der skal udarbejdes et udvidelsesforslag til budgetforhandlingerne 2023-26, der beskriver finansiering af kunstgræs på Karlslunde Stadion. Ved godkendelse af punkt 1 træffes beslutning om én af to finansieringsmodeller, hvor kunstgræsbanen finansieres ved, at Karlslunde Idrætsforening frigør midler til egenfinansiering via omlægningen af lån med en kommunegaranti, og hvor Greve Kommune bidrager med restfinansieringen (model 1), eller hvor Greve Kommune bidrager med den fulde finansiering til kunstgræsbane på Karlslunde Stadion (model 2). Sagsbeskrivelse Budgetforligets ønske om at undersøge muligheder for mere selvforvaltning og ændrede ejerformer for kommunens selvejende idrætshaller udspringer af en idé om at give hallerne muligheder for at belåne deres bygninger for at kunne rejse finansiering til udvidelser og forbedringer af deres idrætsanlæg. Denne sag udspringer af dette ønske. Karlslunde Idrætsforening ønsker at etablere kunstgræs på Karlslunde Stadion. Foreningen foreslår, at de selv kan rejse egenfinansiering, ved at omlægge deres lån og frigøre et kontantbeløb til egenfinansiering. Anlæggelse af en kunstgræsbane vil ifølge Karlslunde Idrætsforening koste omkring 6 mio. kr. På den baggrund skitseres to modeller for, hvordan en ny kunstgræsbane i Karlslunde kan finansieres, hvis det besluttes, at det skal indgå som et udvidelsesforslag i budgetforhandlingerne for 2023-26. Kreditforeningen har desuden oplyst, at det ikke giver foreningerne bedre lånemuligheder, hvis de får overdraget hele arealet og bliver ejere af det, derfor præsenteres der ikke en model for overdragelse af arealet til Karlslunde Idrætsforening. Model 1: Karlslunde Idrætsforenings frigør kontantbeløb til egenfinansiering, ved at omlægge lån, hvor Greve Kommune stiller en garanti. Karlslunde Idrætsforening kan frigøre et kontantbeløb til egenfinansiering af kunstgræs på Karlslunde Stadion ved at omlægge deres lån. Finansieringen af kunstgræs skal derud over suppleres af kommunale anlægsmidler. Karlslunde Idrætsforening har foreslået, at de bidrager med en egenfinansiering på omkring 2,5 mio. kr. og at Greve Kommune bidrager med en restfinansiering på omkring 3,5 mio. kr. (se bilag 1) Hvis Greve Kommune skal bidrage med anlægsmidler til restfinansieringen er det under den forudsætning, at Karlslunde Idrætsforening efterfølgende kan indgå en aftale om at omlægge lånet og frigøre det nødvendige kontantbeløb til egenfinansieringen. På den baggrund har Karlslunde Idrætsforening henvendt sig til Greve Kommune om muligheden for at få suppleret deres areallejeaftale med en allonge, hvori Greve Kommune stiller en garanti overfor kreditforeningen. Ved omlægning af lån, optager kreditforeningen pant i idrætsforeningens bygninger, der står på det et kommunalt areal, som foreningen lejer for 0 kr. af Greve Kommune. Fordelen ved denne model er, at Karlslunde Idrætsforening kan bidrage med en egenfinansiering på omkring 2,5 mio. kr. Ulemperne er, at det beløb som Greve Kommune stiller garanti for vil indgå i Greve Kommunes låneramme eller der skal deponeres et beløb svarende til garantistillelsen. Det er forventningen, at lånet vil være omkring 25 mio. kr. Hvormed kommunen i en årrække ikke kan disponere disse midler til andre formål. Derudover skal der drøftes en række forhold med kreditforeningen, som pt. omhandler følgende. Areallejeaftalens løbetid ønskes forlænget med en ny løbetid på 30 år, så areallejeaftalen er gældende under hele det ”nye” låns løbetid. Kreditforeningen ønsker en garanti fra Greve Kommune i forbindelse med opsigelse og ophævelse (ved misligholdelse) af areallejeaftalen samt ved lejers konkurs. Kreditforeningen ønsker en begrænsning af eventuelle fremtidige stigninger i lejen, der i dag er 0 kr., da det lejede areal anvendes til kommunale formål. Kreditforeningens beføjelser i forbindelse med ændringer af areallejeaftalen. I dialogen med kreditforeningen er administrationen opmærksom på, at mange af de forhold, som areallejeaftalen beskriver, er tænkte situationer. Det er Greve Kommune, der beslutter, om Karlslunde Idrætsforening kan få kommunal støtte og dermed kan fastholde status quo og aktiviteter i bygningerne. Hvis Karlslunde Idrætsforening på den baggrund optager et nyt lån og får udarbejdet en allonge til lejeaftalen omkring kreditforeningens rettigheder, skal både allonge og vilkår for lånet godkendes politisk. Afhængigt af, hvor stort et kontantbeløb der kan frigives ved omlægning af lånet, vil Karlslunde Idrætsforening overveje en større medfinansiering i forhold til de forskellige udvidelser af faciliteterne som allerede er igangsat eller planlagt af foreningen. Ud over kunstgræs på Karlslunde Stadion, så drejer det sig om den igangværende facilitetsudvidelse mod Strandskolen og etablering af omklædningsbygninger på Karlslunde Stadion (se bilag 1). Model 2: Greve Kommune stiller den fulde finansiering af kunstgræsbane Greve Kommune kan også afsætte det fulde beløb på omkring 6 mio. kr. til finansiering af kunstgræsbane. Fordelene ved at Greve Kommune stiller den fulde finansiering er, at det vil blive billigere på grund af kommunens momsforhold. Ulempen er, at fuld finansieringen af kunstgræsbane belaster anlægsrammen, hvormed der er andre anlægsprojekter, som ikke kan realiseres. Derud over koster det kommunen likviditet. Lovgrundlag Bekendtgørelse om kommunernes låntagning og meddelelse af garantier. Bekendtgørelse af lov om kommunernes styrelse samt kommunalfuldmagtsreglerne. Økonomiske konsekvenser Hvis det politisk besluttes, at der skal udarbejdes et udvidelsesforslag, vil det blive udarbejdet til budgetprocessen for 2023-26, hvor de økonomiske og juridiske forhold vil blive afdækket yderligere. Øvrige konsekvenser Karlslunde Idrætsforenings henvendelse danner grundlag for en mere principiel diskussion, om foreninger kan få ændret deres areallejeaftale med Greve Kommune, hvormed Greve Kommune stiller garanti i forbindelse med omlægning af lån, så foreningerne selv kan rejse midler til faciliteter, som understøtter de kommunale aktiviteter på fritidsområdet.", "source_path": "data/greve/raw_dagsordener/Økonomiudvalget_2022-06-13T16:00:00+02:00_3e57a83f-0e73-43b2-88a8-fabc036644dc.json"}
{"document_id": "3e57a83f-0e73-43b2-88a8-fabc036644dc", "committee": "Økonomiudvalget", "meeting_date": "2022-06-13T16:00:00+02:00", "section_type": "html_fragment", "section_title": "Placering af ny daginstitution i Greve Midt", "case_number": "22-006961", "agenda_index": 6, "text": "Beslutning Økonomiudvalget anbefaler overfor Byrådet at fagudvalgenes indstillinger godkendes. Mehmet Zeki Dogru (Ø) undlod at tage stilling. Fremstilling Sagsprocedure Skole-, Børne- og Ungeudvalget, Plan- og Tryghedsudvalget, Klima-, Teknik- og Miljøudvalget, Økonomiudvalget og Byrådet. Resume Sagen er en opfølgning fra Byrådets beslutning den 20. december 2021 (punkt 23), hvor det blev besluttet at nedsætte et hurtigt arbejdende udvalg, bestående af tre byrådsmedlemmer og forældrerepræsentanter fra Greve Midt, med det formål: Finde den bedste placering. Afdække om eksisterende institutioner med fordel kan ud-/ombygges. Om der er placeringer der kan anvendes, til trods for at kommunen ikke ejer jorden? Kan der opføres pavilloner i Greve Midt? Det hurtigt arbejdende udvalg kommer i denne sag med deres anbefalinger til placering af et nyt dagtilbud i Greve Midt på baggrund af den placeringsanalyse der allerede er udarbejdet af administrationen, men hvor der er kigget nærmere på nogen af de grunde der blev fraprioriteret eller nedprioriteret. Det er et enigt udvalg, der står bag indstillingen. Indstilling Center for Dagtilbud & Skoler og Center for Teknik & Miljø indstiller overfor Skole-, Børne- og Ungeudvalget, Plan- og Tryghedsudvalget og Klima-, Teknik- og Miljøudvalget, 1. at det besluttes, hvorvidt Byrådet skal følge det hurtigt arbejdende udvalgs anbefaling om at placere en ny daginstitution i Greve Midt på arealet ved Greve Borgerhus, Greve 38f, samt på arealet Håndværkerbyen 60, Greve By 35s, og arbejde med Tværhøjgård og Læstedet som perspektivområder. 2. at der sker finansiering i 2022-25 til forlængelse af lejekontrakt på pavilloner ved daginstitutionerne Lillebo og Solstrålen. 3. at der udarbejdes budgetforslag til budget 2023, til at afdække Tværhøjgård og Læstedet. Center for Dagtilbud & Skoler og Center for Teknik & Miljø indstiller overfor Plan- og Tryghedsudvalget 4. at administrationen skal gå i gang med at udarbejde en ny lokalplan for området 5. at der arbejdes videre med Tværhøjgård og Læstedet, som perspektivområder til fremadrettede kommunale formål i Kommuneplanen. Center for Dagtilbud & Skoler og Center for Teknik & Miljø indstiller overfor Klima-, Teknik- og Miljøudvalget 6. at der skal arbejdes videre med tekniske undersøgelse på arealet ved Greve Borgerhus og Håndværkerbyen 60 indenfor det frigivne beløb til rådgivning til projektet. Sagsbeskrivelse Byrådet har i budget 2021 besluttet at afsætte midler til en ny daginstitution med 150 pladser i Greve Midt, der skal stå klar til 2026. Administrationen har foretaget en screening og analyse, af 30 mulige lokationer, hvor en kommende daginstitution til 150 børn kan placeres i Greve Midt. Screeningen er udført ad flere omgange, som en ”tragtproces”, hvor mulige lokationer er fravalgt undervejs, fordi analyserne har vist, at de ikke var egnede. Dette skyldes bl.a. for små grundstørrelser, for lave bebyggelsesprocenter og at grunde ikke kan bebygges, da de er placeret i grøn kile. Udgangspunktet har været et brutto grundareal pr. barn på 50 m2, som blev reduceret til seks lokationer, som redegøres for i ”Placeringsanalyse – Nyt dagtilbud Greve”. Sagen blev behandlet i Byrådet den 17. maj 2021 pkt. 39. På Plan- og Udviklingsudvalgets møde den 22. april 2021 blev to placeringer ved henholdsvis Holmeagerskolen og Damagerskolen indstillet til yderligere tekniske forundersøgelser, da administrationen vurderede at de opfylder de flest mulige af de opstillede kriterier, som udover m2 har handlet om central placering, mulighed for udvidelse, gode udearealer og synergier med tæt placering ved skoler. De geotekniske forundersøgelser har efterfølgende vist at der er normale funderingsforhold for begge lokationer. Arbejdet med placering af en ny daginstitution i Greve Midt ved hhv. Holmeagerskolen eller Damagerskolen har siden Byrådets møde den 20. december 2021 været sat på pause. Her blev det besluttet, at et hurtigt arbejdende udvalg med politisk deltagelse skulle finde den bedste placering til et nyt dagtilbud i Greve Midt. Proces Det hurtigt arbejdende udvalg har i deres arbejde kigget nærmere på seks lokationer: Holmeagerskolen, Damagerskolen, Greve Borgerhus, Hedelyskolen, matrikel 3mc, Mosede, Læstedet, og et areal ved Tværhøjgård. For hver af de seks lokationer, er der blevet kigget på potentialer og opmærksomheder, som beskrevet i vedlagte bilag. Udvalget har også kigget på vedligeholdelsesefterslæbet for daginstitutionerne i Greve Midt, hvor det vurderes, at det økonomisk ikke kan betale sig at ud-/ombygge. Derudover har udvalget undersøgt hvilket pres daginstitutionerne i Greve Midt står over for, samt mængden af borgere der ikke får opfyldt deres ønske om plads i Greve Midt. 1. Bedste placering til en ny daginstitution i Greve Midt På baggrund af ovenstående arbejde, er det et enigt udvalg der peger på Greve Borgerhus, som den bedste placering til en ny daginstitution i Greve Midt. Greve Borgerhus var med i den samlede analyse som blev præsenteret i 2021, men blev ikke anbefalet. Dette skyldes, at det på daværende tidspunkt var uklart hvordan erhvervsområdet Håndværkerbyen omkring Greve Borgerhus skulle udvikles, samt at det var ønsket at bevare parken. Det er nu blevet afklaret hvilken udvikling erhvervsområdet skal have i forbindelse med Kommuneplanen. Som en del af den kommende kommuneplan arbejdes der nu med at erhvervsområdet skal udvikle sig imod det man kalder bymæssige erhverv. Her kunne en daginstitution også være en mulighed. For at Greve Borgerhus kan anvendes til en ny daginstitution kræver det dog at pavillonerne, hvor der i dag ligger flygtningeboliger er fjernet i slut 2023. Pavillonerne skal indtil videre anvendes som flygtninge til Ukraine, og det vides ikke hvor længe behovet vil være gældende. Greve Borgerhus, Greve by, Greve 38f: Grundstørrelse: samlet set er grunden 18.889 m2 og allerede bebygget med et tidligere rådhus fra 1958. Anvendelse: 3.165 m2 til offentlige formål og 15.700 m2 til nærrekreativt område. Bygningen rummer bl.a. pensionistcenter, børnekulturhus og foreningsaktiviteter, og på grunden ligger nogle midlertidige flygtningeboliger. Placeringsanalysen har undersøgt et areal på 6.900 m2 i grundens nordvestlige del, hvor der vil kunne placeres en daginstitution med 150 pl. Derudover foreslår arbejdsgruppen at der også om Håndværkerbyen 60 kan bruges til at dække noget af behovet. Håndværkerbyen 60 (matrikel 35s, Greve By) udgør 5945 m2. Grunden er ejet af Greve Kommune og er i nuværende lokalplan udlagt til håndværk og serviceerhverv, men der er givet mulighed for offentlige formål også i området. Hele grunden er lejet ud til stilladsfirmaet DK Stillads. Derudover står der en tom bygning på ca. 300 m2, som pt. benyttes midlertidigt til kommunens Gadeteam. Vurderingen er at grunden er ca. 1500 m2 for lille til hele formålet, men kan indtænkes som en mulighed i den samlede analyse af hvordan behovet for hvordan daginstitutionen bedst placeres i forhold til Borgerhuset. Desuden vil der måske på sigt, kunne placeres yderligere 60 pl. i den sydlige fløj af den eksisterende bygning, hvis de aktiviteter, der i dag finders her, kan få en anden placering. Det indebærer, at dagtilbuddets udearealer udvides med ca. 2600 m2, og at det nærrekreative område, den offentlige bypark, dermed vil udgøres af arealet ud mod Lillevangsvej. Dette har dog ikke været en del af arbejdsgruppens arbejde. 2. Perspektivområdet til kapacitetsudfordringer på længere sigt 1. Befolkningsprognosen for i 2022-32 viser at der er et stigende behov for kommunale tilbud til såvel børn som ældre i f.eks. dagtilbud og ældreboliger. Derudover opstår der løbende andre kommunale formål til blandt andet specialområdet og fritidsformål. Administrationen anbefaler derfor at følge arbejdsgruppens anbefaling om de to private ejede grunde Tværhøjgaard og Læstedet afklares som perspektivområder til kommende kommunale behov. Dette vil medføre, at administrationen udarbejder et forslag til budget 2023 om at afsætte midler til at undersøge grundene yderligere, samt potentielt set på sigt en anbefaling af, at købe af grundene. Grundene beskrives konkret i vedhæftede notat. På dagtilbudsområdet viser befolkningsprognosen for 0-5-årige i 2022-2032, at antallet af børn i denne aldersgruppe, vil stige med 593 børn i løbet af perioden. Med den prognose kan der blive problemer med at overholde pladsgarantien allerede i 2024, hvilket vil medføre ventelister. De 120 pladser er i Hundige Øst og 150 i Greve Midt er et minimumsbehov for at tilsikre en kapacitet som dækker det fremadrettet behov. Ved yderligere behov for udvidelse af daginstitutionskapaciteten i Greve Kommune, anbefales det, at der arbejdes videre med de to privatejet lokationer: Tværhøjgård og matrikel 3mc, Mosede, Læstedet. Da det vurderes, at arealerne på sigt kan være relevant i en anden sammenhæng ved behov for udvidelse af daginstitutionskapaciteten eller andre kommunale behov i fremtiden. 2. Den aktuelle kapacitetsudfordring på dagtilbudsområdet Indledningsvist kan det oplyses, at Greve Kommune på nuværende tidspunkt lever op til pladsgarantien, hvor der skal tilbydes en daginstitutionsplads inden for 3 måneder efter, at nye borgere har fået folkeregisteradresse i Greve. Pasningsgarantien gælder alene en plads i hele kommunen. Hvis man ikke ønsker at tage imod et tilbud om en plads i hele kommunen, er man ikke længere omfattet af pasningsgarantien. Børnetalsprognoserne forudsiger en stigning i antallet af børn, der får behov for en dagtilbudsplads. Det betyder både et generelt pres på kapaciteten over tid, og et pres i bestemte geografiske områder af Greve. Greve Kommune er ét pasningsdistrikt, hvor man som forælder, der ønsker en garantiplads, kan blive tilbudt en plads i hele kommunen. Det tilstræbes at give plads i det geografiske område barnet bor i, f.eks. Hundige, Greve Midt, Karlslunde og Tune, men det er ikke altid muligt at imødekomme. I 2022/2023 vil der være et pres på bl.a. området i Greve Midt, og det forventes at blive svært i den kommende periode at opfylde alle borgers ønske om plads i området. Det forslås derfor, at der findes finansiering i 2022-26 til forlængelse af lejekontrakt på pavilloner ved daginstitutionerne Lillebo og Solstrålen. Pavillonerne skulle være fjernet i marts 2022, hvorfor forlængelsen af pavillonerne allerede har effekt i 2022. Lovgrundlag Planloven og Bygningsreglement. Økonomiske konsekvenser Med budget 2021 er der afsat rådighedsbeløb på i alt 51,7 mio. kr. fra 2023 til 2026 etablering af en ny daginstitution i Greve Midt. Det samlede overslag for projektet fremgår af nedenstående tabel fra bruttoanlægsforslaget til budget 2021. Projektnavn Overslag i mio. kr. Rådgiver 9,0 Byggeri 35,8 inventar 1,5 Uforudsete udgifter – 15% af byggeri 5,4 I alt 51,7 Der er frigivet 2,0 mio. kr. til forundersøgelser og rådgivning. Der er foretaget geotekniske undersøgelser på hhv. arealerne Holmeagerskolen og Damagerskolen samt rådgivning. Hermed resterer 49,7 mio. kr. af det afsatte rådighedsbeløb. Administrationen anbefaler at der indenfor midlerne til forundersøgelser og rådgivning igangsættes forundersøgelser af grunden herunder geotekniske undersøgelser og forurening. Hvis administrationen vurderer at budgettet ikke kan holdes med den nye placering, vender administrationen tilbage med en anbefaling om videre proces. Derudover skal der fra april 2022 og frem til 2026 afsættes midler til leje af pavillonerne ved Solstrålen og Lillebo. Pavillonerne skulle oprindeligt været fjernet i marts 2022. Merudgiften hertil i 2022 indarbejdes i årets budgetopfølgninger samt indgår som en tekniske rettelser i budgettet for 2023-2026. Kommunikation Brugerrådet ved Greve Borgerhus skal inviteres ind til dialog om placering af en ny daginstitution. Hvis det viser sig at Håndværkerbyen 60 anbefales at inddrages til daginstitution skal der desuden ske en dialog med nuværende lejere. Tidsplan Projekt start, herunder arbejde med eventuel ny lokalplan, er sat til start i 2022 med en forventet indflytning primo 2026. Administrationen vender tilbage med en konkret indstilling om udbud af projektet til fagudvalg, Økonomiudvalg og Byråds godkendelse i 2023. Administrationen vender tilbage med udkast til lokalplan til godkendelse. Sagens forløb 31-05-2022 Skole-, Børne- og Ungeudvalget 1. Det hurtigt arbejdende udvalgs forslag anbefales. 2. - 6. Anbefales 1.-6. Linda Hegaard (F) undlod at tage stilling. 31-05-2022 Plan- og Tryghedsudvalget 1. Det hurtigt arbejdende udvalgs forslag kan anbefales. 2.-5. Anbefales. Mehmet Zeki Dogru (Ø) undlod at tage stilling til indstillingspunkt 1 og 4. Fraværende: Claus Dyremose 02-06-2022 Klima-, Teknik- og Miljøudvalget 1. Det hurtigt arbejdende udvalgs forslag kan anbefales. 2.-3. Anbefales. 6. Anbefales.", "source_path": "data/greve/raw_dagsordener/Økonomiudvalget_2022-06-13T16:00:00+02:00_3e57a83f-0e73-43b2-88a8-fabc036644dc.json"}
{"document_id": "3e57a83f-0e73-43b2-88a8-fabc036644dc", "committee": "Økonomiudvalget", "meeting_date": "2022-06-13T16:00:00+02:00", "section_type": "html_fragment", "section_title": "10-årsplan for bygningsoptimering af dagtilbud og skoler besluttes", "case_number": "22-006033", "agenda_index": 7, "text": "Beslutning Økonomiudvalget anbefaler overfor Byrådet at administrationens indstillingspunkter 1-5 godkendes. Økonomiudvalget undlod at tage stilling til indstillingspunkt 6. Fremstilling Sagsprocedure Skole-, Børne- og Ungeudvalget, Klima-, Teknik- og Miljøudvalget, Økonomiudvalget og Byrådet. Resume Byrådet har i maj 2021 godkendt budgetanalyse om bygningsoptimering med tilhørende rækkefølgeplan for renovering af skoler og dagtilbud. Administrationen har i den forbindelse udarbejdet foranalyse for Arenaskolen og Krogårdskolen. Foranalysen indeholder for hver skole et basis-, minimums-, og maksimumscenarie for renovering og eventuelt udbygning, samt et nybyg scenarie for Arenaskolen. Byrådet skal træffe beslutning om, hvordan der skal arbejdes videre med scenarierne. Indstilling Center for Teknik & Miljø og Center for Dagtilbud & Skoler indstiller til Klima-, Teknik- og Miljøudvalget, 1. at administrationen udarbejder en 10-års prioriteringsplan for at understøtte rækkefølgeplanen for bygningsoptimering for dagtilbud og skoler til brug for budgetforhandlingerne for 2023-26. 2. at udgangspunktet for 10-årsplanen er, at der indtænkes foreløbig økonomi til minimumsscenarier for bygningerne i rækkefølgeplanen (for alle skolerne) og en foreløbig maksimal ramme på 100 mio. kr. i anlæg om året fra 2025 og frem. 3. at administrationen kigger nærmere på tilstandsrapporterne for Arenaskolen og Krogårdskolen for at vurdere, om der kan ske en yderligere optimering og opdeling af økonomien i basisscenarierne. Center for Teknik & Miljø og Center for Dagtilbud & Skoler indstiller til Skole-, Børne- og Ungeudvalget og Klima-, Teknik- og Miljøudvalget. 4. at beslutning om valg af scenarie for Arenaskolen og Krogårdskolen afventer, at specialanalysen på skoleområdet forelægger i foråret 2023, samt at der er kigget nærmere på behovene for Greve Kulturbase i forhold til minimumsscenariet for Arenaskolen. 5. at der i efteråret 2022 udarbejdes et principprogram for læringsmiljøer for skoler med brugerinddragelse finansieret af de allerede afsatte rådgivermidler til foranalyse af Arenaskolen og Krogårdskolen. 6. at der i budget 2023-26 udarbejdes et budgetforslag om at afsætte midler til foranalyse af Tune Skole som beskrevet i rækkefølgeplanen. Sagsbeskrivelse Byrådet godkendte den 17. maj 2021, at der til budget 2022-25 udarbejdes et bruttoanlægsforslag for videre analyse og forprojektering af Scenarie A i budgetanalysen om bygningsoptimering. Scenariet omhandler en renovering af Krogårdskolen og Arenaskolen i Hundige, som jf. budgetanalysen har det største vedligeholdelsesefterslæb af alle skoler i Greve, hvor Arenaskolen har den mest kritiske tilstand. I arbejdet med analysen har der været afviklet en inspirationstur den 8. februar 2022 til Arenaskolen og Krogårdskolen, hvor Skole-, Børne- og Ungeudvalget sammen med Klima-, Teknik- og Miljøudvalget blev vist rundt på skolerne. Derudover har der været afholdt temamøde den 7. marts 2022 for hele Byrådet, hvor grundlag, principper og scenarier for renovering og ombygning af Arenaskolen og Krogårdskolen blev præsenteret. Arbejdet med analyser og vurdering af scenarier har resulteret i udarbejdelse af et Mulighedsstudie for hver af de to skoler i et samarbejde med SCAN-arkitekter. Mulighedsstudier fremgår af vedhæftede bilag 1 \" Scenarierne for Arenaskolen og Krogårdskolen \", bilag 3 \"Mulighedsstudie Arena\" og bilag 4 \"Mulighedsstudie Krogård\". Mulighedsstudierne omfatter et basisscenarie (renovering af eksisterende forhold inkl. energioptimering) og et minimums- og maksimumscenarie for renovering af skolen inkl. om-/tilbygning for tilpasning og opgradering af skolerne samt et nybyg scenarie for Arenaskolen. I forbindelse med arbejdet omkring Mulighedsstudierne er der ligeledes udført gennemgang af skolerne for opdatering af tilstandsrapport for konstruktioner, overflader, tekniske konstruktioner og restlevetider. De opdaterede tilstandsrapporter danner bl.a. grundlag for valg af løsninger og beregnede overslagstal. Generelt for begge skoler er, at udvendige overflader (klimaskærmen) er nedslidt, indvendige overflader trænger til renovering og tekniske installationer (vand, varme, lys, luft) er nedslidte og utidssvarende i et større omfang på begge skoler. Herudover er der miljøfarlige stoffer (PCB, bly, asbest), som skal håndteres iht. gældende miljøkrav. Ved større renoverings-, om-/tilbygningsprojekter vurderes det, om der er behov for midlertidig genhusning, hvilket er medtaget i scenarierne. Økonomien i scenarierne fremgår af nedenstående skemaer, hvor også estimaterne fra budgetanalysen 2021 fremgår (Rambøll rapport 2021). Mulighedsstudie for Arenaskolen - 2-sporet skole (mio. kr.) Rambøll 2021 SCAN Arkitekter 2022 Note Evt. tilvalg/tilkøb Basisscenarie Renovering af skolen 126 171,4 Nyt løst inventar (møbler) = 1,4 Minimumsscenarie Renovering af skolen 144 316,2 Tilbygning arealer til Greve Kulturbase = 7,5–29,2 mio. kr. Forøgelse af undervisningsareal for S-klasserne/SFO med 50% Maksimumscenarie Renovering af skolen 225 363,7 Tilbygning arealer til Greve Kulturbase = 7,5–29,2 mio. kr. Forøgelse af undervisningsareal for S-klasserne/SFO med 100% Nybyg scenarie 341 482 Opfyldelse af Maksimumscenariet, men som helt ny skole Mulighedsstudie for Krogårdskolen - 3-sporet skole (mio. kr.) Rambøll 2021 SCAN Arkitekter 2022 Note Evt. tilvalg/tilkøb Basisscenarie Renovering af skolen Tilbygning af basislokale 126 105 1 stk. basislokale er inddraget til brug for faglokale i 2021 Tilbygn . Basislokale = 6,1mio. kr. Tilbygn . Grupperum = 0,12 mio. kr. Nyt inventar = 4,1 mio. kr. Minimumsscenarie Renovering af skolen Opdatering af faglokaler inkl. forøgelse af lokalestørrelse for at kunne undervise en fuld klasse Etablering af flere grupperumsfaciliteter 144 198,3 Opgradering af faglokaler indeholder bl.a. ombygning/totalrenovering af sciencepavillon og samling af faglokaler centralt. Nybyg = 500 m2 Om-/tilbygning = 1.800 m2 Maksimumscenarie Som Minimumsscenariet + opførelse af skolehal på grønne areal 225 246,4 Opførelse af idrætshal på 1.600 m2 udgør 48,1 mio. kr. Ændring i overslagstal Som det fremgår af skemaerne, er der sket en væsentlig forøgelse af økonomien i forhold til det der blev forelagt Byrådet den 17. maj 2021. De forøgede priser skyldes prisstigninger, at der er gået i dybden med tilstandsvurderingerne, men også i høj grad, at der er indarbejdet udbygning af m2 på Arenaskolen og Krogårdskolen, som ikke var med i Rambølls oprindelige analyse. Dette skyldes, at der er indarbejdet en forøgelse af udbygningen af S-klasserne på 50 % (minimumsscenariet) og 100 % (maksimumscenariet) og som option Greve Kulturbase i scenarier for Arenaskolen og tilbygning til Krogårdskolen for at øge arealer til faglokaler, som i dag generelt er for små til at leve op til skolens elevtal og folkeskolelovens krav til fagundervisning. For at få et større overblik over den samlede økonomi for Arenaskolen og Krogårdskolen anbefaler administrationen derfor, at der ikke træffes beslutning om scenarierne, men at dette afventer specialanalyse på skoleområdet og proces ift. Greve Kulturbase. Derved foreslås det, at beslutning om scenarier først sker i foråret 2023. Anbefalingen om at udsætte beslutningen er bl.a. at der i scenarierne for S-klasserne på Arenaskolen arbejdes med mulighed for en udvidelse med 50 % (minimumsscenarie) eller 100 % (maksimumscenarie). Hvad det faktiske behov for udvidelse er forventes afdækket i specialanalysen for skoleområdet, der er planlagt at skulle foreligge i foråret 2023. Specialanalysen, som blev godkendt i budget 2022, har til formål at undersøge, om den nuværende praksis er hensigtsmæssig, og om der kan findes nye veje at gå, som evt. kan skabe andre/nye muligheder for at anvende mindre indgribende tilbud, og skolernes ’muskler’ til at arbejde med inkluderende læringsmiljøer. Derudover er der behov for at få udfoldet de forskellige aktiviteter, som Greve Kulturbase tilbyder. Administrationen anbefaler, at der i forbindelse med minimumsscenariet kigges nærmere på Greve Kulturbase i forhold til flytning til nye lokaler, og i forhold til mere sambrug med Arenaskolen om lokaler. Der er dog behov for at indtænke råderum til at dække anlægsøkonomien for rækkefølgeplanen i de kommende budgetforhandlinger. Derfor er det administrationens anbefaling til det videre arbejde med en helhedsløsning for de to skoler, at der udarbejdes en 10-års prioriteringsplan der understøtter rækkefølgeplanen for bygningsoptimering for dagtilbud, skoler og specialområdet til brug for budgetforhandlingerne 2023-26. 10 års prioriteringsplan Det anbefales, at der udarbejdes en 10-års plan for af renovering, energioptimering og evt. om-/udbygning af kommunens skoler, hvor der indgår en prioritering af skolerne ud fra vedligeholdelsesstanden jf. Rambøllrapporten 2021, herunder mulighed for opdeling i etaper over år samt en vurdering af det nødvendige pladsbehov ud fra befolkningstilvækstprognoser En 10-års prioriteringsplan vil indeholde minimumsscenarierne for skoler/bygninger i rækkefølgeplanen inden for en maksimal ramme på 80-100 mio. kr. i anlæg om året. På nuværende tidspunkt forventer administrationen, at indregning af minimumsscenarierne i en samlet plan vil udgøre ca. 1 mia. kr. over 10 år, hvis der medregnes råderum til prisstigninger på ca. 20 %. Budgetforslag om Tune Skole Som det fremgår af rækkefølgeplanen, skal der i 2023 kigges nærmere på Tune Skolerne. I budgetanalysen blev der arbejdet med scenarier for enten samling af skolerne på Tune Skole Højen eller en renovering af bygningerne på de to matrikler. I budget 2023-26 udarbejdes der et budgetforslag om at afsætte midler til foranalyse af Tune skole. Behov for visioner og principper for læringsmiljøer på skoler. Som en del af arbejdet med bygningsoptimering af skolerne i Greve Kommune, anbefales det, at der igangsættes en proces med henblik på at formulere principper for læringsmiljøer på skoler i Greve. Principper der har til formål at bygge bro mellem ”skole og byggeri” og skal være inspirerende og informerende for arkitekter og ingeniører. Principper der skal danner rammen for, hvordan vi i Kommunen ombygger og udvider skoler, med fokus på at få skabt nogle tidssvarende og inspirerende læringsmiljøer for børnene og samtidig får mest muligt ud af kvadratmeterne. Forslag til proces for udarbejdelse af et principprogram med inddragelse af elever, medarbejdere, ledere, politikere og administration er vedlagt so m bilag 2 \" Notat om proces principper for læringsmiljøer for skoler\". Lovgrundlag Bygningsreglement og Folkeskoleloven. Økonomiske konsekvenser Forud for indgåelsen af Økonomiaftalen for 2023-2026 forventer Greve Kommune i 2025 at have en anlægsramme på omkring 163 mio. kr. Ved beslutning om at indtænke en foreløbig maksimal ramme på 100 mio. kr. til rækkefølgeplanen for alle skolerne (minimumsscenarier for bygningerne) vil dette i en 10-årig periode reservere 61 % af kommunens anlægsramme. Konkret vil den samlede anlægsramme i forbindelse med de årlige budgetlægninger skulle tilpasses til årets anlægsramme. Der henvises i øvrigt til ovenstående sagsbeskrivelse for de pt. økonomiske konsekvenser af anbefalinger og indstillinger. De nærmere økonomiske konsekvenser vil fremgå af de bruttoanlægsforslag, som administrationen indstiller til budgetforhandlingerne for budget 2023-26. Kommunikation Alt efter hvad byrådet beslutter i sagen, vil administrationen tage stilling til det efterfølgende kommunikationsbehov og inddragelse af interessenter i de nærmere analyser og mere konkrete beslutningsoplæg. Tidsplan Tidsplan for budgetbehov til forprojektering med videre af den anbefalede 10-årsplan fremgår af sagsbeskrivelsen. Sagens forløb 31-05-2022 Skole-, Børne- og Ungeudvalget 4. Godkendt 5. Godkendt 6. Godkendt 02-06-2022 Klima-, Teknik- og Miljøudvalget 1.-6. Anbefales. Hans-Jørgen Kirstein (D), Simon Østergaard (V) og Torben Hoffmann (V) undlod at tage stilling til indstillingspunkt 6.", "source_path": "data/greve/raw_dagsordener/Økonomiudvalget_2022-06-13T16:00:00+02:00_3e57a83f-0e73-43b2-88a8-fabc036644dc.json"}
{"document_id": "3e57a83f-0e73-43b2-88a8-fabc036644dc", "committee": "Økonomiudvalget", "meeting_date": "2022-06-13T16:00:00+02:00", "section_type": "html_fragment", "section_title": "Mere selvbestemmelse i driften af Greve Idræts- og Fritidscenter", "case_number": "21-016357", "agenda_index": 8, "text": "Beslutning Økonomiudvalget kan, overfor Byrådet, ikke anbefale at Greve Idræts- og Fritidscenter undtages fra de generelle regler i Greve Kommunes økonomiregulativ om overførsel af mer- og mindreforbrug. Økonomiudvalget anbefaler at det vurderes år fra år om Greve Idræts- og Fritidscenter kan overføre mer- eller mindreforbrug i forbindelse med overførelsessagen. Økonomiudvalget kan, overfor Byrådet, ikke anbefale at der udarbejdes et udvidelsesforslag til gennemførelse af en vedligeholdelsesrapport for Greve Idræts- og Fritidscenter, fordi Økonomiudvalget ikke anbefaler undtagelsen i punkt 1. Økonomiudvalget anbefaler overfor Byrådet at der udarbejdes en ny Service Level Agreement og der afholdes flere fællesmøder mellem Forretningsudvalget og Ejendomsstyring i Center for Teknik & Miljø. Fremstilling Sagsprocedure Kultur- og Fritidsudvalget, Klima-, Teknik- og Miljøudvalget, Økonomiudvalget og Byrådet. Resume Forligskredsen for budget 2022 har bedt administrationen udfolde scenarier, der kan give Greve Idræts- og Fritidscenter mere frihed i hverdagen. På baggrund af ønske fra brugerrådet mv. har administrationen foretaget en konsekvensvurdering ved at indføre fuld overførelsesadgang for Greve Idræts- og Fritidscenter og har endvidere set på, initiativer, der kan skabe øget klarhed og bedre dialog om driften og vedligeholdelsen af Greve Idræts- og Fritidscenter. Indstilling Center for Politik, Organisation & Borgerbetjening, Center for Teknik & Miljø indstiller og Center for Økonomi & HR indstiller, at det besluttes, om Greve Idræts- og Fritidscenter skal undtages fra de generelle regler i Greve Kommunes økonomiregulativ vedrørende overførsel af mer- og mindreforbrug, idet administrationen ikke kan anbefale en sådan fravielse. at det besluttes, om der til budgetprocessen for 2023-26 skal udarbejdes et udvidelsesforslag vedrørende udarbejdelsen af en vedligeholdelsesrapport for Greve Idræts- og Fritidscenter. at det tages til efterretning, at der udarbejdes en ny Service Level Agreement og afholdes flere fællesmøder mellem Forretningsudvalget og Ejendomsstyring i Center for Teknik & Miljø. Sagsbeskrivelse Baggrund Forligskredsen for budget 2022 har bedt administrationen evaluering aftalerne omkring Greve Idræts- og Fritidscenter, da brugerråd og foreningerne ønsker mere indflydelse og fritid. På baggrund af konkrete ønsker er der arbejdet videre med følgende scenarier. En konsekvensvurdering af indførelsen af fuld overførselsadgang af uforbrugte budgetmidler på Kultur- og Fritidsudvalgets område. Afdækning af mulige initiativer, der giver mere frihed og klarhed i drift og vedligehold af Greve Idræts- og Fritidscenter Faciliteterne under Greve Idræts- og Fritidscenter administreres både af Kultur og Fritids-administrationen og af det tekniske servicepersonale, der er tilknyttet Greve Idrætscenter. Derudover er der et forretningsudvalg i Greve Idræts- og Fritidscenter med repræsentanter fra både brugerne og administrationen samt lokale brugerråd i Greve Idrætscenter, Greve Borgerhus og Aktivhuset Olsbækken. De lokale brugerråd sikrer dialog mellem brugerne, administrationen og det tekniske servicepersonale. Forslag til mere frihed og klarhed i driften af Greve Idræts- og Fritidscenter har derfor været i høring i forretningsudvalget for Greve Idræts- og Fritidscenter og det er blevet drøftet i brugerrådet for Greve Idrætscenter. Ligesom andre kommunale bygninger har faciliteterne under Greve Idræts- og Fritidscenter derfor midler fra både fagområdet (Kultur og Fritid) og fra det tekniske område. Budgetterne fra det tekniske område er en samlet ramme for alle kommunale bygninger og kan derfor ikke isoleres for Greve idræts- og Fritidscenter, da scenarierne primært er møntet på Greve Idrætscenter. De enkelte scenarier udfoldes i høringsnotatet i bilag 2, som har været i høring i Forretningsudvalget (bilag 3). Scenarie 1: Konsekvensvurdering af indførelse af f uld overførselsadgang af uforbrugte budgetmidler fra Kultur- og Fritidsudvalgets område Aktørerne i forretningsudvalget, brugerrådet og det tekniske servicepersonale i Greve Idræts- og Fritidscenter ønsker at få fuld overførsel af over- og underskud fra et regnskabsår til det næste af de midler, som hører under Kultur- og Fritidsudvalget, og som i 2022 udgør 2,343 mio. kr. Det utrykte formål er at skabe fleksibilitet i planlægningen mellem brugernes behov for foreningsunderstøttende remedier og samtidig skabe mulighed for at spare op til lidt større investeringer. Greve Idræts- og Fritidscenter er som enhver kommunal institution underlagt reglerne i kommunernes økonomiregulativ, der bl.a. tilsiger, at der maksimalt kan overføres overskydende midler for op til 2 % af institutionens korrigerede budget. Begrænsningen afspejler en målsætning om, at midler som udgangspunkt anvendes det år, hvor de politisk er blevet bevilget, med henblik på at undgå større forskydninger, der vil kunne presse overholdelsen af servicerammen i et enkelt regnskabsår. I indeværende år er der i Budgetopfølgning 1 konstateret en udfordring i forhold til overholdelse af servicerammen på 31,1 mio. kr. hvilket har medført iværksættelsen af en rammereduktion på alle kommunens institutioner og afdelinger. Hvis der havde været fri overførelsesadgang, ville denne udfordring have været 10,3 mio. kr. større, og begrænsningen på overførelsesadgangen er således en vital del af kommunens økonomistyring. Fuld overførelsesret for Greve Idræts- og Fritidscenter vil isoleret set ikke kunne medføre en større udfordring for kommunens økonomi. En væsentlig del af legitimiteten af overførelsesreglerne og det samlede økonomiregulativ er dog knyttet op på, at det som udgangspunkt er ens for alle kommunale institutioner. En fravigelse af de generelle regler overfor Greve Idræts- og Fritidscenter vil derfor medføre en forklaringsudfordring både politisk og administrativt, såfremt eksempelvis kommunens skolebestyrelser efterspurgte samme mulighed for at blive undtaget for reglerne. Med fuld overførselsadgang vil Greve Idræts- og Fritidscenter formelt få samme vilkår som de private selvforvaltende idrætshaller i Tune og Karlslunde. Det er administrationens vurdering, at den efterspurgte fleksibilitet langt hen ad vejen kan tilvejebringes inden for rammerne af de eksisterende overførelsesregler, og at bedre planlægning langt hen af vejen kan imødekomme de beskrevne udfordringer, idet eksempelvis beskrivelsen af en opgave og indhentning af tilbud med fordel kan ske i efteråret forud for det regnskabsår, hvor midlerne skal anvendes. På den baggrund er det administrationens anbefaling, at Greve Idræts- og Fritidscenter fortsat skal være underlagt de almindelige overførelsesregler i Greve Kommunes økonomiregulativ på lige fod med kommunens øvrige institutioner og afdelinger. Scenarie 2: Initiativer, der understøtter mere klarhed for aktører i Greve Idræts- og Fritidscenter og et mere smidigt samarbejde mellem Greve Idræts- og Fritidscenter og Center for Teknik og Miljø Der udarbejdes en vedligeholdelsesrapport for Greve Idræts- og Fritidscenter Ved at få belyst det egentlige vedligeholdelsesbehov på Greve Idræts- og Fritidscenter by gninger med et bygningssyn og en vedligeholdelsesrapport fra en ekstern rådgiver, vil både Forretningsudvalg, Brugerråd og Center for Teknik og Miljø får et fælles grundlag for samarbejdet omkring bygningernes vedligehold. En vedligeholdelsesrapport omfatter en tiårig periode og kategoriserer vedligeholdelsesbehovet i perioden, afhængigt af, hvor kritisk det er. Til sammenligning har administrationen i 2021 gennemført eksterne bygningssyn af spejderhytterne i Greve Kommune som Børne- og Ungdomsorganisationernes Samråd (BUS) modtager driftstilskud til. Dette bygningssyn vurderede, at ingen bygninger havde et kritisk vedligeholdelsesniveau. Det betyder, at vedligehold af spejdernes bygninger kan dækkes af det eksisterende driftstilskud som BUS modtager, men at anvendelsen af tilskuddet er blevet prioriteret anderledes og afhængigt af de enkelte bygningernes vedligeholdelsesefterslæb. Vedligeholdelsesrapporterne udgør desuden et fælles faglig og oplyst grundlag for dialogen mellem de frivillige i foreningerne og administrationen. Rapporterne skærper desuden prioriteringen af at udføre genoprettende og forebyggende vedligeholdelsesopgaver i forhold til brugernes øvrige ønsker. Hvis der skal udarbejdes en vedligeholdelsesrapport for Greve Idræts- og Fritidscenter, skal den udfærdiges af ekstern rådgiver, og så skal det politisk besluttes, og indgå som et udvidelsesforslag i budgettet for 2023. Opdateret Service Level Agreement og styrket samarbejde Der er for alle kommunens bygninger udarbejdet en Service Level Agreement, herunder også for Greve Idræts- og Fritidscenter. En Service Level Agreement beskriver hvilke opgaver Center for Teknik og Miljø (afdelingerne for Vej og Landskab, Ejendomsservice og Ejendomsstyring) har ansvar for, og hvilke opgaver brugerne selv skal løfte. Der kan udarbejdes en opdateret Service Level Agreement , der gør det mere klart, hvem der udfører de enkelte opgaver i drift og vedligehold af Greve Idræts- og Fritidscenter, samt hvordan disse opgaver prioriteres indenfor de givne budgetter og ressourcer. Da der ikke er ressourcer hverken personalemæssigt eller budgetmæssigt til at løfte alle de vedligeholdelsesopgaver, der er i Greve Idræts- og Fritidscenter, vil prioriteringen af opgaver være et vigtigt element i at få en Service Level Agreement til at fungere. For at understøtte en Service Level Agreement kan der udarbejdes en beskrivelse for de forskellige budgetrammer som omfatter Greve Idræts- og Fritidscenters eller andre budgetter, hvorfra vedligehold af Greve Idræts- og Fritidscenter kan prioriteres. De tre relevante budgetter er: Greve Idræts- og Fritidscenters budgetmidler fra Kultur- og Fritidsudvalget, som er beskrevet under scenarie 1. Center for Teknik og Miljøs budget for vedligehold af alle kommunale bygninger. Center for Teknik og Miljøs budget er delt op i to områder. Der er afsat i alt 21 mio. kr. om året: Det budget som teknisk service teamlederen råder over, som kun dækker Greve Idræts- og Fritidscenter. Dette beløb er i størrelsesordenen 950.000 kr. Det budget som Ejendomsstyring råder over, som dækker alle kommunens bygninger. Center for Teknik og Miljøs anlægsbudget for akut vedligehold også kaldet Genopretningspuljen. Der er afsat 16 mio. kr. om året, og tildeling af midler kræver politisk godkendelse. Tættere dialog i form af flere fællesmøder Der afholdes allerede et årligt møde mellem Forretningsudvalget og Ejendomsstyring i Center for Teknik og Miljø, hvor årets vedligeholdelsesopgaver planlægges. Derudover kan der indføres fællesmøder til at håndtere mere akutte opgaver for eksempel yderligere to møder om året. Disse møder kan anvendes til at gøre status på fremgangen i allerede aftalte opgaver og eventuel omprioritering. Der er indført lignende møder på det grønne område, hvor det har haft en positiv effekt på samarbejdet. Det skal dog nævnes, at det vil medføre, at Center for Teknik & Miljø bruger flere ressourcer på planlagt dialog med Greve Idræts- og Fritidscenter end med andre kommunale bygninger. Samtidig er det forventningen at det vil betyde, at der bruges lidt flere ressourcer på systematisk opfølgning og færre resurser på de mange akutte henvendelser, der håndteres i dag. Høringssvar fra Forretningsudvalget Notatet har været sendt i høring i forretningsudvalget i Greve Idrætscenter, der generelt positivt stemt overfor notatet (se bilag 3). Udvalget fremhæver, at fuld overførselsadgang giver mulighed for en langsigtet planlægning, og at en opdateret Service Level Agreement er altafgørende for at en tydelig fordeling af arbejdsopgaver og ansvar. Forretningsudvalget har allerede igangsat en dialog om to fællesmøder om året, og de ser en vedligeholdelsesrapport som et godt arbejdsredskab til prioritering af opgaver. Derud over fremhæver Forretningsudvalget, at foreningerne tilknyttet Greve Idræts- og Fritidscenter også bidrager med frivilligtimer og økonomi på projekter. Ansøgninger til brugerrådets rådighedsbeløb med egenfinansiering på mindst 25 procent prioriteres, og i 2021 bidrog foreningerne med i omegnen af 300.000 kr. til projekter, der forbedrede forholdene på Greve Idrætscenter. I 2022 forventes dette beløb højere, da der planlægges flere projekter gennemført - også ved hjælp af frivilligtimer. Notatet har også været drøftet i brugerrådet i Greve Idrætscenter den 10. maj 2022. Her gav brugerrådet forretningsudvalget fuld opbakning til at arbejde videre for fuld overførselsadgang og mere frihed i drift og vedligehold som beskrevet i notatet. Lovgrundlag Økonomiregulativet, hvor det er en grænse for mer- og mindreforbrug på to procent af det korrigerede budget. Økonomiske konsekvenser Scenarierne finansieres inden for den eksisterende budgetramme for henholdsvis Klima-, Teknik-, og Miljøudvalget såvel som for Kultur- og Fritidsudvalget. Med undtagelse af forslaget om, at der udarbejdes en vedligeholdelsesrapport for hallerne i Karlslunde, Tune og for Greve Idrætscenter (inkl. Valhallen) ved en ekstern rådgiver. Det skal indarbejdes som et udvidelsesforslag i budgetforhandlingerne for 2023 på omkring 300.000 kr. Der skal derfor tages stilling til, hvorvidt der til budgetprocessen for 2023-26 skal udarbejdes et udvidelsesforslag vedrørende udarbejdelsen af en vedligeholdelsesrapport for Greve Idræts- og Fritidscenter. Udgiften til dette anslås på nuværende tidspunkt til 100.000 kr. Administrationen kan ikke anbefale e n fuld overførselsret for Kultur- og Fritidsudvalgets budgetmidler til Greve Idræts- og Fritidscenter, da det er en del af legitimiteten omkring overførselsreglerne og kommunens øvrige styringsregler er knyttet op på, at de som udgangspunkt er ens for alle kommunale institutioner. En udtagelse af Kultur- og Fritidsudvalgets budgetmidler kan danne præcedens for kommunens øvrige institutioner og dermed væsentligt reducere Byrådets muligheder for tværgående prioritering og økonomistyring. Administrationen anbefaler, at disponering af de bevilgede midler indgår i den tættere dialog, med sigte på at anvende de afsatte midler i budgetåret. Sagens forløb 01-06-2022 Kultur- og Fritidsudvalget 1. Udvalget anbefaler, at Greve Idræts- og Fritidscenter skal undtages fra Økonomiregulativets bestemmelser om overførsel af mer- og mindreforbrug og dermed have fuld overførselsadgang på mer- og mindreforbrug. 2. Anbefales ikke. 3. Tages til efterretning. Maria Witthøft (A) og Charlotte Levin (A) undlod at tage stilling. 02-06-2022 Klima-, Teknik- og Miljøudvalget 1.-3. Anbefales. Bjarke Abel (A) undlod at tage stilling. Fraværende: Torben Hoffmann", "source_path": "data/greve/raw_dagsordener/Økonomiudvalget_2022-06-13T16:00:00+02:00_3e57a83f-0e73-43b2-88a8-fabc036644dc.json"}
{"document_id": "3e57a83f-0e73-43b2-88a8-fabc036644dc", "committee": "Økonomiudvalget", "meeting_date": "2022-06-13T16:00:00+02:00", "section_type": "html_fragment", "section_title": "Mere selvforvaltning til idrætshallerne i Tune og Karlslunde", "case_number": "22-005816", "agenda_index": 9, "text": "Beslutning 1. Økonomiudvalget anbefaler overfor Byrådet, at der udarbejdes udvidelsesforslag for en fuld overdragelse af vedligeholdelsesansvaret til Tune- og Karlslunde Idrætsforening baseret på foreningernes egne estimater for priser og vedligehold ti år frem. Overdragelse af det fulde vedligeholdelsesansvar sker under forudsætning af, at Tune- og Karlslunde Idrætsforening forpligter sig til ikke at fremsætte yderligere budgetønsker overfor kommunen til vedligeholdelsesopgaver i 10 år. 2. Økonomiudvalget kan, overfor Byrådet, ikke anbefale at der udarbejdes et udvidelsesforslag vedrørende bygningssyn og vedligeholdelsesrapport. John T. Olsen (A) stemte for administrationens indstillingspunkt 2. Brigitte Klintskov Jerkel (C) og Mehmet Zeki Dogru (Ø) undlod at tage stilling. Fremstilling Sagsprocedure Kultur- og Fritidsudvalget, Klima-, Teknik- og Miljøudvalget, Økonomiudvalget, Byrådet Resume Forligskredsen for budget 2022 har bedt administrationen udfolde scenarier, der kan give Karlslunde Idrætsforening og Tune Idrætsforening mere selvforvaltning. På den baggrund har administrationen arbejdet videre med at belyse muligheden for at overdrage det fulde vedligeholdelsesansvar til de to idrætsforeninger. Supplerende sagsfremstilling Både Karlslunde Idrætsforening og Tune Idrætsforening har i 2021 vurderet, hvad de i løbet af de næste ti år skal anvende økonomisk til større genoprettende vedligeholdelsesopgaver. Karlslunde Idrætsforening vurderede, at de i løbet af de næste ti år skal anvende 10,6 mio. kr. inkl. købsmoms (bilag 2) og Tune Idrætsforening vurderede, at de skal anvende omkring 8,8 mio. kr. inkl. købsmoms (bilag 3). Hvis det fulde vedligeholdelsesansvar skal overgå til idrætsforeningerne, vil det kommunale driftstilskud til Karlslunde Idrætsforening skulle øges med 1,06 mio. kr. pr. år. og driftstilskuddet til Tune Idrætsforening øges med 0,880 mio. kr. pr. år. på det kommunale budget for 2023-26. Udgiften for Greve Kommunen forøges hermed med 0,943 mio.kr. pr. år (uden positivliste moms) for Karlslunde Idrætsforening og 0,783 mio. kr. pr. år. (uden positivliste moms) for Tune Idrætsforening. Se skemaer i bilag 7. I det kommunale budget 2023-26 skal der samlet afsættes 9,391 mio.kr. til dækning af driftstilskuddet til Karlslunde Idrætsforening og 5,794 mio. kr. til driftstilskuddet til Tune Idrætsforening. Udbetaling af tilskud til Karlslunde og Tune idrætsforeninger vil således udgøre hhv. 10,552 mio. kr. og 6,510 mio. kr. i budget 2023-26. Hvis driftstilskuddet forøges på foreningernes egne skøn, vil den årlige merudgift udgøre 1,94 mio. kr. (med positiv liste moms) eller 1,75 mio. kr.( uden positiv liste moms) for Greve Kommunen. Indstilling Center for Politik, Organisation & Borgerbetjening, Center for Teknik & Miljø og Center for Økonomi & HR indstiller at det besluttes, om der til budgetprocessen skal for 2023-26 skal udarbejdes et udvidelsesforslag vedrørende overdragelsen af det fulde vedligeholdelsesansvar til Karlslunde Idrætsforening og Tune Idrætsforening med en afledt forhøjelse af deres driftstilskud at såfremt det besluttes at arbejde videre med en fuld overdragelse, at det besluttes, om der til budgetprocessen for 2023-26 skal udarbejdes et udvidelsesforslag vedrørende bygningssyn og udarbejdelsen af en vedligeholdelsesrapport for de næste ti år, eller om det økonomiske driftstilskud øges på baggrund af foreningernes egne estimater for vedligehold ti år frem. Sagsbeskrivelse Forligskredsen for budget 2022 har bedt administrationen udfolde, hvordan idrætshallerne i Tune og Karlslunde kan få mere ansvar og selvforvaltning. På den baggrund har administrationen arbejdet videre med at belyse, hvordan den fulde vedligehold til idrætshallerne i Tune og Karlslunde kan overdrages til foreningerne. Det fulde vedligeholdelsesansvar overdrages til til idrætsforeningerne og det årlige driftstilskud forøges Idrætsforeningerne i Tune og Karlslunde har fremsat ønske om at få et større driftstilskud mod at få det fulde vedligeholdelsesansvar. Den nuværende aftale om driftstilskud indebærer, at Karlslunde Idrætsforening og Tune Idrætsforening får tilskud til det ordinære vedligehold af bygningerne. Men ved større enkeltstående udgifter til genoprettende vedligehold eller udskiftning af eksisterende bygningsdele kan der søges om tilskud hos Greve Kommune. Ansøgninger vil som udgangspunkt ske som et udvidelsesforslag i forbindelse med de årlige budgetforhandlinger. Overdragelsen af den fulde vedligeholdelsesopgave til idrætsforeningerne vil betyde, at de overtager ansvaret for at finansiere større enkeltstående udgifter til genoprettende vedligehold og udskiftning af eksisterende bygningsdele. En aftale, hvor det fulde vedligehold overgår til idrætsforeningerne, og hvor de får et større vedligeholdelsesbudget må derfor forudsætte, at Greve Kommune stiller krav om, at foreningerne tager ansvar ved at planlægge og prioritere vedligeholdelsesopgaver alt efter, hvor kritiske de er. Foreningerne skal både spare op til kommende større vedligeholdsopgaver og til uforudsete udgifter. Desuden bør de have en forsikring, der dækker helt særlige forhold. Det skal bemærkes, at de nævnte beløb til at renovere bygningerne ikke inkluderer renovering af udearealer som for eksempel kunstgræsbaner, elitebaner, atletik mv. Der vil derfor fortsat være behov for dialog mellem kommunen og idrætsforeningerne om budgetønsker til renovering af udearealer. Hvis det fulde vedligeholdelsesansvar skal overgå til idrætsforeningerne, er det administrationens vurdering, at det fulde vedligeholdelsesbehov skal afdækkes og det øgede økonomiske behov afklares. Dette kan gøres på to måder, enten ved et bygningssyn af eksterne rådgivere som udarbejder en vedligeholdelsesrapport for de næste ti år eller på baggrund af idrætsforeningernes egen vurdering af vedligeholdelsesopgaver i de næste ti år. De to metoder beskrives herunder. Forslaget er uddybet yderligere i perspektivnotatet i bilag 1. 1. Det øgede økonomiske behov afklares på baggrund af bygningssyn af en ekstern rådgiver Greve Kommune kan købe en ekstern rådgiver til at gennemføre et bygningssyn og til efterfølgende at udarbejde en vedligeholdelsesrapport, som beskriver vedligeholdelsesbehovet for de næste ti år og give et estimat for udgifterne. Med et bygningssyn vil alle vedligeholdelseskrævende bygningselementer blive afdækket af faglige rådgivere, og at der tages udgangspunkt i et rimeligt ensartet vedligeholdelsesniveau givet de konkrete bygninger. Rapporterne beskriver vedligeholdelsesbehovet og kategoriserer vedligeholdelsesopgaverne i forhold til, hvor kritiske de er. Kategoriseringen af vedligeholdelsesopgaverne gør det muligt at sammenligne vedligeholdelsesbehovet med øvrige kommunale bygninger. Til sammenligning har administrationen i 2021 gennemført eksterne bygningssyn af spejderhytterne i Greve Kommune som Børne- og Ungdomsorganisationernes Samråd (BUS) modtager driftstilskud til. Dette bygningssyn vurderede, at ingen bygninger havde et kritisk vedligeholdelsesniveau. Det betyder, at vedligehold af spejdernes bygninger kan dækkes af det eksisterende driftstilskud som BUS modtager, men at anvendelsen af tilskuddet er blevet prioriteret anderledes og afhængigt af de enkelte bygningernes vedligeholdelsesefterslæb. Vedligeholdelsesrapporterne udgør desuden et fælles faglig og oplyst grundlag for dialogen mellem de frivillige i foreningerne og administrationen. Rapporterne skærper desuden prioriteringen af at udføre genoprettende og forebyggende vedligeholdelsesopgaver i forhold til brugernes øvrige ønsker. Hvis der skal udarbejdes en vedligeholdelsesrapport for idrætshallerne i Karlslunde og Tune, skal den udfærdiges af ekstern rådgiver. Det forventes at koste omkring 200.000 kr. Det skal besluttes politisk, og indgå som et udvidelsesforslag i budgettet for 2023-26. 2. Det øgede økonomiske behov afklares på baggrund af foreningerne egne vurdering Både Karlslunde Idrætsforening og Tune Idrætsforening har i 2021 vurderet, hvad de i løbet af de næste ti år skal anvende økonomisk til større genoprettende vedligeholdelsesopgaver. Karlslunde Idrætsforening vurderede, at de i løbet af de næste ti år skal anvende 10,6 mio. kr. ekskl. moms (bilag 2) og Tune Idrætsforening vurderede, at de skal anvende omkring 8,6 mio. kr. ekskl. moms (bilag 3). Begge idrætsforeninger vurderer, at en sådan forhøjelse af driftstilskuddet vil betyde, at de fremadrettet selv vil kunne varetage al genoprettende vedligehold på bygningerne. Idrætsforeningerne har peget på, at en forhøjelse af tilskuddet skal ydes gradueret over årene, så tilskuddet er størst i starten af perioden og lavere senere i perioden. På den måde vurderer idrætsforeningerne, at de vil kunne indhente et efterslæb i vedligeholdelsen. Fordele ved denne model er, at der ikke afholdes udgifter til at vurdere vedligeholdelsesopgaverne, men at der på baggrund af et skøn over vedligeholdelsesudgifter, kan findes en model for fuldt vedligeholdelsesansvar. Ulemper ved at vurderingen af vedligeholdelsesbehovet hviler på et skøn fra idrætsforeningerne er, at der er en risiko for, at det fuldstændige vedligeholdelsesbehov ikke er helt afdækket eller er vurderet for højt. Der er derfor en risiko for vedligeholdelsesudgifter, som fortsat kræver medfinansiering fra Greve Kommune. Derudover er priserne ikke markedsprøvet. Vedligeholdelsesstandarden er heller ikke sammenholdt mellem idrætshallerne i Karlslunde og Tune, ligesom den heller ikke er sammenholdt med vedligeholdelsesstandarden på øvrige kommunale bygninger så som Greve Idræts- og Fritidscenter. Dermed kan idrætsfaciliteterne i Tune og Karlslunde blive begunstiget forholdsmæssigt i forhold til andre idrætsfaciliteter og andre kommunale bygninger. Administrationens anbefaling Det er administrationens anbefaling, at det ydre vedligehold ikke overdrages til idrætsforeningerne, og at fastholde den model som anvendes i dag, og som er skrevet ind i driftsaftalerne med Karlslunde Idrætsforening og Tune Idrætsforening. Administrationen anbefaler ikke at overdrage den fulde vedligehold, fordi; det ikke udelukker, at der kan komme uforudsete udgifter, som foreningerne ikke har sikret sig imod. det potentielt kan betyde, at idrætsforeningerne i Karlslunde og Tune begunstiges forholdsmæssigt i forhold til andre kommunale faciliteter. foreningerne selv skal kunne løfte mere komplekse administrationsopgaver, da aftaler om mere frie rammer til idrætsforeningerne også stiller flere krav til, hvordan de anvender pengene. Foreningerne skal - ligesom i dag - sikre at udbudsloven og andre juridiske forhold overholdes, hvilket kræver endnu flere ressourcer fra foreningen. Greve Kommune fortsat skal varetage vedligehold og renovering af udearealerne som for eksempel kunstgræsbaner, elitebaner, atletik mv. Der vil derfor fortsat være behov for dialog mellem kommunen og idrætsforeningerne om budgetønsker til renovering af udearealer. Hvis det politisk besluttes at overdrage det fulde vedligeholdelsesansvar til idrætsforeningerne i Karlslunde og Tune anbefaler administrationen at, der først afsættes økonomi til at udføre et bygningssyn og at der udarbejdes en vedligeholdelsesrapport, finansieringen indgår i budgetforhandlingerne for 2023-26. Hvis det besluttes at udarbejde vedligeholdelsesrapporter til idrætsforeningerne i Karlslunde og Tune, så anbefales det, at der for at styrke sammenligningsgrundlaget og ligebehandling også udarbejdes en vedligeholdelsesrapport for Greve Idræts- og Fritidscenter. Lovgrundlag Aftale om driftstilskud med idrætsforeningerne i Karlslunde og Tune (bilag 4,5 og 6) , som beskriver hvad Karlslunde Idrætsforening og Tune Idrætsforening forpligter sig til ved at modtage tilskuddet, herunder, Den løbende drift, herunder forbrug, forsikring, tilsyn og forpagtning af café Ordinært vedligehold udvendig såvel som indvendig Indkøb og vedligehold af inventar Økonomiske konsekvenser Besluttes det at arbejde videre med en fuld overdragelse af vedligeholdelsesansvar til Karlslunde Idrætsforening og Tune Idrætsforening skal der udarbejdes et udvidelsesforslag til budgetprocessen for 2023-26, der afdækker de økonomiske konsekvenser. Såfremt en forøgelse af driftstilskuddet baseres på foreningernes egne skøn, vil den årlige merudgift udgøre 1,94 mio. kr. ( med positiv liste moms). Såfremt det besluttes, at en eventuel forøgelse af driftstilskuddet skal baseres på et bygningssyn og en vedligeholdelsesrapport skal der ligeledes udarbejdes et udvidelsesforslag til budgetprocessen for 2023-26. Udgiften til dette anslås på nuværende tidspunkt til 200.000 kr. Sagens forløb 01-06-2022 Kultur- og Fritidsudvalget 1. Anbefales at der udarbejdes et udvidelsesforslag til budgetprocessen for 2023-26 vedrørende overdragelse af det fulde ansvar for vedligeholdelse til Karlslunde Idrætsforening og Tune Idrætsforening med en afledt forhøjelse af deres driftstilskud. 2. Anbefales ikke. 3. Anbefales. Maria Witthøft (A) og Charlotte Levin (A) undlod at tage stilling. 02-06-2022 Klima-, Teknik- og Miljøudvalget 1. Anbefales at der udarbejdes udvidelsesforslag vedrørende det fulde vedligeholdelsesansvar 2. Anbefales, at der udarbejdes udvidelsesforslag vedrørende bygningssyn og udarbejdelsen af en vedligeholdelsesrapport ti år frem 3. Kan ikke anbefale at det økonomiske driftstilskud øges på baggrund af foreningernes egne estimater ti år frem 1.-3. Bjarke Abel (A) undlod at tage stilling. Fraværende: Torben Hoffmann", "source_path": "data/greve/raw_dagsordener/Økonomiudvalget_2022-06-13T16:00:00+02:00_3e57a83f-0e73-43b2-88a8-fabc036644dc.json"}
{"document_id": "3e57a83f-0e73-43b2-88a8-fabc036644dc", "committee": "Økonomiudvalget", "meeting_date": "2022-06-13T16:00:00+02:00", "section_type": "html_fragment", "section_title": "Første tilbagemelding til Klimaborgersamlingen", "case_number": "22-005894", "agenda_index": 10, "text": "Beslutning Økonomiudvalget anbefaler overfor Byrådet at fagudvalgenes indstillinger godkendes. Fremstilling Sagsprocedure Plan- og Tryghedsudvalget, Klima-, Teknik- og Miljøudvalget, Økonomiudvalget og Byrådet. Resume Den 4. april modtog Greve Byråd Klimaborgersamlingens arbejde i form af fem anbefalinger og 26 konkrete forslag til at opnå en CO2-neutral hverdag i Greve Kommune. Borgersamlingen skal have en første tilbagemelding på deres arbejde, som allerede nu anvendes i de planer, politiker og strategier der arbejdes med. Der orienteres desuden om en evaluering af borgersamlingen som metode. Indstilling Center for Teknik & Miljø indstiller overfor Klima-, Teknik og Miljøudvalget, 1. at administrationen sender vedlagte brev (bilag 1) med en første tilbagemelding til Klimaborgersamlingens medlemmer på vegne af Byrådet. Center for Teknik & Miljø indstiller, overfor Plan- og Tryghedsudvalget 2. at evalueringen af borgersamlingen som metode (bilag 2) tages til efterretning. Sagsbeskrivelse Byrådet nedsatte en borgersamling på klimaområdet, hvor en gruppe borgere har modtaget ekspertinput, samt drøftet, prioriteret og udarbejdet egne anbefalinger til arbejdet med CO2 -reduktioner i kommunen. Som en del af konceptet skal borgersamlingen have den første tilbagemelding på deres arbejde efter tre måneder. Arbejdet med at vurdere, kvalificere og eventuelt implementere en borgersamlings anbefalinger tager tid, og arbejdet spredes ofte på mange dele af den kommunale forvaltning. For nuværende, efter tre måneder, fremlægges derfor hverken et konkret tilsagn, om anbefalingerne følges eller afvises i forhold til DK-2020 handleplanen. Men en en stor tak for det store arbejde og en beskrivelse af eksempler på, hvordan anbefalingerne allerede nu indgår i det arbejde, der foregår i kommunen på klimaområdet . Administrationen vil derpå medtage forslagene i det videre arbejde med de relevante politiker, planer og strategier, samt i kvalificeringen af DK2020-klimahandlingsplanens tiltag til politisk drøftelse i efteråret. Et udkast til brev med tilbagemeldingen til medlemmerne af Klimaborgersamlingen kan ses i bilag 1. Her nævnes konkret som eksempel, at Klima-, Teknik- og Miljøudvalget har protokolleret, at de ønsker at der inddrages ideer fra klimaborgersamlingen, i den nye affaldsplan der netop er blevet sat i gang. Ideer fra Klimaborgersamlingen indgår ligeledes i en sag til politisk niveau om en kommende strategi for el-ladestandere, og i en første drøftelse af den kommende varmeforsyningsplan. Klimaborgersamlingens ideer indgår også i det forslag til den nye kommuneplan der fremlægges til høring netop nu. Der er derfor allerede nu flere eksempler på, at de mange og meget konkrete forslag bliver flittigt brugt som inspiration i kommunens arbejde. Om et år skal Klimaborgersamlingen modtage den samlede tilbagemelding for, hvordan der er blevet arbejdet med hver enkelt anbefaling og de konkrete forslag. Overordnet set er de mange forslag yderst relevante relevante at medtage i det videre arbejde med tiltagsmuligheder i klimahandlingsplanen og bidrager til at løse kerneopgaven. Borgersamlingen er således kommet rigtig godt omkring opgaven og i en så konkret grad, at de allerede nu kan anvendes som inspiration til arbejdet. På baggrund af det foreliggende arbejde har Greve Kommune derfor fået en unik gave forærende i form af muligheden for at udarbejde en klimahandlingsplan, ved en proces som i bund og grund er både demokratisk eksemplarisk og nyskabende. Evaluering af forløbet Klimaborgersamlingen er blevet evalueret, og det er med meget flotte resultater (bilag 2). Et par hovedpointer: 90 % ville anbefale andre at deltage, 7 % svarede ved ikke og 3 % nej 23 af deltagerne har fået styrket deres oplevelse af at være borger i Greve Kommune (påvirket tilhørsforhold eller inspireret til engagement i lokalsamfundet) På en skala fra 1-10 med gennemsnit på: 8,9 blev bordværterne og We Do Democracy vurderet til at være upartiske og neutrale 8,4-8,9 blev det vurderet, at man havde mulighed for at komme til orde selv, og at de andre havde mulighed for det, samt at det der blev sagt blev respekteret af de andre 8-8,4 blev det vurderet, at kernespørgsmålet blev diskuteret fra mange forskellige perspektiver, om man fik en bedre forståelse af problemstillingerne og en bedre forståelse for andres meninger om problemstillingerne 8,1-8,2 blev det vurderet, at man følte, at ens bidrag kom med og at de endelige anbefalinger afspejler de forskellige synspunkter Lovgrundlag Byrådets beslutning den 4. april 2022, punkt. 10 - om modtagelse af Klimaborgersamlingens arbejde. Økonomiske konsekvenser Sagen har ingen økonomiske konsekvenser. Kommunikation Klimaborgersamlingens medlemmer modtager vedlagte brev med den første tilbagemelding på deres store arbejde med anbefalinger til det videre arbejde med klimadagsordenen i greve Kommune. Tidsplan Klimaborgersamlingen skal have den første tilbagemelding tre måneder efter de har afleveret deres anbefalinger og endnu en tilbagemelding efter et år. Sagens forløb 31-05-2022 Plan- og Tryghedsudvalget 2. Anbefales. Fraværende: Claus Dyremose 02-06-2022 Klima-, Teknik- og Miljøudvalget 1. Anbefales.", "source_path": "data/greve/raw_dagsordener/Økonomiudvalget_2022-06-13T16:00:00+02:00_3e57a83f-0e73-43b2-88a8-fabc036644dc.json"}
{"document_id": "3e57a83f-0e73-43b2-88a8-fabc036644dc", "committee": "Økonomiudvalget", "meeting_date": "2022-06-13T16:00:00+02:00", "section_type": "html_fragment", "section_title": "Endelig vedtagelse af Lokalplan nr. 14.58 (nyt vandværk) og Kommuneplantillæg nr. 7", "case_number": "22-002525", "agenda_index": 11, "text": "Beslutning Økonomiudvalget anbefaler overfor Byrådet at fagudvalgenes indstillinger godkendes. Mehmet Zeki Dogru (Ø) stemte imod. Mehmet Zeki Dogru (Ø) er ikke imod et nyt vandværk men imod placeringen, da Enhedslisten ønsker området udlagt til skovrejsning. Brigitte Klintskov Jerkel (C) undlod at tage stilling. Fremstilling Sagsprocedure Plan- og Tryghedsudvalget, Klima-, Teknik- og Miljøudvalget , Økonomiudvalget og Byrådet. Resume På Byrådets møde den 20. december 2021 blev det besluttet at sende Lokalplan nr. 14.58 for Vandværk og Kommuneplantillæg nr. 7 i offentlig høring. Lokalplan nr. 14.58, Kommuneplantillæg nr. 7 og Miljøscreening for Greve Vandværk har været i offentlig høring fra den 22. december 2021 til og med den 16. februar 2022. I høringsperioden er der indkommet 44 høringssvar til lokalplanforslaget og forslag til kommuneplantillægget. På baggrund af de indkomne høringssvar og mangler i miljøscreeningen blev miljøscreeningen, lokalplanforslaget og forslag til kommuneplantillæg sendt i fornyet høring fra den 24. marts til den 25. april 2022. Lokalplanforslaget og kommuneplantillægget fremlægges hermed til endelig politisk vedtagelse. Indstilling Center for Teknik & Miljø indstiller til Plan- og Tryghedsudvalget, 1. at forslag til Lokalplan nr. 14.58 for Vandværk ved Greve Landevej 77 (jf. bilag 1) vedtages endeligt med de foreslåede ændringer på baggrund af høringssvarene (jf. Bilag 2 og 3) 2. at forslag til Kommuneplantillæg nr. 7 (jf. bilag 4) vedtages endeligt med de foreslåede ændringer på baggrund af høringssvarene (jf. bilag 2 og 3) Center for Teknik & Miljø indstiller til Klima-, Teknik- og Miljøudvalget, 3. at sagen tages til efterretning Sagsbeskrivelse Greve Kommune har vandforsyningspligt. For at kunne levere tilfredsstillende vandforsyning til borgere indenfor deres forsyningsområde, har Greve Vandværk behov for at udvide deres kapacitet. Derfor skal der etableres et nyt større og mere moderne vandværk beliggende centralt i kommunen. Gældende plangrundlag Nuværende Kommuneplanramme 2R2 udlægger området til rekreativt område. Opførelse af vandværk er ikke mulig inden for den eksisterende ramme, derfor er der blevet udarbejdet et kommuneplantillæg. Der er ingen gældende lokalplan for området i dag. Planernes indhold Kommuneplantillæg nr. 7 ændrer kommuneplanramme fra 2R2 rekreativ ramme til 2T2 teknisk anlæg, som muliggør placering af vandværksbygning med tilhørende servicefunktioner. Tillægget giver efter den fornyede høring mulighed for at opføre byggeri i op til 14 m og med en maksimal bebyggelsesprocent på 30. Lokalplan nr. 14.58 forslaget har til formål at fastlægge områdets anvendelse til teknisk anlæg, specifikt vandværk med tilhørende servicefunktioner samt at sikre adgangsvej fra Greve Landevej og afskærmende beplantning. Planforslag i offentlig høring Byrådet besluttede den 20. december 2021 at sende Lokalplan nr. 14.58 for Greve Vandværk og Kommuneplantillæg nr. 7 i 8 ugers offentlig høring. Lokalplan nr. 14.58, Kommuneplantillæg nr. 7 og miljøscreening for Greve Vandværk har været i offentlig høring fra den 22. december 2021 til og med den 16. februar 2022. I høringsperioden er der indkommet 44 høringssvar til lokalplanforslaget og forslag til kommuneplantillægget. Høringssvarene omhandlende især placeringen af vandværket, byggeriets højde og visuelle fremtræden. På baggrund af de indkomne høringssvar og mangler i miljøscreeningen blev miljøscreeningen, forslag til lokalplan og kommuneplantillæg sendt i fornyet høring fra den 24. marts 2022 til den 25. april 2022. Den fornyede høring omhandlede følgende: Reduktion af maksimum bygningshøjde fra 20 meter til 14 meter Nye kortbilag, hvor beplantning fremgår Visualiseringer af vandværket i form af volumenstudie Referencebilleder fra andre vandværker Præcisering af beskrivelsen af de ubebyggede arealer En tilpasset miljøscreening Den fornyede høring berørte kun de ovennævnte emner, da høringssvar på andre forhold i lokalplanen har været muligt i perioden 20. december 2021 til og med 16. februar 2022. Det vil sige, at der kun kunne afgives nye høringssvar vedrørende de ovennævnte emner. Høringssvar I den første høringsperiode indkom der i alt 44 høringssvar til forslag til lokalplan og kommuneplantillæg. Høringssvarene fra første høringsperiode er behandlet i høringsskema 1 (bilag 2). I den fornyede høring indkom der i alt 6 høringssvar til forslag til lokalplan og kommuneplantillæg. Derudover har administrationen tilføjet enkelte administrative rettelser. Høringssvarene fra den fornyede høring og administrative rettelser er behandlet i høringsskema 2 (bilag 3). Alle høringssvarene er samlet i bilag 5. I det nedenstående er behandlingen af de væsentligste høringssvar kort beskrevet. Høringssvarene er delt op i emner. Tabel 1 er for den første høringsperiode og tabel 2 er for den fornyede høringsperiode. Tabel 1: høringssvar første høringsperiode Emne Høringssvar Administrationens bemærkninger Påvirkning af Greve Landsby 28 høringssvar omhandler landsbyens omgivelser, hvor især borgerne ønsker, at det grønne bælte omkring landsbyen bevares. Landsbyens karakter/idyl, hvor borgerne ønsker landsbyen ikke bliver opslugt at industri, så landsbyidyllen går tabt samt landsbyens værdi som attraktiv landsby, så der ikke sker fraflytning. Administrationen forslår, at bygningens højde reduceres til 14 m og taghældningen ændres til 10-35 grader. Det vil begrænses bygningens visuelle fremtræden, så vandværket syner mindst muligt i landskabet. Der indsættes volumenstudie, principskitse og referencebilleder, for at anskueliggøre den visuelle påvirkning. Beskrivelsen af den afskærmende beplantning præciseres, for at udsynet fra Greve Landsby påvirkes mindst muligt. Administrationen vurderer, at de foreslåede ændringer vil betyde, at byggeriet ikke medfører en væsentlig ændring af landskabet, da der er synlige industriområder nordøst og sydøst for området. Det vil ikke være synligt fra den centrale del af Greve Landsby. Påvirkning af naturen 26 høringssvar omhandler bevarelse af naturen, der er i området, beplantningens karakter, påvirkning af bygge- og beskyttelseslinjer samt muligheder for forbedring af biodiversiteten, herunder skovrejsning. Administrationen foreslår, at beskrivelsen af den afskærmende beplantning præciseres, så det sikres, at læhegnene består af hjemmehørende arter, som er fødekilde og ynglested for besøgende insekter. Muligheden for at indhegne området udgår, så der er fri passage for dyrene i området. Administrationen bemærker, at de ubebyggede arealer bliver tilsået med hjemmehørende urteblandinger, hvilket vil øge naturværdien på disse arealer frem for den landbrugsdrift der er i dag. Byggefeltet placeres uden for skov- og kirkebyggelinjen. Administrationen vurderer, at de foreslåede ændringer vil betyde, at gennemførelse af planen ikke vil medføre væsentlig forringelse af beskyttede arters levesteder eller områdets flora. Visuel fremtræden 30 høringssvar omhandler byggeriets højde, hvor bl.a. muligheder for at grave siloerne ned og byggeriets indvirkning på Greve Landsby nævnes. Byggeriet udseende samt den afskærmende beplantning, hvor borgerne mener, at den afskærmende effekt vil være begrænset. Administrationen forslår at bygningens højde reduceres til 14 m og at taghældningen ændres til 10-35 grader. Højden er sat ud fra, at der i vandværksbygningen skal placeres rentvandstanke, og at det skal være muligt at betjene dem fra oven. For at begrænse byggeriets højde, vil det være muligt, at bygningen kan bygges ned i terræn. Der indsættes volumenstudie, principskitse og referencebilleder, så den visuelle påvirkning og beplantningens udseende anskueliggøres. Beskrivelsen af den afskærmende beplantning præciseres, for at udsynet fra Greve Landsby påvirkes mindst muligt. Administrationen vurderer, at de vide rammer for materiale giver den største fleksibilitet for, at vandværket kan indpasses bedst muligt i området. De foreslåede ændringer vil betyde, at bygningen vil kunne indpasses til den omkringliggende bebyggelse, hvor den synlige industribebyggelse også er i større skala. Ejendomsværdi 3 høringssvar bemærker, at ejendomsværdien vil falde og spørger om kommunen dækker et evt. værditab. Administrationen bemærker, at det er nødvendigt med et nyt vandværk i kommunen, for at en tilstrækkelig vandforsyning fremover og har vurderet ud fra grundige undersøgelser, at dette er den bedst mulige placering. Der gives ikke kompensation ved et evt. værditab. Alternativ placering 33 høringssvar bemærker primært, at vandværket bør placeres i et erhvervsområde og/eller ved motorvejen i stedet for, hvor der ikke er nærhed til beboelse. Administrationen bemærker, at der har været grundige undersøgelser, forud for den valgte placering. Følgende faktorer skal være opfyldt: 1) nærhed til vandværkets ledninger, 2) placering højt i landskabet og 3) vejadgang til tung transport. Greve Landevej 77 er valgt, da den opfylder kravene til nyt vandværk bedst. Andre placeringer blev fravalgt pga. fx uforeneligt med udpegninger i Fingerplanen til transport- og distributionserhverv (Greve Main), naturinteresser eller ejer, som ikke ønsker at sælge. Planproces 14 høringssvar bemærker, at lokalplanen er mangelfuld, idet detaljeringsgraden er spinkel og den ikke indeholder skitsetegninger mm. Derudover bemærkes det, at der er en uforudsigelighed i planlægningen, da området er udlagt til rekreativt areal i kommuneplanen og borgerne oplever, at der igen og igen ændres på planforholdene omkring Greve Landsby. Administrationen foreslår, at lokalplanen præciseres på en række områder, så beskrivelserne af byggeriet udformning og de omkringliggende arealer fremstår klart. Dette omhandler bl.a. lokalplanens indhold i redegørelsen, hvor der foreslås indsættelse af volumenstudie, principskitse og referencebilleder, så den visuelle påvirkning anskueliggøres og en præcisering af bebyggelsens omfang og ydre fremtræden i bestemmelserne. Administrationen bemærker, at områder ligger i byzone, hvor anvendelse til bymæssige formål kan finde sted. Administrationen vurderer, at de foreslåede ændringer vil betyde, at der bliver rettet op på lokalplanens mangler. Rekreativ værdi 3 høringssvarene omhandler kvaliteterne ved det rekreative areal, problemerne ved at inddrage det til tekniske formål og påvirkningen af cykelstien langs Grevebækken. Administrationen bemærker, at der på arealet ned mod Grevebækken etableres et engområde med træer i mindre grupper, for at skabe et naturområde langs åen. Administrationen vurderer ikke, at rekreative muligheder og benyttelsen af cykelstien langs Grevebækken påvirkes væsentligt. Området er i dag ikke tilgængeligt, da lokalplanområdet omfatter landbrugsarealer. En realisering af planen, vil ikke ændre adgangsmulighederne. Kulturarv 9 høringssvar bemærker, at forståelse for Greve Museums værdi som museum for Hedeboegnen bliver svækket, den bevaringsværdige Greve Landsby og det fredede kirkemiljø vil skæmmes og påvirkningen af de omkringliggende kulturmiljøer. Administrationen foreslår, at bygningens højde reduceres til 14 m og at taghældningen ændres til 10-35 grader. Dette vil begrænses bygningens visuelle fremtræden, så vandværket syner mindst muligt i landskabet. Administrationen bemærker, at vandværket vil være synligt fra området ved Greve Museum (volumenstudie 1), men vurderer, at byggeriet vil ses i sammenhæng med det bagvedliggende industriområde, og derved ikke ændre den landskabelige oplevelse væsentligt. Forsyning 5 høringssvar omhandler spildevand, herunder udledning af spildevand til Mosede rensningsanlæg, tilslutning til kloaksystem, blødgøring, vandforsyning, herunder hvorfor det nye vandværk ikke kommer til at forsyne Greve Landsby samt eltransmissionsnettet , hvor kommuneplantillægget skal indeholde en visning og beskrivelse af eltransmissionselanlæg . Administrationen foreslår, at muligheden for at etablere samletank udgår og at de sanitære forhold og afledning af overfladevand præciseres. Kommuneplantillægget tilføjes en visning og beskrivelse af eltransmissionselanlæg . Der tilføjes en bestemmelse om servitutbæltet i lokalplanen. Administrationen bemærker, at der er mulighed for at etablere centralt blødgøringsanlæg på det kommende vandværk. Greve Landsby forsynes ikke med vand fra Greve Vandværk, da landsbyen er en del af Tune Vandværks forsyningsområde. Trafikale forhold 1 høringssvar bemærker, at det vil skabe unødvendig stortrafik i landsbyområdet. Administrationen bemærker, at det forventes, at trafikken til vandværket vil bestå af 1 lastbil ugentligt og 3 personbiler og en varevogn dagligt. Stigningen i trafikken vil være så relativt begrænset, at trafikudviklingen i området ikke forventes at blive væsentligt påvirket. Tabel 2: Høringssvar fra fornyet høring Emne Høringssvar Administrationens bemærkninger Påvirkning af Greve Landsby 1 høringssvar bemærker, at de ikke ønsker at bo på kanten af et industriområde, som rykker tættere på. Administrationen har med det ændrede lokalplanforslag reduceret højden til 14 m og taghældningen ændres til 10-35 grader. Det vil begrænses bygningens visuelle fremtræden, så vandværket syner mindst muligt i landskabet. Beskrivelsen af den afskærmende beplantning er blevet præciseret, for at udsynet fra Greve Landsby påvirkes mindst muligt. Administrationen vurderer, at de foreslåede ændringer vil betyde, at byggeriet ikke medfører en væsentlig ændring af landskabet, da der er synlige industriområder nordøst og sydøst for lokalplanområdet. Vandværket vil ikke være synligt fra den centrale del af Greve Landsby. Påvirkning af naturen 1 høringssvar bemærker, at der er et rigt dyreliv på de åbne marker. Beskrivelsen af den afskærmende beplantning er blevet præciseret, så det sikres, at læhegnene består af hjemmehørende arter, som er fødekilde og ynglested for besøgende insekter. Muligheden for at indhegne området udgår, så der er fri passage for dyrene i området.er blevet Administrationen bemærker, at de ubebyggede arealer bliver tilsået med hjemmehørende urteblandinger, hvilket vil øge naturværdien på de ubebyggede arealer frem for den landbrugsdrift der er i dag. Administrationen vurderer, at de foreslåede ændringer vil betyde, at gennemførelse af lokalplanen ikke vil medføre væsentlig forringelse af beskyttede arters levesteder eller områdets flora. Visuel fremtræden 1 høringssvar bemærker, at det er positivt, at lokalplanforslaget blev revideret og bygningshøjden reduceret. Administrationen tager det til efterretning. Ejendomsværdi 1 høringssvar bemærker, at byggeriet vil forringe udsigten, boligværdien og landsbyfølelsen. Administrationen bemærker, at det er nødvendigt med et nyt vandværk i Greve Kommune, for at kommunen kan sikre en tilstrækkelig vandforsyning fremover og har vurderet ud fra grundige undersøgelser, at dette er den bedst mulige placering. Alternativ placering 2 høringssvar bemærker, at de ønsker en anden placering af vandværket. Administrationen bemærker, at der har været grundige undersøgelser, forud for den valgte placering. Følgende faktorer skal være opfyldt: 1) nærhed til vandværkets ledninger, 2) placering højt i landskabet og 3) vejadgang til tung transport. Greve Landevej 77 er valgt, da den opfylder kravene til nyt vandværk bedst. Andre placeringer blev fravalgt pga. fx uforeneligt med udpegninger i Fingerplanen til transport- og distributionserhverv (Greve Main), naturinteresser eller ejer, som ikke ønsker at sælge. Planproces 2 høringssvar bemærker, at volumenstudie 3 vurderes at være misvisende, da bygningen er mindre end byggefeltet i lokalplanen. Administrationen bemærker, at volumenstudierne er blevet kontrolleret og gennemgået. De er korrekte og uden fejl. På volumenstudiet er det totale bygningsvolumen vist, herunder den fremtidige udbygning. Greve Vandværk Høringssvaret omhandler forslag til præcisering af beskrivelsen vedr. nedsivning af tagvand og skyllevand, mulige byggematerialer samt ledningstracéer. Herudover foreslår vandværket, at den maksimale højde præciseres i kommuneplantillægget, samt en præcisering af betingelserne for ibrugtagning, så beplantning kan ske på et hensigtsmæssigt tidspunkt. Administrationen foreslår, at beskrivelserne vedr. nedsivning af tagvand og skyllevand samt beskrivelse af byggematerialer præciseres. Ligeledes foreslås det, at beskrivelsen af hvilke ledninger der kan ligge i tracéet fra byggefelt og mod syd præciseres samt beplantningstidspunktet som foreslået af vandværket. Beskrivelsen af maksimal bygningshøjde i lokalplan og kommuneplantillæg præciseres som foreslået af vandværket. Center for Teknik og Miljøs administrative rettelser Center og Teknik og Miljø har bemærket, at muligheden for varmepumpe bør nævnes i lokalplanen, at det skal sikres, at byggeriet opvarmes med fjernvarme samt præciseringen ift. spildevand. Administrationen foreslår, at de nævnte bemærkninger tilrettes i lokalplanen, så beskrivelserne er korrekte og præcise. Lovgrundlag Planlovens kapitel 5 om lokalplanlægning. Økonomiske konsekvenser Planforslaget muliggør teknisk anlæg, specifikt vandværk, og er dermed et salg af en af Greve Kommunes arealer, som forelagt og godkendt af Byrådet d. 20. september 2021. Byrådet har i forbindelse med salg af ejendommen besluttet, at en kommende udgift til anlæg af en stikvej skal finansieres af salgssagen (jf. BYR d. 20. september, pkt. 6, indstillingspunkt. 6). Udgiften er pt. endnu ikke beregnet, men administrationen vil anslå anlægsudgiften og forelægge dette i en selvstændig sag i forbindelse med byggesagen, hvor også ændringen i driftsudgiften vil blive anslået. Kommunikation Den endeligt vedtagne lokalplan og kommuneplantillæg annonceres og offentliggøres på kommunens hjemmeside og på Plandata.dk umiddelbart efter den politiske behandling. Desuden sendes der et underretningsbrev via digitalpost ud i det område, hvor lokalplanforslaget har været i høring. Ydermere underrettes de borgere mv., der har indgivet høringssvar. Tidsplan Efter annoncering af den endelige vedtagelse af lokalplan og kommuneplantillæg er der fire ugers klagefrist til Planklagenævnet. Efter de fire uger kan lokalplanen ikke længere påklages og dermed er lokalplanen endelig gyldig. Sagens forløb 31-05-2022 Plan- og Tryghedsudvalget 1.-2. Anbefales. Mehmet Zeki Dogru (Ø) stemte imod. Mehmet Zeki Dogru (Ø) er ikke imod et nyt vandværk men mod placeringen, da man ønsker området udlagt til skovrejsning. Fraværende: Claus Dyremose 02-06-2022 Klima-, Teknik- og Miljøudvalget 3. Anbefales. Bjarke Abel (A) og Claus Dyremose (C) undlod at tage stilling. Fraværende: Torben Hoffmann", "source_path": "data/greve/raw_dagsordener/Økonomiudvalget_2022-06-13T16:00:00+02:00_3e57a83f-0e73-43b2-88a8-fabc036644dc.json"}
{"document_id": "3e57a83f-0e73-43b2-88a8-fabc036644dc", "committee": "Økonomiudvalget", "meeting_date": "2022-06-13T16:00:00+02:00", "section_type": "html_fragment", "section_title": "Strandparken I/S - ønske om at øge driftstilskuddet fra de fem ejerkommuner", "case_number": "22-006750", "agenda_index": 12, "text": "Beslutning Økonomiudvalget anbefaler overfor Byrådet at Kultur- og Fritidsudvalgets indstilling godkendes. Brigitte Klintskov Jerkel (C) stemte imod. Brigitte Klintskov Jerkel (C) anbefaler, at der udarbejdes et udvidelsesforslag til budget 2023 med et budget for Strandparken I/S, der er fremskrevet med 25% (461.000 kr.) for Greve Kommune og derefter øges bidraget årligt med den normale prisindeksregulering. Fremstilling Sagsprocedure Kultur- og Fritidsudvalget, Økonomiudvalget og Byrådet. Resume Strandparken I/S drifter og vedligeholder hele Strandparken. Strandparkens bestyrelse ønsker en beslutning om at fremskrive budgettet for 2023 med 25 procent og derefter som normalt med den årlige prisindeksregulering i ejerkommunerne. Det skyldes, at de vurderer, at der nu er større udgifter at vedligeholde Strandparkens infrastruktur og tekniske anlæg efter 40 år i funktion. Indstilling Center for Politik, Organisation & Borgerbetjening indstiller, at det besluttes om, der skal udarbejdes et udvidelsesforslag til budget 2023, med et budget for Strandparken I/S, der er fremskrevet med 25 % (461.000 kr. kr.) for Greve Kommune og derefter øges bidraget årligt med den normale prisindeksregulering. Sagsbeskrivelse Strandparkens bestyrelse har besluttet at sende et forslag om at øge driftsbudgettet for Strandparken i 2023-2026 til behandling i de fem ejerkommuner. Forslaget omfatter en fremskrivning af budgettet for 2023 med 25 % for hver kommune og derefter som normalt med den årlige prisindeksregulering, som de sidste år har været på 2,5 %. Strandparken I/S drifter (se kortoversigt over drift i bilag 3) og vedligeholder hele Strandparken og der er stigende udgifter til vedligehold af Strandparkens infrastruktur og tekniske anlæg. Med 40 år gamle anlæg, nye helårsåbne caféer og legepladser, stigende priser på håndværksydelser og materialer, øget brug af Strandparken og generelt højere krav fra brugere, borgere og ejerkommuner har Strandparken svært ved at løfte opgaverne indenfor det givne budget, hvilket de senere års regnskab har afspejlet. Derudover begynder der at være behov for større renoveringer og udskiftninger på de centrale klimasikringsanlæg samt øget drift og vedligehold af infrastruktur, bygningsmasse samt målrettet naturpleje. Strandparkens bestyrelsen er løbende orienteret om den økonomiske udvikling i Strandparken, herunder at den frie likviditet (kassebeholdningen) i selskabet er faldende. Hvis det eksisterende serviceniveau skal fastholdes og de kommende års stigende udgifter skal håndteres, vil det kræve en øgning af kommunernes bidrag. Ændringen på 25 % vil for Greve Kommune betyde, at hvor vi i 2022 bidrager med 2.182.000 kr. så vil vi i 2023 skulle bidrage med 2.643.000 kr. En forskel på 461.000 kr. Se oversigt for alle kommuner i bilag 1 med referat fra bestyrelsesmøde den 31. marts 2022 i Strandparken. De forventede opgaver, som forudsætter større udgifter fremadrettet, er beskrevet i bilag 2, der er en foreløbig investerings- og driftsplan for 2023-2026, der viser beløb og tidsramme for overslagsårene 2023-26. Hvis det besluttes at fastholde det nuværende budgetniveau eller at forhøje budgettet med mindre end de foreslåede 25 %, så er det sekretariatet i Strandparken I/S’s vurdering, at det vil få mærkbare konsekvenser for serviceniveauet og medføre lavere brugertilfredshed samt flere klager relateret til driften af Strandparken. Økonomiske konsekvenser Greve Kommune vil med en stigning i kommunens bidrag til Strandparken på 25 % betale 2.643.000 kr. til Strandparken i 2023, og derefter øges bidraget årligt med den normale prisindeksregulering. Tidsplan Men henblik på, at der skal være mulighed for indarbejde forslaget i budgetforhandlingerne for 2023 i de fem ejerkommuner, bliver forslaget behandlet i Økonomiudvalget og kommunalbestyrelsen i Hvidovre Kommune Økonomiudvalget og kommunalbestyrelsen i Brøndby Kommune Økonomiudvalget og byrådet i Vallensbæk Kommune Økonomiudvalget og byrådet i Ishøj Kommune Økonomiudvalget og byrådet i Greve Kommune Øvrige forhold Ifølge delegationsplanen for Greve Kommune Tilskudsaftaler og tværkommunalt samarbejde om Køge Bugt Strandpark I/S lagt under Kultur- og Fritidsudvalget som anbefalende udvalgt med Byrådet som besluttende organ. Sagens forløb 01-06-2022 Kultur- og Fritidsudvalget Udvalget kan ikke anbefale at der skal udarbejdes et udvidelsesforslag.", "source_path": "data/greve/raw_dagsordener/Økonomiudvalget_2022-06-13T16:00:00+02:00_3e57a83f-0e73-43b2-88a8-fabc036644dc.json"}
{"document_id": "3e57a83f-0e73-43b2-88a8-fabc036644dc", "committee": "Økonomiudvalget", "meeting_date": "2022-06-13T16:00:00+02:00", "section_type": "html_fragment", "section_title": "Godkendelse af reviderede styrelsesvedtægter på dagtilbudsområdet efter høring", "case_number": "21-007532", "agenda_index": 13, "text": "Beslutning Økonomiudvalget anbefaler overfor Byrådet at Skole-, Børne- og Ungeudvalgets indstilling godkendes. Fremstilling Sagsprocedure Skole-, Børne- og Ungeudvalget, Økonomiudvalget og Byrådet. Resume Greve Kommune skal ifølge dagtilbudsloven fastsætte styrelsesvedtægter for de kommunale dagtilbud. De nuværende vedtægter for de kommunale distrikter og dagplejen er ikke længere tidssvarende, og derfor er der behov for en revidering heraf. De reviderede vedtægter har været i høring blandt de berørte bestyrelser og MED-organisationen. På baggrund heraf er der foretaget justeringer, som er indarbejdet i de reviderede styrelsesvedtægter, der skal endeligt godkendes. Supplerende sagsfremstilling På Skole-, Børne- og Ungeudvalgets møde den 31. maj 2022 bestilte udvalget at rammerne for opstilling til bestyrelsen mellem basistilbud og almentilbud præciseres frem mod Byrådets behandling. Valg af forældrerepræsentanter til de kommunale distriktsbestyrelser sker på følgende måde: Der vælges 1 forældrerepræsentant (og suppleant) fra hver daginstitution i distriktet blandt forældrene i den pågældende institution. Der vælges 1 forældrerepræsentant (og suppleant) valgt blandt forældre med børn i basisgrupperne i distriktet. Valgene sker som selvstændige valghandlinger. Såfremt en forælder ikke bliver valgt som bestyrelsesmedlem eller suppleant i forbindelse med valghandlingen i institutionen, kan den pågældende forælder, hvis man har barn i en basisgruppe, vælge at stille op som forældrerepræsentant eller suppleant i forbindelse med valghandlingen i basisgrupperne – og vice versa. Det præciseres desuden, at man som forældre kun kan vælges som forældrebestyrelsesrepræsentant eller suppleant fra én institution i distriktet til distriktsbestyrelsen. Samtidig bemærkes der, at man godt kan vælges som forældrebestyrelsesrepræsentant eller suppleant i hver af de to distrikter, hvis man har børn i institutioner i begge distrikter. Ovenstående præciseringer indarbejdes i den reviderede styrelsesvedtægt for de kommunale distrikter med byrådets godkendelse. Indstilling Center for Dagtilbud & Skoler indstiller, 1. at den reviderede styrelsesvedtægt for kommunale distrikter godkendes med de ændringer, der fremgår af sagen, 2. at den reviderede styrelsesvedtægt for den kommunale dagpleje godkendes med de ændringer, der fremgår af sagen, 3. at de reviderede styrelsesvedtægter træder i kraft med tre måneders varsel, fra byrådets endelige beslutning, til den 1. oktober 2022. Sagsbeskrivelse Styrelsesvedtægterne for Greve Kommunes kommunale dagtilbudsdistrikter og Greve Kommunes dagpleje er fra oktober 2014. Der er sket en række ændringer siden, og derfor har administrationen gennemgået vedtægterne med henblik på en opdatering og større ensartning mellem de to sæt styrelsesvedtægter. Skole- og Børne- og Ungeudvalget besluttede den 15. marts 2022 at sende udkast til reviderede styrelsesvedtægter for kommunale distrikter og dagplejen i høring blandt forældrebestyrelserne og MED- organisationen. Der er indkommet tre høringssvar: Et samlet høringssvar fra forældrebestyrelserne i Distrikt Syd og Distrikt Nord; et fra Lokal-Med i Distrikt Nord; og et fra Område-Med. Høringssvarene er vedlagt i sin fulde længe, og der er vedlagt et høringsnotat, som sammenfatter input, og som er ledsaget af administrationens anbefalinger. Nedenfor skitseres først de af administrationen forslåede ændringer af styrelsesvedtægterne og baggrunden herfor, som også fremgik af sagen, der blev sendt i høring. Ændringer i styrelsesvedtægten for kommunale distrikter Baggrund for ændringer I § 2 er ordet \"mål\" erstattet af \"prioriterede indsatser\". Ændringen følger af en ændring af dagtilbudsloven. Kommunalbestyrelsen må alene sætte rammer og prioriterede indsatser, som understøtter dagtilbuddenes arbejde med formålsparagraffen, den styrkede pædagogiske læreplan og en sammenhængende børnepolitik. I § 2 er forældrebestyrelsens sammensætning stillet op i oversigtsform og det er angivet, hvem der er stemmeberettiget. Ændringen er foretaget for at gøre det mere tydeligt, hvem der kan vælges til forældrebestyrelsen, og hvem der har stemmeret. I § 2 er det tilføjet, at der kan vælges én forældrerepræsentant for basisgrupperne blandt forældre med børn i basisgrupperne i distriktet. Det har været et ønske fra forældre med børn i basisgrupperne at være repræsenteret i bestyrelsen. Desuden fremgår det i dagtilbudsvejledningen, at denne gruppes forældre så vidt muligt bør være repræsenteret i bestyrelsen for at tilgodese disse børn og familiers særlige behov. Ifølge vejledningen bør kommunalbestyrelsen derfor tage hensyn til dette ved udarbejdelse af vedtægten. I § 2 fremgår det nu, at der er to medarbejderrepræsentanter i en distriktsbestyrelse. Dette har konsekvens for valghandlingen i § 3. I de nuværende vedtægter fremgår det, at der er en medarbejderrepræsentant fra hver institution i distriktsbestyrelsen, men at kun to af disse har stemmeret. Praksis har dog været, at der ikke har været en medarbejderrepræsentant fra samtlige institutioner i bestyrelsen. Derfor ændres dette til, at det er de to medarbejdere med stemmeret, som har sæde i bestyrelsen. I § 3 er valget af de forskellige grupper blevet delt op og behandles under hver sin overskrift: Forældrerepræsentanter, forældrerepræsentant fra basisgrupperne (ny), medarbejdere og pædagogiske ledere. Valget af henholdsvis forældrerepræsentanter, forældrerepræsentant fra basisgrupperne, medarbejdere og pædagogiske ledere foregår ikke helt på samme måde. Derfor er beskrivelsen af valghandlingerne delt op for at skabe større overblik og forståelse. I § 3, under valg af forældrebestyrelsesrepræsentanter, fremgår det nu, at valget kan ske elektronisk, ligesom det fremgår, at valgperioden påbegyndes umiddelbart efter det konstituerende møde. Ved at tilføje, at valghandlingen kan ske elektronisk, gives der en større fleksibelt i forbindelse med valghandlingen. Det er også i overensstemmelse med den praksis, der har været i forbindelse ved de sidste valg. I § 3 er der slettet et afsnit om ”Ved første valg til nyt distrikt” . Afsnittet vurderes at være irrelevant og forvirrende, da det er en reminiscens fra dengang, Greve Kommune havde flere distrikter, som blev nedlagt/sammenlagt. I § 4, om valgbarhed og valgret, er det blevet tydeliggjort, hvilke forældre der er valgbare. Formuleringen, om hvilke forældre der er valgbare, følger nu dagtilbudsvejledningens formulering i forhold til, hvem man kan betegne som forældre. I § 4 fremgår det nu, at medarbejdere ansat i distriktets institutioner ikke er valgbare som forældrerepræsentanter i distriktsbestyrelsen. Baggrunden for ændringen er, at et distrikt er at sammenligne med en institution med flere enheder, ifølge dagtilbudsloven. Det betyder, at medarbejderen ikke på én og samme tid kan være ansat som medarbejder i en enhed under institutionen (distriktet) og samtidig være forældrerepræsentant i selv samme. I § 6 er det tilføjet, at også repræsentanter for Børnerådet skal vælges af og blandt forældrerepræsentanterne i bestyrelsen. Tidligere har det alene fremgået, at formand og næstformand vælges blandt forældrerepræsentanterne i bestyrelsen. I § 6 er det slettet, at bestyrelsen ved underskrift skal bekræfte, at de er indforstået med tavshedspligten. Til sætningen, ”Bestyrelsen er omfattet af forvaltningslovens regler om tavshedspligt...” , er det tilføjet, at bestyrelsen som hovedregel ikke kan behandle personsager. Det er ikke påkrævet at få bekræftet tavshedspligten med underskrift, og det har hidtidig været praktiseret forskelligt. I stedet anvendes formuleringen fra Skolestyrelsesvedtægten: Bestyrelsen er omfattet af forvaltningslovens regler om tavshedspligt \" og kan som hovedregel ikke behandle personsager. Dog har bestyrelsen ret til at blive orienteret under lukket møde, om ledelsens håndtering af sager af principiel betydning for institutionens virksomhed.” I § 7 er det præciseret, at det er forældrerepræsentanter og medarbejderrepræsentanter, der har stemmeret, og at den pædagogiske leder deltager i bestyrelsens møder uden stemmeret. Der er foretaget mindre ændringer som følge af de præciseringer, der er til, hvem der er stemmeberettigede, jf. ændringer i § 2. I § 7 er det tilføjet, at bestyrelsen ud over offentlighedsloven også er omfattet af forvaltningsloven og reglerne i persondataforordningen (GDPR). Eftersætningen, om at bestyrelsen i sin forretningsorden kan beslutte at referaterne kun skal være tilgængelige for bestyrelsen eller distriktslederen, slettes. Det er vigtigt at henlede bestyrelsernes opmærksomhed på, at de er en del af den offentlige forvaltning, og at der fx kan begæres aktindsigt i deres referater, dokumenter og kommunikation. Ligesom de er omfattet af reglerne for håndtering af personfølsomme oplysninger. Det ligger i forlængelse af ovenstående, ligesom referaterne kan have generel interesse for forældre med børn i distriktet. § 8 er opdateret med bestyrelsens minimumskompetencer, som de fremgår af dagtilbudsloven. Afsnittet om bestyrelsens kompetencer og opgaver er opdateret, så det følger dagtilbudsloven med de seneste ændringer, ligesom distriktslederens rolle for at understøtte dette er opdateret. Ændringer i styrelsesvedtægten for dagplejen Baggrund for ændringer I § 2 er ordet \"mål\" erstattet af \"prioriterede indsatser\". Ændringen følger af en ændring af dagtilbudsloven. Kommunalbestyrelsen må alene sætte rammer og prioriterede indsatser, som understøtter dagtilbuddenes arbejde med formålsparagraffen, den styrkede pædagogiske læreplan og en sammenhængende børnepolitik. I § 2 er forældrebestyrelsens sammensætning stillet op i oversigtsform, og det er angivet, hvem der er stemmeberettiget. Ændringen er foretaget for at gøre det mere tydeligt, hvem der kan vælges til forældrebestyrelsen, og hvem der har stemmeret. I § 3 er valget af de forskellige grupper blevet delt op og behandles under hver sin overskrift: Forældrerepræsentanter, medarbejder og dagplejepædagog. Valget af henholdsvis forældrerepræsentanter, medarbejder og dagplejepædagog foregår ikke helt på samme måde. Derfor er beskrivelsen af valghandlingerne delt op for at skabe større overblik og forståelse. I § 3, under valg af forældrebestyrelsesrepræsentanter, fremgår det nu, at valget kan ske elektronisk, ligesom det fremgår, at valgperioden påbegyndes umiddelbart efter det konstituerende møde. Ved at tilføje, at valghandlingen kan ske elektronisk, gives der en større fleksibelt i forbindelse med valghandlingen. Det er også i overensstemmelse med den praksis, der har været i forbindelse ved de sidste valg. I § 4 om valgbarhed og valgret er det blevet tydeliggjort, hvilke forældre der er valgbare. Formuleringen, om hvilke forældre der er valgbare, følger nu dagtilbudsvejledningens formulering i forhold til, hvem man kan betegne som forældre. I § 4 fremgår det nu, at medarbejdere ikke er valgbare som forældrerepræsentanter i dagplejens bestyrelse. Medarbejderen kan på én og samme tid ikke være dagplejer og sidde i bestyrelsen for dagplejen som forældrerepræsentant. I § 6 er det tilføjet, at også repræsentanter for Børnerådet skal vælges af og blandt forældrerepræsentanterne i bestyrelsen. Tidligere har det alene fremgået, at formand og næstformand vælges blandt forældrerepræsentanterne i bestyrelsen. I § 6 er det slettet, at bestyrelsen ved underskrift skal bekræfte, at de er indforstået med tavshedspligten. Til sætningen ”Bestyrelsen er omfattet af forvaltningslovens regler om tavshedspligt...” er det tilføjet, at bestyrelsen som hovedregel ikke kan behandle personsager. Det er ikke påkrævet at få bekræftet tavshedspligten med underskrift, og det har hidtidig været praktiseret forskelligt. I stedet anvendes formuleringen fra Skolestyrelsesvedtægten: Bestyrelsen er omfattet af forvaltningslovens regler om tavshedspligt \" og kan som hovedregel ikke behandle personsager. Dog har bestyrelsen ret til at blive orienteret under lukket møde, om ledelsens håndtering af sager af principiel betydning for institutionens virksomhed.” I § 7 er det præciseret, at det er forældrerepræsentanter og medarbejderrepræsentanter, der har stemmeret, og at dagplejepædagogen deltager i bestyrelsens møder uden stemmeret. Der er foretaget mindre ændringer som følge af de præciseringer, der er til, hvem der er stemmeberettigede, jf. ændringer i § 2. I § 7 er det tilføjet, at bestyrelsen ud over offentlighedsloven også er omfattet af forvaltningsloven og reglerne i persondataforordningen (GDPR). Eftersætningen, om at bestyrelsen i sin forretningsorden kan beslutte at referaterne kun skal være tilgængelige for bestyrelsen eller lederen af dagplejen, slettes. Det er vigtigt at henlede bestyrelsens opmærksomhed på, at den er en del af den offentlige forvaltning, og at der fx kan begæres aktindsigt i dens referater, dokumenter og kommunikation. Ligesom den er omfattet af reglerne for håndtering af personfølsomme oplysninger. Det ligger i forlængelse af ovenstående, ligesom referaterne kan have generel interesse for forældre med børn i dagplejen. Der er indsat en ny § 8 om ”Bestyrelsens kompetencer og opgaver” , som de fremgår af dagtilbudsloven. For at understrege dagplejebestyrelsens opgaver i henhold til lovgivningen, og for at sikre ensartethed med styrelsesvedtægten for de kommunale distrikter, er der indsat en ny § 8 om ”Bestyrelsens kompetencer og opgaver” . De reviderede styrelsesvedtægter er vedlagt som bilag i en versioner, som blev sendt i høring. Supplerende forslag til ændringer på baggrund af høring På baggrund af de tre indkomne høringssvar, foreslår administrationen en række supplerende ændringer til de reviderede styrelsesvedtægter. Der er vedlagt et høringsnotat, som dels opsummerer indholdet i høringssvarene og dels angiver administrationens anbefalinger. Endvidere er h øringssvarene vedlagt i sin fulde længe. Nedenfor fremgår de supplerede forslag til ændringer, som administrationen anbefaler indarbejdes i de reviderede styrelsesvedtægter. Ønske i høringssvar Anbefaling af ændring Område-Med: Område-Med skriver, at de kun har én kommentar. De ønsker indsat, hvad der er standard i MED aftalen (markeret med fed): Medarbejderrepræsentanter til bestyrelsen og suppleanter for disse vælges, af og iblandt gruppen af medarbejderrepræsentanterne, på et møde i Lokal-MED i distriktet inden udgangen af andet kvartal. Administrationen anbefaler, at forslaget imødekommes, således at ændringen indarbejdes i styrelsesvedtægten for de kommunale distrikter og dagplejen. Forældrebestyrelsen for Distrikt Syd og Distrikt Nord: Bestyrelserne ønsker, at det eksplicit kommer til at fremgå af styrelsesvedtægten, hvilken rolle bestyrelsens sekretær har i forhold til at understøtte forældrebestyrelserne. For at imødekomme bestyrelserne og skabe større klarhed om ledelsens rolle i bestyrelsesarbejdet, anbefaler Administrationen, at dagtilbudsvejledningens udlægning af ledelsens sekretærfunktion tilføjes til de reviderede styrelsesvedtægter for distrikterne og dagplejen: ”Med sekretærfunktion menes der, at det er ledelsens ansvar at forberede sagerne og forelægge spørgsmål for bestyrelsen, herunder at belyse punkterne på en sådan måde, at bestyrelsen har mulighed for at træffe en kvalificeret beslutning på det foreliggende grundlag. Det vil endvidere være naturligt, at dagsordenen udarbejdes af formanden for bestyrelsen i samarbejde med ledelsen.” Forældrebestyrelsen for Distrikt Syd og Distrikt Nord: Bestyrelserne ønsker, at følgende tilføjes om valgbarhed og valgret: personer, der har indgået ægteskab eller registreret partnerskab med indehaveren af forældremyndigheden over et barn, og som tilhører samme husstand som forældremyndighedsindehaveren og barnet (det er herved en forudsætning, at forældremyndigheden over barnet ikke ved aftale er delt mellem forældrene. Ugifte samlevende, der tilhører samme husstand som barnet, og hvor den ene part i husstanden har forældremyndigheden over barnet. Administrationen anbefaler, at de to dot tilføjes i styrelsesvedtægterne for distrikterne og dagplejen. Ifølge dagtilbudsvejledningen kan kommunalbestyrelsen, men skal ikke, give valgbarhed og valgret til de nævnte. Bestyrelserne for Distrikt Nord og Distrikt Syd ønsker endnu en høringsproces hos forældrebestyrelserne, inden styrelsesvedtægterne indstilles til godkendelse i Byrådet. Administrationen indstiller, at de reviderede styrelsesvedtægter godkendes med de tilføjelser, som administrationen anbefaler, som følge af høringen. Nogle af de ændringer, der er foreslået af de to distriktsbestyrelser, er ikke forenelige med dagtilbudsvejledningen: Det gælder ønsket om at fjerne \"ledelse\" fra styrelsesvedtægten og fastsættelse af antallet af bestyrelsesmedlemmer i forretningsordenen i stedet for i vedtægten. Endvidere har de to distriktsbestyrelser ønsket en beskrivelse af rollefordelingen mellem byråd, dagtilbud og forældrebestyrelser. Det er administrationens anbefaling, at man fastholder fokus på forældrebestyrelserne i styrelsesvedtægten, da ansvarsfordeling fremgår af dagtilbudsloven. Styrelsesvedtægten på skoleområdet har til sammenligning også sit fokus på skolebestyrelsernes arbejde. Lovgrundlag Dagtilbudslovens § 16, stk. 1. Heraf fremgår det, at \"Kommunalbestyrelsen fastsætter efter indhentet udtalelse fra forældrebestyrelserne vedtægter for styrelsen af de kommunale dagtilbud\" . Dagtilbudsvejledningen. Økonomiske konsekvenser Sagen har ingen økonomiske konsekvenser. Kommunikation Efter byrådets beslutning varsles forældrebestyrelserne om ændringen af styrelsesvedtægterne med tre måneders varsel til 1. oktober 2022. Pr. den 1. oktober 2022 lægges de reviderede styrelsesvedtægter på Greve.dk. Tidsplan De reviderede styrelsesvedtægter træder i kraft den 1. oktober 2022. Sagens forløb 31-05-2022 Skole-, Børne- og Ungeudvalget 1, 2 og 3 anbefales med en bemærkning om, at rammerne for opstilling til bestyrelsen mellem basistilbud og almentilbud præciseres inden byrådsbehandlingen.", "source_path": "data/greve/raw_dagsordener/Økonomiudvalget_2022-06-13T16:00:00+02:00_3e57a83f-0e73-43b2-88a8-fabc036644dc.json"}
{"document_id": "3e57a83f-0e73-43b2-88a8-fabc036644dc", "committee": "Økonomiudvalget", "meeting_date": "2022-06-13T16:00:00+02:00", "section_type": "html_fragment", "section_title": "Drøftelse forundersøgelse for Klimastrandvej", "case_number": "22-006272", "agenda_index": 14, "text": "Beslutning Økonomiudvalget besluttede at sende sagen tilbage til fornyet behandling i Klima-, Teknik- og Miljøudvalget for at få en vurdering af, hvad de enkelte analyseelementer koster. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Forligskredsen har afsat 350.000 kr. i 2023 til en foranalyse for en \"klimastrandvej med et spor i hver retning\". I denne sag skal der ske en konkretisering af indholdet i en foranalyse, så budgetbeløbet kan suppleres og indgå i budgetlægningen for 2023. Indstilling Center for Teknik &g Miljø indstiller, at Klima-, Teknik- og Miljøudvalget på baggrund af sagsfremstillingen og oplæg drøfter det mere konkrete indhold af en foranalyse for en klimastrandvej med et spor i hver retning. at administrationen udarbejder et bruttoanlægsforslag der kan supplerende det eksisterende budgetbeløb til foranalysen til budgetlægningen for 2023-2026 Sagsbeskrivelse Forligsgruppen bag budgettet for 2022-2025 har afsat 350.000 kr. i 2023 til en foranalyse for en klimastrandvej, med et spor i hver retning. Forligsteksten beskriver at foranalysen skal indeholde: Hvad det vil koste at lave Strandvejen til ensporet klimavej. Der ønskes en pris for hele projektet på en gang og en pris for projektet i mindre etaper. Der skal laves et helhedsperspektiv med inddragelse af for eksempel fjernvarme, parkeringspladser, cykelstier, fortove og muligheder for at vende på Strandvejen (gennemkørsel). Fordele og ulemper for borgere og virksomheder skal indgå. Forligsgruppen har siden konkretiseret at foranalysen skal indeholde: Omdannelse fra 2 til 1 spor på de 4 km af strækningen mod nord Trafiksikre løsninger til at ”vende” og indbygning af p-pladser Etablering af bredere fortov og cykelstier på hele strækningen Forskønnelser ved grønne beplantninger og små ”torvepladser” på hele strækningen Grønne løsninger mod skybrud på hele Strandvejen Strandvejen som barriere mod stormflod inkl. cost-benefit-analyse For en nærmere konkretisering af de enkelte elementer startes arbejdet med en foranalyse op ved en drøftelse i Klima-, Teknik- og Miljøudvalget. Målet er at få en større afklaring og konkretisering af de forskellige delelementer. Som baggrund for de forskellige elementer kan nævnes: Grundejerforeningen for Greve Strand holdt et borgermøde den 8. september 2021 om ideer og ønsker til en omdannelse af Strandvejen i Greve Kommune. Grundejerforeningen Greve Strand har sendt en opsamling med tematisering af borgernes ønsker fra borgermødet (bilag 1) Skov- og Landskabsingeniør, Christian Mattle, der har virksomhed i Vejen, holdt et indledende oplæg på grundejerforeningens møde. Christian Mattle deltager virtuelt på Klima- Teknik- og Miljøudvalget med et lignende oplæg ved punktets start. Det skal jf. Risikostyringsplan for stormflod undersøges, hvordan Strandvejen kan bruges som barriere mod en stormflod til kote 2,8 m. ved at danne en barriere på to lavtliggende områder af Strandvejen i Hundige ved Ll. Vejleå (ind i Ishøj Kommune) og i Mosede ved Stregets udløb. Dette bør derfor også indgå i foranalysen. Helhedsplanen for Strandvejsområdet som blev udarbejdet i 2015 som en del af et kulturarvsprojekt for strandvejsområdet vedlægges som inspiration. (Bilag 2) Der fremlægges et groft overslag på en pris for de forskellige elementer på mødet En konsulent fra Cowi med erfaring i omdannelse af veje deltager i drøftelsen for at få et så detaljeret indtryk som muligt til en konkret beskrivelse af de enkelte elementer i opgaven. Herefter kan Klima-, Teknik- og Miljøudvalget i en efterfølgende sag med oplæg fra konsulenten, beslutte det nærmere indhold i foranalysen. Det er tanken, at konsulenten ligeledes vil skulle stå for det senere rådgiverudbud på foranalysen, Der vil ikke kunne udarbejdes en foranalyse af en klimastrandvej inkl. skitseprojekt og cost-benefit-analyse af barriere mod stormflod for det afsatte beløb. Administrationen anbefaler derfor, at der udarbejdes et bruttoanlægsforslag til budgetforhandlingerne i 2022, som kan supplere det eksisterende budget til foranalysen. Beløbet afklares nærmere med konsulenten efter drøftelsessagen i Klima-, Teknik- og Miljøudvalget i starten af juni, når detaljer og analysebehovet i de forskellige elementer er nærmere afklaret. Lovgrundlag Budgetforliget 2022-2025 Vejloven Risikostyringsplan for stormflod for Greve Kommune 2021-2027 Helhedsplanen for Strandvejsområdet Økonomiske konsekvenser Der er afsat 350.000 kr. til foranalysen i 2023. Det anbefales, at der udarbejdes et bruttoanlægsforslag til de kommende budgetforhandlinger for at foranalysen kan gennemføres. Økonomi til udarbejdelse af udbudsmaterialet vil ligeledes indgå i bruttoanlægsforslaget. Kommunikation Yderligere inddragelse af borgere, virksomheder og Greve Fjernvarme afventer, at der efter foranalysen afsættes budget til forskellige elementer i Strandvejens omdannelse. Tidsplan Start sept. Budgetforhandlinger – supplerende budget til foranalysen. Sept. Beskrivelse af foranalysens indhold for Klima-, Teknik- og Miljøudvalget. Nov/Dev. Udbudsmateriale for foranalysen vedtages og rådgiverudbud gennemføres. 2023. Foranalysen gennemføres. Øvrige forhold På mødet deltager landskabsarkitekt Christian Mattle fra Mattle Aps (virtuelt), konsulent Preben Thormod Pedersen fra Cowi og Enhedschef Maja Bagge Lillelund fra Greve Kommune Sagens forløb 02-06-2022 Klima-, Teknik- og Miljøudvalget 1. Udvalget anbefaler, at analysen i første omgang deles op i flere jf. bilaget: Stormflodsanalysen Behov og muligheder for LAR Trafiksikkerhed og fremkommelighed inkl. 2-1 2. Anbefales", "source_path": "data/greve/raw_dagsordener/Økonomiudvalget_2022-06-13T16:00:00+02:00_3e57a83f-0e73-43b2-88a8-fabc036644dc.json"}
{"document_id": "3e57a83f-0e73-43b2-88a8-fabc036644dc", "committee": "Økonomiudvalget", "meeting_date": "2022-06-13T16:00:00+02:00", "section_type": "html_fragment", "section_title": "Finansiering af fortov i 2022 på den nordlige side af Karlslunde Parkvej", "case_number": "21-002636", "agenda_index": 15, "text": "Beslutning 1. Økonomiudvalget anbefaler, at Byrådet godkender at finansiering af fortov på den nordlige side af Karlslunde Parkvej sker fra Vej- og Landskabspuljen og ved at fremrykke midler fra 2023 til 2022. 2. Økonomiudvalget anbefaler, at der afsættes rådighedsbeløb på 2,3 mio. kr. i 2022 og meddeles anlægsbevilling til fortov ved den nordlige side af Karlslunde Parkvej i 2022 finansieret af fremrykning af beløb fra Vej- og Landskabspuljen i 2023. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Byrådet besluttede den 4. april 2022 at Klima-, Teknik- og Miljøudvalget skal komme med forslag til konkret finansiering allerede i 2022 af fortov på den nordlige side af Karlslunde Parkvej fra Annasvej til Stikagerstien. I sagen beskrives forskellige muligheder. Indstilling Center for Teknik & Miljø indstiller, 1. at etablering af fortov på den nordlige side af Karlslunde Parkvej på 2,3 mio. kr. finansieres via den i budgettet afsatte \"Pulje til klimaprojekter vedr. oversvømmelse\". 2. at udvalget beslutter, at der afsættes rådighedsbeløb på 2,3 mio. kr. i 2022 og meddeles anlægsbevilling til fortov ved på den nordlige side af Karlslunde Parkvej i 2022 finansieret af fremrykning af beløb fra \"Pulje til klimaprojekter vedr. oversvømmelse\" til 2022 Sagsbeskrivelse På Klima-, Teknik- og Miljøudvalgets møde den 21. marts 2022 blev udvalget præsenteret for resultatet af trafikanalysen for Karlslunde Stationsområde. Udvalget besluttede at sende sagen til behandling i Økonomiudvalget og Byrådet med henblik på, at der udarbejdes et bruttoanlægsforslag til budgetforhandleringerne 2023-2026 om etablering af fortov og cykelstier langs Karlslunde Parkvej og/eller en krydsombygning i krydset Karlslunde Parkvej, Mosede Landevej og Enebærvej. Økonomiudvalget ønskede at få forslag til alene at gennemføre anlæg af fortov på den nordlige side af Karlslunde Parkvej samt forslag til finansiering frem mod Byrådets behandling. Administrationen supplerede dagsordenen med denne oplysning: Det forventes at koste ca. 2,3 mio. kr. at anlægge et fortov på den nordlige del af Karlslunde Parkvej fra Annasvej til Stikagerstien under Karlslunde Parkvej. Prisen er selvsagt meget usikker, og det er ikke undersøgt, om der f.eks. skal flyttes på vejbelysning eller andre fordyrende elementer. Der er kun tillagt 15 % til uforudsete (stigende materialepriser ol), hvilket kan være i underkanten. Som finansiering kan administrationen pege på den i budgettet afsatte \"Pulje til klimaprojekter vedr. oversvømmelse\" hvor der er afsat 1,294 mio. kr. i 2022 samt 1,285 mio. kr. i 2023 og i 2024. Administrationen har peget på den samme pulje til sagen om Rekreative tiltag på klimabassin ved Strandby Have. De to projekter vil forventeligt netop kunne lade sig gøre inden for samme pulje, hvis periodiseringen ændres ved en kommende budgetopfølgning. Byrådet besluttede på mødet den 4. april, at der ønskes en igangsætning allerede i 2022 af etablering af fortov på den nordlige side af Karlslunde Parkvej fra Annasvej til Stikagerstien (som går under Karlslunde Parkvej). Sagen blev sendt til Klima-, Teknik- og Miljøudvalget med henblik på at komme med forslag til konkret finansiering. Når finansiering er besluttet, skal der fremlægges et konkret projektforslag for Klima-, Teknik- og Miljøudvalget. Finansieringsmuligheder Den afsatte \"Pulje til klimaprojekter vedr. oversvømmelse\" kan som nævnt fremrykkes og restbeløbet kan anvendes som finansiering, så et fortov på den nordlige del af Parkvej kan igangsættes allerede i år. Derudover har Klima- Teknik- og Miljøudvalget en anlægspulje på 12,025 mio. kr. i 2023 og 2024 til \"Renovering af veje, stier og broer jf. budgetanalysen\". og en pulje på 11 mio. kr. til \"Vej- og Landskab - nye anlæg til fordeling\". Begge puljer er disponeret for i år. Hvis de skal anvendes, skal der derfor fremrykkes beløb fra overslagsårene. Puljen til renovering af veje, stier og broer går til renovering af eksisterende anlæg med henblik på at indhente et efterslæb over ti år. Det er en mulighed ikke at følge planen for genopretning, men i stedet bruge puljen til at anlægge nyt. Det vil da være asfaltgenopretningen på veje og stier, man bør undlade, da renovering af broerne er kritisk. Puljen på vej- og landskabsområdet er ligeledes disponeret for 7 mio. kr. til genopretningsplanen for veje og broer. Som noget nyt er der fast afsat 2,5 mio. kr. årligt til opgaver i den nye kontrakt på vej og grønne områder. En oversigt over de forventede disponeringer i 2023 kan ses under \"Økonomiske konsekvenser\". Hvis puljen anvendes til at finansiere tillægsbevilling i 2024 til busterminalen, vil der være et underskud i 2024, som vil blive omfordelt til 2023. Der er dermed omkring 2 mio. kr. \"ledige midler\" i 2023, som vil kunne fremrykkes til fortovet langs Karlslunde Parkvej. Men beløbet rækker ikke og der vil da ikke være midler over de næste år til de øvrige traditionelle opgaver på vej- og landskabsområdet. Det gælder f.eks. nye trafiksikkerhedsprojekter, renovering af legepladser, renovering af vejbelysning ol. Administrationen vurderer, at de 2 mio. kr. i 2023 allerede er kritisk lavt, og at det derfor i forvejen kan blive nødvendigt at se på en omprioritering af midlerne på vejområdet. Der er således ingen ledige midler i år til at igangsætte projektet. Ved at nedprioritere f.eks. asfaltarbejder på veje og stier, kan der fremrykkes midler fra 2023 til 2022 fra puljen til \"Renovering af veje, stier og broer\" eller \"Vej- og Landskabspuljen\" hvorved asfaltgenopretningen vil blive nedprioriteret. Der tages forbehold for, at projektet kan blive dyrere pga. prisstigninger generelt på materialer og entreprenører, samt behov for ekstern rådgiver som bygherre. Lovgrundlag Lov om offentlige veje. Økonomiske konsekvenser Det forventes at koste ca. 2,3 mio. kr. at anlægge et fortov på den nordlige side af Karlslunde Parkvej. Der tages dog forbehold for prisstigningerne på vej- og asfaltarbejder, der stiger voldsomt i øjeblikket. Hvis opgaven skal igangsættes i år, skal der dertil i højere grad tilkøbes rådgivere, da der ikke er medarbejdere nok til de mange opgaver på vejområdet i øjeblikket. Som finansiering kan administrationen pege på den i budgettet afsatte \"Pulje til klimaprojekter vedr. oversvømmelse\", hvor der er afsat 1,294 mio. kr. i 2022 samt 1,285 mio. kr. i 2023 og i 2024. Administrationen pegede på denne pulje i forbindelse med den supplerende sagsfremstilling til Byrådet den 4. april 2022, pkt. 26. Puljen vil da være opbrugt. Vej- og Landskabspuljen finansierer genopretning og vedligehold af en række arbejder indenfor Vej og Landskab. Det drejer sig blandt andet om restfinansiering af vedligeholdelsesefterslæbet på veje og broer jævnfør budgetanalysen om bygningsoptimering fra budget 2021. Herudover skal der årligt helt fast disponeres 2,5 mio. kr. fra puljen til belægningsarbejder, vejtræer og fortovsarbejder i den nye kontrakt for veje og grønne områder (med halv effekt i 2023). For 2023 er der således allerede forventet en disponering af puljen jævnfør nedenstående tabel, allerede inden der er set på behovet for fx trafiksikkerhed, vejbelysning, legepladser: 1.000 kr. 2023 Vej og landskab - nye anlæg til fordeling 11.000 Disponering: - Asfalt -5.500 - Renovering af broer -1.475 - Belægningsarbejder på ejendomme -500 - Udskiftning af vejtræer -250 - Fortovsarbejder -500 - Trafiksikkerhed, vejbelysning, legepladser mv. ? Rest til fordeling 2.775 En alternativ mulighed er derfor at finde finansieringen inden budgetforhandlingerne er ved at udskyde genopretningen af veje og stier for at anlægge det nye fortov på den nordlige side af Karlslunde Parkvej. Vælges denne finansiering, skal der fremrykkes 2,3 mio. kr. fra Vej- og Landskabspuljen i 2023 til 2022, således puljen reduceres med 2,3 mio. kr. i 2023 Vælges finansiering via Pulje til klimaprojekter vedr. oversvømmelse skal der fremrykkes 1,006 mio. kr. fra 2023 til 2022, således puljen reduceres med 1,006 mio. kr. i 2023. Det er vurderingen, at denne fremrykning ikke vil udfordre overholdelsen af anlægsrammen i 2022, da der forventes en række forskydninger af øvrige anlægsprojekter i 2022 jævnfør budgetopfølgning 1 2022. Øvrige konsekvenser Der er for mange opgaver i Vej- og Landskabsområdet i øjeblikket. Der skal derfor i højere grad end ellers indkøbes rådgiver til at projektere, udbyde projektet og yde byggestyring. Tidsplan Når finansieringsforslag er besluttet, skal der fremlægges et konkret projektforslag for Klima-, Teknik-, og Miljøudvalget, så kan etablering af fortov blive igangsat. Sagens forløb 02-06-2022 Klima-, Teknik- og Miljøudvalget 1.-2. Anbefales. Bjarke Abel (A) stemte imod, da (A) ikke ønsker, at finansieringen sker via klimapuljen, men henviser finansieringen til budgetforhandlingerne. Claus Dyremose (C) undlod at tage stilling.", "source_path": "data/greve/raw_dagsordener/Økonomiudvalget_2022-06-13T16:00:00+02:00_3e57a83f-0e73-43b2-88a8-fabc036644dc.json"}
{"document_id": "3e57a83f-0e73-43b2-88a8-fabc036644dc", "committee": "Økonomiudvalget", "meeting_date": "2022-06-13T16:00:00+02:00", "section_type": "html_fragment", "section_title": "Anlægsbevilling til Grevebækken og Olsbækken jf. vandområdeplaner", "case_number": "21-005711", "agenda_index": 16, "text": "Beslutning Økonomiudvalget anbefaler overfor Byrådet at Klima-, Teknik- og Miljøudvalgets indstilling godkendes. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Greve Kommune har fået tilsagn om tilskud fra den Nationale Vandløbsordning til forundersøgelse af Olsbækken, nedre del og Grevebækken. Konkret vurderes, om de planlagte restaureringstiltag kan medvirke til opfyldelse af miljømål omkostningseffektivt. Der søges om rådighedsbeløb til udgifter og indtægter i 2022. Indstilling Center for Teknik & Miljø indstiller, 1. at der afsættes rådighedsbeløb til udgifter i 2022 og meddeles anlægsbevilling på 109.500 kr. forundersøgelser af Olsbækken og Grevebækken 2. at der afsættes rådighedsbeløb til indtægter i 2022 og meddeles anlægsbevilling til indtægter på 109.500 kr. fra den Nationale Vandløbsordning Sagsbeskrivelse Som en del af Vandområdeplan 2015-2021 er kommunen forpligtiget til at arbejde for at forbedre udvalgte offentlige vandløb med miljømål om god økologisk tilstand. Greve Kommune har ansøgt om forundersøgelse og detailprojektering af en strækning i Olsbækken, nedre del og Grevebækken. Greve Kommune har fået tilsagn fra Miljøstyrelsen om tilskud på i alt 56.250,00 kr. til Olsbækken og i alt 53.250,00 kr. til Grevebækken. Konkret vurderes, om de planlagte restaureringstiltag kan medvirke til opfyldelse af miljømål omkostningseffektivt og inden for de angivne kriterier. Restaureringstiltag for Olsbækken omhandler udskiftning af bundmateriale og for Grevebækken omhandler det udskiftning af bundmateriale, etablering af træer samt sandfang. Det ansøgte projekt skal belyse de anlægstekniske muligheder, konsekvenser, eventuelle afværgeforanstaltninger og tekniske anlæg, lodsejerholdninger, samt belyse hvordan projektet lever op til vejledningens faglige krav og prioriteringskriterier. Detailprojektering foretages såfremt forundersøgelsen konkluderer, at projektet er realiserbart og omkostningseffektivt. Efterfølgende skal der søges om tilskud fra Nationale Vandløbsordning til at gennemføre restaureringstiltagene. Lovgrundlag Bekendtgørelse om vandløbsrestaurering. Bekendtgørelse om indsatsprogrammer for vandområdedistrikter jf. §9 stk. 1 i Bekendtgørelse nr. 649 af 13. april 2021 om nationalt tilskud til kommunale projekter vedrørende vandløbsrestaurering. Økonomiske konsekvenser Kommunen får tilskud fra den Nationale Vandløbsordning svarende til de udgifter, der er til projektet. Projektet er således fuldt finansieret. Der søges derfor om at afsætte rådighedsbeløb til udgifter på 109.500 kr. i 2022 samt tilsvarende anlægsbevilling. Ligeledes søges der om afsættelse af rådighedsbeløb til indtægter på 109.500 kr. til i 2022 samt tilsvarende anlægsbevilling. Rådighedsbeløbet til udgifter indgår i Greve Kommunes opgørelse af anlægsrammen i 2022 og vil derfor øge udgifterne inden for denne ramme med 109.500 kr. i 2022. Det er vurderingen, at denne forøgelse ikke vil udfordre overholdelsen af anlægsrammen i 2022, da der forventes en række forskydninger af øvrige anlægsprojekter i 2022 jævnfør budgetopfølgning 1 2022. Tidsplan Undersøgelser og evt. detailprojektering skal være gennemført inden 3. december 2022. Sagens forløb 02-06-2022 Klima-, Teknik- og Miljøudvalget 1.-2. Anbefales.", "source_path": "data/greve/raw_dagsordener/Økonomiudvalget_2022-06-13T16:00:00+02:00_3e57a83f-0e73-43b2-88a8-fabc036644dc.json"}
{"document_id": "3e57a83f-0e73-43b2-88a8-fabc036644dc", "committee": "Økonomiudvalget", "meeting_date": "2022-06-13T16:00:00+02:00", "section_type": "html_fragment", "section_title": "Beslutning om udarbejdelse af to anlægsbudgetforslag", "case_number": "21-016075", "agenda_index": 17, "text": "Beslutning Økonomiudvalget anbefaler overfor Byrådet at indstillingspunkt 1 godkendes med bemærkning om at budgetforslaget skal indeholde gradueringsmuligheder og en vurdering af, om nogle af forslagene kan gennemføres inden for de eksisterende budgetrammer. Økonomiudvalget anbefaler overfor Byrådet at indstillingspunkt 2 ikke godkendes med bemærkning om at KLAR Forsyning opfordres til at fondssøge til de projekter, der ligger over jorden. John T. Olsen (A), Brigitte Klintskov Jerkel (C), Mehmet Zeki Dogru (Ø) undlod at tage stilling til indstillingspunkt 2. Fremstilling Sagsprocedure Økonomiudvalget og Byrådet Resume Kommunen har modtaget ønsker på hhv. øget trafiksikkerhed i Karlslunde Landsby og pulje til medfinansiering af interaktivt læringsmiljø mv. ved Mosede Rensningsanlæg. Det skal besluttes, om der skal udarbejdes anlægsforslag, der kan indgå i årets budgetforhandlinger. Indstilling Center for Teknik- og Miljø indstiller, at det besluttes, om administrationen skal udarbejde budgetforslag til brug for budgetforhandlingerne i 2023 for: øget trafiksikkerhed i Karlslunde Landsby pulje til medfinansiering af interaktivt læringsmiljø mv. ved Mosede Rensningsanlæg Sagsbeskrivelse Klima-, Teknik- og Miljøudvalget blev på mødet den 2. juni 2022 orienteret om to henvendelser med ønske om kommunens finansiering. Klima-, Teknik- og Miljøudvalget besluttede at anbefale Økonomiudvalget og Byrådet, at administrationen udarbejder budgetforslag på de to henvendelser, som kan indgå i budgetforhandlingerne for 2023-2026. Henvendelserne er kort beskrevet herunder. Trafiksikkerhedsudvalget i Karlslunde Bylaug har henvendt sig til flere byrådsmedlemmer og borgmesteren jf. vedlagte bilag 1 og 2. Borgmesteren har svaret på henvendelsen jf. bilag 1. Bylauget har en række konkrete forhold de ønsker, at der afsættes nødvendige midler til i budget 2023: at etablere 30 km zone i hele landsbyen og 20 km zone omkring skolen med de nødvendige trafikale foranstaltninger og tydelig skiltning at etablere skolepatrulje ved skolens indgang ved Hovedgaden forbedring af afsætningsforhold ved skolens indgang ved Hovedgaden at få gennemgået usikre passager og tydeliggøre skiltning generelt i landsbyen Bylauget ønsker desuden en konkret og konstruktiv dialog med kommunen, både om de kortsigtede og den mere langsigtede plan for landsbyen, herunder udarbejdelse af en egentlig trafikplan for Karlslunde Landsby. KLAR Forsyning er i proces med at sikre en modernisering af Mosede Rensningsanlæg jf. Byrådets beslutning den 14. december 2020 punkt 28. Byrådet besluttede dengang, at de ønsker fokus på forskønnelse, og at Mosede Rensningsanlæg kommer til at indgå i et interaktivt læringsmiljø til blandt andet skoler. KLAR Forsyning arbejder med at åbne området op, skabe rekreative elementer i området som f.eks. en trold og et interaktivt læringsmiljø. KLAR Forsyning ønsker at søge fonde og sponsorater, men her er det ofte en betingelse eller medvirkende faktor, at kommunen også støtter økonomisk op om projektet. Se vedlagte henvendelse med et foreløbigt oplæg fra KLAR Forsyning i bilag 3. Økonomiudvalgt og Byrådet skal tage stilling til, om administrationen skal udarbejde de to anlægsforslag, som kan indgå i budgetforhandlingerne for 2023-2026. Lovgrundlag Kommunens økonomiske politik Bekendtgørelse om kommunens budget- og regnskabsvæsen, revision mv. Økonomiske konsekvenser Hvis det besluttes, at de to budgetforslag skal udarbejdes, kan de indgå i forhandlingerne for budget 2023-2026 med henblik på om der kan findes finansiering til forslagene inden for den samlede budgetramme.", "source_path": "data/greve/raw_dagsordener/Økonomiudvalget_2022-06-13T16:00:00+02:00_3e57a83f-0e73-43b2-88a8-fabc036644dc.json"}
{"document_id": "3e57a83f-0e73-43b2-88a8-fabc036644dc", "committee": "Økonomiudvalget", "meeting_date": "2022-06-13T16:00:00+02:00", "section_type": "html_fragment", "section_title": "Ladestandere i Greve Kommune", "case_number": "22-006357", "agenda_index": 18, "text": "Beslutning Økonomiudvalget anbefaler overfor Byrådet at Klima-, Teknik- og Miljøudvalgets indstilling godkendes. Brigitte Klintskov Jerkel (C) undlod at tage stilling. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Greve Kommune skal inden 2025 leve op til bygningsreglementets krav om etablering af ladestandere til biler (Ladestanderbekendtgørelsen). For at leve op til kravene anbefaler administrationen, at der udarbejdes en strategi for udbredelsen af ladestandere i Greve Kommune inklusiv mulige scenarier for at understøtte reduktion af kommunens CO2 udledning som led i DK2020 arbejdet. Strategien vil skulle danne baggrund for en beslutning om modeller for udbredelsen af ladestandere i Greve Kommune. Indstilling Center for Teknik & Miljø indstiller, at der igangsættes udarbejdelse af en strategi for ladestandere som beskrevet i sagsbeskrivelsen. at strategien kan koste omkring 100.000 kr. som finansieres under budgettet på vejområdet i 2022. at det tages til efterretning, at eventuelle udgifter til udbud og opsætning af ladestandere indarbejdes i anlægsforslag om en klimapulje til budget 2023. Sagsbeskrivelse Lovgivning og baggrund I Ladestanderbekendtgørelsen, som er en del af Bygningsreglementet, er det et krav, at der inden 2025 skal etableres mindst et ladeudtag (ladestander) ved bygninger med mindst 20 p-pladser. Dette gælder også kommunale bygninger. Der er også krav i bekendtgørelsen til ladestander-infrastruktur i forbindelse med nybyggeri og ombygning, hvilket fremadrettet behandles i forbindelse med konkrete anlægsprojekter. Transporten udgør en væsentlig del af Danmarks og Greve Kommunes klimaudfordringer. Arbejdet med opsætning af ladestandere i Greve Kommune har således et klart link til DK2020 klimaarbejdet generelt, og Greve Kommunes muligheder for at understøtte nedbringelse af CO2-udledningen fra transportsektoren. Det er derfor oplagt, at en kommune vurderer behovet for ladestandere ud over ladestanderbekendtgørelsens krav og foretager undersøgelser og kortlægning for at vurdere behov for yderligere handlingsmuligheder og synergier. Ladestandere indgik derudover flere steder i anbefalingerne fra Klimaborgersamlingen, både hvad angår behov og muligheder inden for kommunens geografi til såvel borgere, som virksomheder og medarbejdere, foruden kommunens egen overgang til elbiler, samt krav til transport i indkøb og udbud hvor muligt (Klimaborgersamlingens forslag 3.2, 3.3, 4.1 og 4.5). Udarbejdelse af strategi Administrationen anbefaler, at der udarbejdes en Strategi for ladestandere i Greve Kommune via en rådgiver, som har erfaring i at udarbejde strategier for andre kommuner. Strategien bør f.eks. indeholde: Kortlægning af behovet for ladestandere på Greve Kommunes ejendomme samt offentlig vej – herunder undersøgelse af ”need to have” og to ”nice to have” modeller. Kortlægning af behovet for ladestandere i Greve Kommune som geografisk område Forslag til udbudsstrategi for etablering af ladestandere i Greve Kommune. Forslag til hvilke typer af ladestandere der skal opsættes (herunder lynladestandere) Opstilling af detaljer til implementering, herunder beskrivelse af økonomi Vurdering af støttemuligheder i forbindelse med ladestander-opsættelse, hvis det bliver nødvendigt Need-to-have Som en del af strategien skal der foretages en kortlægning af Greve Kommunes ejendomsportefølje for at opgøre minimumsantallet af ladestandere, der lovgivningsmæssigt skal opsættes inden januar 2025. Minimumskrav vil være: Installation af mindst én ladestander før 1. januar 2025 på eksisterende bygninger, der ikke er beboelsesbygninger, med mere end 20 parkeringspladser Installation af ladestandere hvor der sker større ombygninger eller nybyg, og hvor dette ikke er indarbejdet i anlægsøkonomien på forhånd. Nice-to-have modeller Derudover foreslås det, at der i strategien afdækkes to modeller: Model 1 – flere ladestandere til kommunens borgere og medarbejdere I model 1 vil det blive afdækket i hvor høj grad kommunen kan støtte den almindelige elbil-udbredelse ved at opsætte flere ladestandere end minimumskravet i bekendtgørelsen. Dette vil understøtte, at borgere og medarbejdere i kommunen kan oplade deres el-biler ved kommunens bygninger eller på andre offentlige parkeringsplader, hvilket der nu er åbnet op for i lovgivningen. Der er pt. tre ladestandere (til offentlig brug) ved Greve Svømmehal ejet og drevet af det private firma E-ON. Derudover har Greve Kommune opsat én ladeboks ved rådhuset til kommunens pt. eneste elbil. Model 2 – ladestandere til kommunens egne biler I model 2 vil det blive afdækket, i hvor høj grad der kan opsættes ladestandere til Greve Kommunes egen bilpark. Dette vil kræve, at kommunens egne biler efterhånden skiftes ud til elbiler, hvilket skal håndteres i en separat indstilling. Som en del af model 2 er en mulighed at opstille 1-2 almindelige ladestandere (22 kW) ved træningsenheden ved Greve Videncenter (det kommende Sundhedshus), hvor der i forvejen skal etableres parkeringspladser. Ladestanderne vil umiddelbart være til brug for kommunens egne køretøjer. Erfaringerne, herunder servicering af ladestandere, forbrugssystem, leasing af elbiler mm. fra dette opstartsprojekt vil senere blive brugt ved opsættelse af efterfølgende ladestandere til brug for kommunens køretøjer. Muligheder for opsætning af ladestandere og budgetmæssige konsekvenser Derudover vil strategien afdække, hvilke muligheder der er for opsætning af ladestandere, samt hvilke budgetmæssige konsekvenser det kan have for Greve Kommune at gennemføre strategiens forskellige dele. Der findes to mulige måder for kommuner at få opstillet ladestandere på egne arealer: Kommunen kan lave et udbud for at få en operatør til at opstille og drive ladestanderne – i det tilfælde vil det typisk være ladestanderoperatøren som står for service og betaling af forbrug. Dette kan være udgiftsneutral for kommunen, men kræver typisk mange brugere og stort elforbrug for at få operatørens økonomi til at løbe rundt. Kommunen kan selv sørge for at opstille ladestanderne via leverandør, som typisk så står for service af ladestanderne. Kommunen kan selv stå for forbrugsdelen eller tilkøber denne ydelse udefra evt. fra ladestanderleverandøren. Greve Kommune har forsøgt at lave et udbud i 2020 uden held, da økonomien ikke var tilstrækkeligt attraktiv for tilbudsgiverne på daværende tidspunkt og krævede medfinansiering fra kommunens side, hvilket ikke var lovligt dengang. Ny dansk lovgivning gældende fra april 2022 har åbnet op for, at kommunen nu godt må medfinansiere ladestandere, med følgende tre betingelser: Det skal holdes inden for kommunens eller regionens egen anlægsramme I en begrænset årrække foreløbigt frem til og med 2024 Ud fra en model hvor byrådet først træffer beslutning om eventuelt at disponere midler til aftaler om ladeinfrastruktur efter afholdelsen af udbud, såfremt der viser sig at være behov for medfinansiering. Der må således ikke forlods afsættes kommunal medfinansiering til et konkret udbud. Det er således denne nye medfinansieringsmetode Greve Kommune vil kunne anvende ved et evt. kommende udbud af ladestandere i 2023. Administrationen er løbende i dialog med andre kommuner for at udveksle og indhente erfaringer omkring udbud af ladestandere, herunder eksempelvis Egedal, Albertslund og Ishøj Kommuner. Støttemulighed Staten har oprettet en pulje på 100 millioner kroner, hvor kommunerne kan ansøge om at få dækket en del af deres udgift til etablering af ladestandere efter først-til-mølle princippet, og efter kommunen har modtaget et tilbud, hvor medfinansiering har vist sig nødvendig. Støttepuljen er åben pr. 1. april 2022. Muligvis kommer der en ny pulje igen senere på året og evt. i 2023. Puljesøgning er på nuværende tidspunkt ikke aktuel for Greve Kommune, da der ikke foreligger et egentligt tilbud/udbud, men det vil dog være en del af strategien i 2022 at se nærmere på denne mulighed. Lovgrundlag Ladestanderbekendtgørelsen. Økonomiske konsekvenser Udgiften til udarbejdelse af en strategi for ladestandere i Greve Kommune via en rådgiver på ca. 80-100.000 kr. vil blive afholdt indenfor de afsatte driftsmidler til rådgivning under budgettet på vejområdet i 2022. Efterfølgende økonomi til udbud og evt. økonomi til opstilling af ladestandere fra 2023 og frem vil blive søgt i budget 2023, som en del af en samlet klimapulje, da det ikke før udbuddet vides, om der er behov for kommunal medfinansiering ved etablering af ladestandere. Der kan også blive tale om at søge statslige puljer for medfinansiering af udbredelse af el-ladestandere. Kommunikation Når ladestanderstrategien er udarbejdet, kan der træffes politisk beslutning om, hvilken model eller modeller der skal arbejdes videre med, og der skal laves en kommunikationsstrategi. Afhængigt af modellerne skal det blandt andet vurderes, i hvor høj grad der ønskes inddragelse af borgere og virksomheder i forhold til, hvor ladestanderne skal stå. Noget andre kommuner allerede har erfaring med. Tidsplan Administrationen forventer at strategien vil blive udarbejdet i løbet af 2022, og derved kan sendes til politisk behandling i slutningen af 2022 eller starten af 2023. Derefter vil der kunne gennemføres udbud af ladestanderne og afhængig af økonomien, vil Byrådet i løbet af 2023 skulle tage stilling til eventuel kommunal medfinansiering af ladestanderne, samt søgning af midler i puljen for ladestandere, hvis denne fortsat er åben i 2023. Sagens forløb 02-06-2022 Klima-, Teknik- og Miljøudvalget 1.-3. Anbefales.", "source_path": "data/greve/raw_dagsordener/Økonomiudvalget_2022-06-13T16:00:00+02:00_3e57a83f-0e73-43b2-88a8-fabc036644dc.json"}
{"document_id": "3e57a83f-0e73-43b2-88a8-fabc036644dc", "committee": "Økonomiudvalget", "meeting_date": "2022-06-13T16:00:00+02:00", "section_type": "html_fragment", "section_title": "Frigivelse af midler til affaldssortering i kommunale bygninger", "case_number": "22-006228", "agenda_index": 19, "text": "Beslutning Økonomiudvalget anbefaler overfor Byrådet at Klima-, Teknik- og Miljøudvalgets indstilling godkendes. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume I følge affaldsbekendtgørelsen skal de kommunale bygninger leve op til kravene om sortering af erhvervsaffald, som er egnet til nyttiggørelse (genanvendelse). Dette medfører, at der skal sorteres i ti fraktioner. Oplæg i forbindelse med implementering af affaldssortering på de kommunale ejendomme er udarbejdet i samråd med brugere og teknisk service på ejendommene. Der søges frigivelse af anlægsbevilling fra budget 2022 vedr. lovpligtig affaldssortering på de kommunale bygninger. Derudover skal Byrådet tage til stilling til, at affaldsskurene etableres som indhegninger fremfor skure med tag og belysning, da dette vil medføre meromkostninger. Indstilling Center for Teknik & Miljø indstiller, 1. at der meddeles anlægsbevilling på 3,975 mio. kr. finansieret af det afsatte rådighedsbeløb i 2022, vedr. affaldssortering på de kommunale ejendomme. 2. at det godkendes at affaldsområderne udføres som aflåste indhegninger og derved ikke som skure med tag og belysning, da dette vil medføre en større merudgift. 3. at det tages til efterretning, at de driftsøkonomiske konsekvenser af affaldssorteringen først kendes, når rengøringsudbuddet er gennemført i 2023. Sagsbeskrivelse Der er afsat 4,975 mio. kr. til implementering af den nye lovpligtige affaldssortering på de kommunale bygninger i 2022. 1 mio. kr. er frigjort ved budgetvedtagelsen. Midlerne søges frigivet til etablering af udvidede affaldsgårde, samt implementering af skraldespande i bygningerne til sortering i de ti affaldsfraktioner på de kommunale ejendomme. Der forventes en øget og mere strømlinet affaldssortering, idet affaldet sorteres på samme måde i hjemmet og arbejdsplads, uanset hvilke kommune man bor i. Dette betyder, at alt affald skal sorteres i ti fraktioner og at sorteringen skal følge de samme sorteringsguidelines og piktogrammer. Affaldssorteringsordningen vedrører kun affald fra bygningerne, da affald udenfor bygningerne ligger under grøn kontrakt. I budgetforslaget var det forudsat, at udgifterne pr. bygning vil være som følger: - 150.000 kr. pr. plejecenter (i alt fem bygninger). - 100.000 kr. på skoler, idrætscentre, Rådhuset, samt større bolig tilbud, hvor der er madproduktion (i alt 15 bygninger) - 50.000 kr. pr daginstitution og mindre kultur/fritidsbygninger (i alt ca. 40 bygninger) Men efter forundersøgelser er der lavet en revurdering af økonomien, som gør, at udgifterne er steget med i alt 5,1 mio. kr. primært af følgende årsager: - Udgifter til skolebygninger, idrætscentre, rådhuset samt større boligtilbud er steget fra 100.000 kr. til 300.000 kr. pr. bygning, da affaldsskurene skal være dobbelt så store som først forudsat, samtidig med at udgifterne til materialer er steget. Dette giver en samlet ekstraudgift på 3,0 mio. kr. - Udgifter til daginstitutioner er steget fra 50.000 kr. til 120.000 kr. pr. daginstitution (i alt ca. 22 bygninger) af samme årsag. Affaldsskurene skal være større og udgifter til materialer er steget. Dette giver en samlet ekstraudgift på 1,6 mio. kr. Udgiften kan reduceres ved ikke at lave skure med tag og lys, som forudsat, men istedet at lave indhegnede arealer til affaldet, som det stadig vil være muligt at aflåse. Årsagen til at der oprindeligt var planlagt at etablere overdækkede skure var at dette forebygger forekomst af hærværk og rotter, samt er en mere æstetisk løsning. Administrationen anbefaler at der laves indhegninger istedet for overdækkede skure, så etableringen kan afholdes indenfor det afsatte budget. Lovgrundlag Affaldsbekendtgørelsen. Økonomiske konsekvenser Med denne sag søges der meddelt frigivelse af anlægsbevilling på 3,975 mio. kr. finansieret af det til formålet afsatte rådighedsbeløb i 2022. I dag udføres affaldshåndteringen af rengøringen. Det forventes, at der vil være en merudgift til rengøringskontrakten, når der opsættes flere affaldsspande til sortering i de forskellige fraktioner. Det vides dog endnu ikke hvor stor en udgift dette vil være, da det skal konkurrenceudsættes i det kommende rengøringsudbud, hvor der vil foreligge et resultat i maj 2023. Derudover vil der være ekstra udgifter til at leje containere og flere tømninger. Den primære ekstraudgift vil være på skolerne og plejecentre, samt kultur/fritidsbygninger. Dette vil kunne reduceres, hvis brugerne af bygningen bidrager til affaldssorteringen. Det er for eksempel erfaring fra andre kommuner med at eleverne sørger for tømning af skraldespande i deres klasselokaler. Der vil dog ikke give mening at gå i dialog om sådanne løsninger før omfanget af den økonomiske konsekvens er kendt, da der samtidig vil skulle tages hensyn til de ansattes kerneopgaver og den pædagogiske indsats overfor eleverne. Derudover er det på nuværende tidspunkt uklart om omkostninger til afhentning af affald stiger, da renovationsfirmaerne på den ene side skal afhente flere containere, men på den anden side er affaldsafhentningsomkostningerne for ikke-sorteret affald højere. Der planlægges derfor et udbud af renovationskontrakterne i 2023 for at få konkurrenceudsat serviceaftalerne med renovationsfirmaerne. Kommunikation Der er afsat midler til at understøtte kommunikationen med brugerne, såsom oplysningsplakater og udarbejdet materiale. Der afholdes løbende møder, hvor i nogle af brugerne også deltager. Tidsplan Etablering af de udvidede affaldsgårde implementeres i slutningen af 2022, samt indførelse af de ti lovbundne affaldsfraktioner. Indkøb af inventar til affaldssortering inde i bygninger vil blive implementeret over sommeren 2023, da den nye rengøringskontrakt først skal være implementeret for at affaldssorteringen inden i bygningerne giver mening. Sagens forløb 02-06-2022 Klima-, Teknik- og Miljøudvalget 1.-3. Anbefales.", "source_path": "data/greve/raw_dagsordener/Økonomiudvalget_2022-06-13T16:00:00+02:00_3e57a83f-0e73-43b2-88a8-fabc036644dc.json"}
{"document_id": "3e57a83f-0e73-43b2-88a8-fabc036644dc", "committee": "Økonomiudvalget", "meeting_date": "2022-06-13T16:00:00+02:00", "section_type": "html_fragment", "section_title": "Klimapulje og anlægsbevilling til bygningsautomatik", "case_number": "22-006414", "agenda_index": 20, "text": "Beslutning Økonomiudvalget anbefaler overfor Byrådet at Klima-, Teknik- og Miljøudvalgets indstilling godkendes. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet Resume I forbindelse med DK2020 arbejdet har Greve Kommune en målsætning om at blive CO2 neutral. En del af denne strategi vil være, at kommunens egne bygninger og bilpark bidrager til reduktionen. Samtidig er der kommet lovkrav om, at kommunen skal opsætte ladestandere og bygningsautomatik ved kommunens egne bygninger. Administrationen foreslår derfor, at der udarbejdes et budgetforslag til budget 2023 om en klimapulje til lovpligtige opgaver og at kommunens bygninger og bilpark bliver mere CO2 neutral. Indstilling Center for Teknik & Miljø indstiller, 1. at administrationen udarbejder et budgetforslag om en klimapulje for 2023-26, der vil omfatte men ikke være begrænset til at understøtte etablering af ladestandere, bygningsautomatik og solceller samt opkobling af kommunale bygninger på fjernvarme både i forhold til investeringer, rådgivning, administrative ressourcer og afledt drift 2. at der afsættes rådighedsbeløb på 0,2 mio. kr. i 2022 og meddeles anlægsbevilling til igangsættelse af rådgiver til bygningsautomatik til pilotprojekter på Tune Skole Højen og Hedelyskolen finansieret af Puljen til genopretning ol. i 2023, som reduceres tilsvarende Sagsbeskrivelse I forbindelse med DK2020 arbejdet har Greve Kommune en målsætning om at blive CO2 neutral. En del af denne strategi er at kommunens egne bygninger og bilpark bidrager til reduktionen. Da reduktionen i CO2 samtidig er en national og europæisk målsætning er der sideløbende med kommunens egen strategi kommet to lovkrav om etablering af ladestandere til elbiler og bygningsautomatik til at forbedre energiforbrug på bygningerne. For at kunne opfylde lovkrav og understøtte kommunens egne målsætninger anbefaler administrationen, at der i budget 2023 stilles forslag om en klimapulje der kan understøtte klimamålene på etablering af ladestandere, etablering af bygningsautomatik, tilkobling af kommunale bygninger på fjernvarme samt etablering af solceller. Administrationen foreslår at, der afsættes en samlet anlægspulje, da det endnu er uafklaret i hvor høj grad der vil være omkostninger forbundet med de forskellige tiltag samt omfanget af udgifterne. Puljen vil derfor løbende blive udmøntet af Byrådet, som behovene opstår. Det foreslås, at puljen dækker understøttelsen af følgende fire indsatser: 1. Ladestanderstrategi Som beskrevet i separat indstilling om Ladestanderstrategi er der et lovkrav om at kommunen inden 2025 skal etablere mindst ét ladeudtag for bygninger, hvor er tilknyttet mindst 20 p-pladser. Derudover vil en samlet strategi for etablering af ladestandere i kommunen ved offentlige bygninger og på offentlig vej kunne understøtte at flere vælger en el-bil. En samlet strategi med modeller for hvordan etablering af ladestandere kan udbydes, vil blive udarbejdet i løbet af 2022. Det foreslås derfor, at der i klimapuljen afsættes et beløb til: 1. Rådgivermidler til udbud af ladestandere afhængig af hvilken model Byrådet vælger skal implementeres. 2. Eventuel økonomisk tilskud fra kommunen til at etablere ladestandere hvis dette viser sig nødvendigt i udbuddet. Der er åbnet op for dette lovgivningsmæssigt til og med 2024. Administrationen har tidligere udbudt opgaven, hvor ingen af de bydende var interesseret i at sætte ladestandere op uden støtte. 2. Bygningsautomatik Bygningsautomatik er betegnelsen for de IT-systemer, der styrer bygningens varme og ventilation, og derfor via målere i bygningen kan være med til at reducere energiforbruget for bygningen. På grund af bygningsautomatikkens funktion med at reducere energiforbrug er der kommet et krav i bygningsreglementet om, at alle bygninger der har et varmebehov over 290 kW skal have bygningsautomatik inden udgangen af 2025. Kravene medfører, at der er omkring 16 bygninger, der skal have etableret eller opgraderet deres bygningsautomatik for at leve op til lovkravene. Det foreslås derfor at der i klimapuljen afsættes et beløb til at få hyret en rådgiver, der kan udarbejde en kortlægning af hvilke bygninger der skal have bygningsautomatik, samt hvilke udgifter dette vil medføre. Da bygningsautomatik koster fra 300.000 kr. og op til 2 mio. kr. at blive etableret pr. bygning, hvis der ikke i forvejen er bygningsautomatik, vil puljen ikke kunne dække anlægsudgiften. Anlægsudgiften vil blive indtænkt i de kommende renoveringsprojekter for større bygninger, som for eksempel skolerne. Men der kan være behov for at få finansieret yderligere midler til at gennemføre de konkrete projekter. 3. Fjernvarme For at kunne sikre mere klimavenlig opvarmning af flere bygninger i kommunen samarbejdes der med Greve Fjernvarme i Hundige, Greve, Mosede og Karlslunde, samt pt. EOn i Tune, på at flere områder kan tilkobles fjernvarme. I alt har Greve Kommune ca. 30 bygninger, der med fordel kunne tilkobles fjernvarme, heraf ca. 20 i det område Greve Fjernvarme arbejder med, og ca. 10 bygninger i Tune, som EOn arbejder med. For at understøtte tilkoblingen af de kommunale bygninger på fjernvarme er der imidlertid behov for at kommunen selv finansierer opkoblingen af fjernvarme indenfor egen matrikel. Resten af arbejdet finansieres af varmeselskaberne. Det foreslås derfor, at der afsættes ca. 50 - 500.000 kr. pr. bygning (afhængig af størrelse) til opkobling af fjernvarme. Behovet afhænger af hvor hurtigt fjernvarmen udvides i de områder bygningerne ligger. 4. Solceller Greve Kommune har opsat syv solcelleanlæg som er placeret på hallerne i Greve, Karlslunde og Tune, samt på Portalen, Greve Svømmehal, Strandskolen og Bostedet Vangeleddet. Når der opsættes solceller skal disse godkendes af Energistyrelsen, og solcelleanlæggene betragtes som elværker, hvorfor de skal udskilles i særlige selskaber, som så sælger strømmen tilbage til kommunen med afgifter og moms. Med den nuværende lovgivning vurderes der derfor ikke at være en god businesscase i at opsætte flere solceller på eksisterende bygninger. Ved en fremtidig mere lempelig lovgivning på området, vil der kunne være en god business-case ved opsætning af flere solceller på kommunens bygningerne som for eksempel skolerne, Sundhedshuset, Rådhuset og på tagarealer ved parkeringspladser (hvis der etableres halvtag over parkeringen). Allerede nu vil kommunen kunne indgå en aftale om at opsætte solceller til at dække eget energiforbrug via tredje part. Det vil sige, at en privat virksomhed sætter solcellerne op og sælger el til kommunen fra anlægget. Derved spares distributionstarif og transmissions-, net- og systemtarif for den del af elektriciteten, der forbruges af kommunens bygning, og på den måde vil en business-case for opsætning af solceller forbedres. En mulighed for denne løsning vil være at udvide solcelleanlægget på Greve Svømmehal, da bygningen har et stort elforbrug. Det foreslås, at hvis der kommer en lempeligere lovgivning at der i klimapuljen bliver mulighed for at få midler til at kortlægge potentialet for solceller og hvordan dette eventuelt kan udbydes til private aktører. Derudover kan puljen bruges til at undersøge muligheden for at sætte yderligere solceller op på Greve Svømmehal. Ligesom med bygningsautomatik vil en del projekter om solceller kunne indarbejdes i anlægsarbejder der allerede skal udføres, som renovering af skoler og dagtilbud. Dette vil ofte også være nødvendigt, da opsætning af solceller kræver at tagets stand og konstruktion er egnet til formålet. Klimapuljen vil også kunne bruges på andre investeringer i den grønne omstilling for kommunen selv samt til administrative ressourcer der er nødvendige for at arbejde med den grønne omstilling. Det kan fx være på myndighedsområdet til øgede ansøgninger om gravearbejder ol. Lovgrundlag Bygningsreglementet og Ladestanderbekendtgørelsen og kommunens kommende klimahandleplan. Økonomiske konsekvenser Det foreslås, at der udarbejdes et bruttoanlægsforslag til budget 2023-26 om en Klimapulje jævnfør ovenstående. Endelig størrelse af puljen vil blive nærmere beskrevet i budgetforslaget. De fleste af anlægsmidlerne vil kunne lånoptages fordi de er energibesparende. Derudover må der forventes at mange af forslagene vil kunne medfører driftsbesparelser på forbruget af energi. Der vil dog forventeligt også være tilhørende udgifter til rådgivning samt administrative ressourcer i afledt drift. Herudover foreslås det, at der afsættes rådighedsbeløb på 0,2 mio. kr. i 2022 og meddeles anlægsbevilling på ligeledes 0,2 mio. kr. til igangsættelse af rådgiver til bygningsautomatik til pilotprojekter i 2022 på Tune Skole Højen og Hedelyskolen. Rådighedsbeløbet finansieres af en fremrykning af rådighedsbeløb fra Puljen til genopretning ol. i 2023, som reduceres tilsvarende. Hvis Byrådet beslutter at følge denne indstilling samt indstillingen om Genopretningspuljen som fremlægges separat på samme møderække vil der være 13,457 mio. kr. tilbage i Genopretningspuljen i 2023 ud af i alt 19 mio. kr. Det er vurderingen, at en fremrykning af midler fra Genopretningspuljen i 2023 ikke vil udfordre overholdelsen af anlægsrammen i 2022, da der forventes en række forskydninger af øvrige anlægsprojekter i 2022 jævnfør budgetopfølgning 1 2022. Øvrige konsekvenser Udover reduktion i CO2 vil en del af tiltagene medføre en reduktion i afhængighed af gas og olie fra for eksempel Rusland. Kommunikation Afhængig af hvilke initiativer der iværksættes vil det være nødvendigt at have en dialog med brugerne af de relevante bygninger, samt eventuelt naboer. Tidsplan Ladestanderstrategien kan forventeligt udarbejdes i løbet af 2022, så beslutninger om finansiering af rådgiver og eventuel medfinansiering af etablering af ladestandere forventes at være afklaret i løbet af 2023. Lovkrav om ladestandere ved kommunale bygninger skal være opfyldt ved udgangen af 2024. Strategier for etablering af fjernvarme pågår allerede nu og forventes behandlet i 2022. Bygningsautomatik skal være etableret ved udgangen af 2025. Der skal derfor gerne være udarbejdet en strategi i 2023 og etablering af løsninger i 2024-25. Etablering af solceller afhænger af at der sker en lempelse i lovgivning om solceller, hvilket der endnu ikke er en køreplan for. Sagens forløb 02-06-2022 Klima-, Teknik- og Miljøudvalget 1.-2. Anbefales.", "source_path": "data/greve/raw_dagsordener/Økonomiudvalget_2022-06-13T16:00:00+02:00_3e57a83f-0e73-43b2-88a8-fabc036644dc.json"}
{"document_id": "3e57a83f-0e73-43b2-88a8-fabc036644dc", "committee": "Økonomiudvalget", "meeting_date": "2022-06-13T16:00:00+02:00", "section_type": "html_fragment", "section_title": "Anlægsbevilling fra Genopretningspuljen", "case_number": "21-015609", "agenda_index": 21, "text": "Beslutning Økonomiudvalget anbefaler overfor Byrådet at Klima-, Teknik- og Miljøudvalgets indstilling godkendes. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume I investeringsoversigten er der i budget 2022 afsat 13 mio. kr. i den såkaldte genopretningspulje, som anvendes til løbende at finansiere akutte renoveringer af de kommunale bygninger i løbet af året. Dette er tredje sag om udmøntning af Genopretningspuljen til projekter i 2022. Der resterer 1,5 mio. kr. i puljen. Administrationen foreslår at de resterende midler bliver fordel til nedenstående projekter, samt at der fremrykkes 4 ,15 mio. kr. fra 2023 til at løse yderligere projekter i 2022. Indstilling Center for Teknik & Miljø indstiller, at der afsættes rådighedsbeløb i 2022 og meddeles anlægsbevilling på 6,825 mio. kr. til projekterne i tabel i sagsbeskrivelsen finansieret af ”Pulje til genopretning o.l.” i 2022 og 2023, som reduceres tilsvarende. Sagsbeskrivelse Genopretningspuljen er en årlig pulje af anlægsmidler til akutte renoveringsprojekter på kommunens bygninger. Der er i 2022 afsat 13 mio. kr. i puljen og i 2023 afsat 19 mio. kr. i puljen. I tidligere sager er der blevet udmøntet for i alt 11,5 mio. kr. så der resterer 1,5 mio. kr. i puljen i 2022 . Af de udmøntede midler er det dog på Byrådet den 4. april 2022 besluttet, at flytte tre sager til udførsel i 2023 på grund af stigende materialepriser, udfordringer med leverancer og mangel på håndværkerressourcer. Dette er renovering af tag på Idræts- og Fritidsklubben (1,7 mio. kr.), renovering af halgulv i Greve Videnscenter (1 mio. kr.) og renovering af tag på Karlslunde Skole og Bettys Hus (3,2 mio. kr.) Det er stadig administrationens vurdering, at de nuværende usikkerheder på markedet ikke giver mening at udbyde anlægsprojekter på 1 mio. kr. Administrationen anbefaler dog, at der i stedet gennemføres de projekter, som er akutte og som udgør en mindre anlægsøkonomi, der ikke er så påvirket af prisstigningerne. Dette skyldes, at mindre projekter kan udføres en de mindre håndværkerfirmaer med varer de har på lager. Forslag til prioriterede projekter til udførsel i sommeren og efteråret 2022 Bygning Beskrivelse Budget i 1.000 kr. Dagtilbud Der vil blive udskiftet enkelte dårlige eller revne eternittagplader eller tagflader på særligt udsatte tagsider på flere dagtilbud, hvor der enten har været eller er stor risiko for tagskade. 1.000 Damagerskolen Ved siden af gymnastikhallen på Damagerskolen er en trappe og en rampe, som bruges til leverancer, så nedslidt, at der er stor risiko for faldulykker for medarbejdere og børn. Trappen skal derfor repareres, hvis den ikke skal afspærres. Én trappe er pt. afspærret af sikkerhedshensyn og rampe til vareleverancer uegnet til kørsel med varebure pga. store huller i belægningen. 200 Elevtoiletter Der er afsat en pulje på 1,5 mio. kr. i 2022 til renovering af elevtoiletter, som skal anvendes på toiletter på Damagerskolen, Klub Havana og Holmeagerskolen. Denne pulje foreslås øget med 500 t. kr. for at få gennemført flere toiletter, samt kompensere for de stigende udgifter. 500 Familiehusene Der er hul i taget på Familiehusene, som skal repareres. Der er allerede forekommet vandindtrængning. Reparationen vil omfatte alle 6 huse, hvor samtlige skumklodser udskiftes, samt udskiftning af defekte tagrygning og tagplader. 450 Frejas Kvarter - aktivitetshus for psykiatrien På aktivitetshuset for psykiatrien i Frejas Kvarter er facaden utæt, hvilket har medført rådskade. Der skal derfor udskiftes de tre facade elementer som er rådskadet. 200 Greve Idrætscenter - omklædningsrum Ventilationen i omklædningsrummene på Greve Idrætscenter fungerer ikke korrekt, hvilket medfører risiko for bygningsskader da dampen fra baderummene ikke håndteres korrekt. Ventilationen skal derfor renoveres. 400 Greve Idrætscenter - Idræts- og Fritidsklubben I forbindelse med at sagen om Fodboldhuset blev udskudt til 2023 er renovering af taget over Idræts-/fritidsklubben også blevet udskudt til 2024-25. Da der løbende opstår vandindtrængning er der behov for at lave en midlertidig løsning, så der ikke opstår udfordringer med indeklima i klubben. Midlerne vil reducere i den samlede anlægsudgift til den kommende sag om Fodboldhuset, dog for et mindre beløb end de 850 t. kr. 850 Godset På Klub Godset (fritidstilbud) skal der af hensyn til opfyldelse af brandkrav etableres en flugtvejstrappe/brandtrappe fra 1. sal, og samtidig skal inddækninger omkring vindues-/dørpartier på pavillonen ændres og tætnes, da der er direkte vandindtrængning. 250 Greve Bibliotek Der er givet et arbejdstilsynspåbud på Greve Bibliotek i området omkring såkaldte lille og store ø på grund af udfordringer med træk og varme/kulde. Der er sammen med en rådgiver fundet løsninger på hvordan påbuddet kan imødekommes. 800 Greve Bibliotek / Portalen Bygningsautomatikken på Greve Bibliotek og Portalen skal udskiftes. 300 Greve Svømmehal I forbindelse med istandsættelse af det sidste bassin på Greve Svømmehal er vandet nu tømt ud og der er fundet at de udligningstanke der regulerer vandstanden har behov for en betonrenovering. Det har ikke været muligt at undersøge tankene før bassinet blev tømt for vand. Det anbefales at udligningstankene renoveres nu, da en evt. senere renovering vil indebære at vandet i bassinerne så igen skal tømmes og vil påføre en unødig ekstra udgift og gener for brugerne. 525 Hedebo plejecenter På Hedebo Plejecenter skal det nuværende brandalarmeringsanlæg udskiftes for at opfylde brandkrav. Boligselskabet dækker halvdelen af udgiften. 200 Rådhuset I mødelokalet i kælderen på Rådhuset (i daglig tale kaldet Personalerummet) er der ikke etableret ventilation, hvilket forventes at medføre et Arbejdstilsynspåbud, da lokalet ofte anvendes til større møder og workshops for medarbejdere. 500 Rådhuset - tag Akut renovering af tag indtil behov for en større renovering af taget er afdækket. Der er afsat 300 t. kr. til at udarbejde en foranalyse af taget, og der forventes at skulle udarbejdes et budgetforslag til budget 2023. 300 Tune Skole Højen På Tune Skole Højen skal gaskedlen udskiftes inden den kommende varmesæson, da der ellers er stor risiko for at den står af, og der derved ikke kan sikres varme til skolen i vintersæsonen. 350 I alt 6.825 Lovgrundlag Bygningsreglement, Arbejdsmiljølov og udbudslov. Økonomiske konsekvenser Der er afsat 13 mio. kr. i Genopretningspuljen i 2022. Heraf er 11,5 mio. kr. allerede bevilget til konkrete sager. Der resterer derved 1,5 mio. kr. i puljen. Der er afsat 19 mio. kr. i Genopretningspuljen i 2023. Indstillingen vil medføre, at der samlet tilføres 6 ,825 mio. kr. til de foreslåede projekter. Det betyder, at \"”Pulje til genopretning o.l.” reduceres tilsvarende med 6 ,825 mio. kr. heraf 1,5 mio. kr. i 2022 og 5,325 mio. kr. i 2023. Det resterende rådighedsbeløb på puljen i 2023 er derfor på 13,657 mio. kr. Dertil kommer at der i separat indstilling om Klimapulje foreslås afsat 0,2 mio. kr. til pilotprojekt om bygningsautomatik. Godkendes denne indstilling vil der være 13,457 mio. kr. tilbage i Genopretningspuljen i 2023. Det er vurderingen, at en fremrykning af midler fra Genopretningspuljen i 2023 ikke vil udfordre overholdelsen af anlægsrammen i 2022, da der forventes en række forskydninger af øvrige anlægsprojekter i 2022 jævnfør budgetopfølgning 1 2022. De projekter der er frigivet midler til i 2022 fremgår af nedenstående tabel. Projekt Budget i t. kr. Mosedeskolen, branddøre 1.000 Karlslunde Skole og Bettys Hus, tagrenovering mv. 3.400 GIC - tagrenovering IFK 1.700 GIC - Cafe Langsiden 1.100 Rådhus - rådgivning, tag 300 Strandcentret 600 Toftegården - tag 500 Diverse dagtilbud - facade og vinduer 1.000 Solstrålen - tag og ventilation 500 Holmeagerskolen - SFO2 1.400 I alt 11.500 Kommunikation Center for Teknik & Miljø kommunikerer med brugerne af tilbuddene om de kommende byggeprojekter, og planlægger sammen med dem hvordan de kan udføres så gener mindskes og håndteres. Tidsplan Projekterne forventes udført i 2022. Sagens forløb 02-06-2022 Klima-, Teknik- og Miljøudvalget Anbefales.", "source_path": "data/greve/raw_dagsordener/Økonomiudvalget_2022-06-13T16:00:00+02:00_3e57a83f-0e73-43b2-88a8-fabc036644dc.json"}
{"document_id": "3e57a83f-0e73-43b2-88a8-fabc036644dc", "committee": "Økonomiudvalget", "meeting_date": "2022-06-13T16:00:00+02:00", "section_type": "html_fragment", "section_title": "Overdragelse af kompetence til beredskabet", "case_number": "21-003143", "agenda_index": 22, "text": "Beslutning Økonomiudvalget anbefaler overfor Byrådet at Klima-, Teknik- og Miljøudvalgets indstilling godkendes. Fremstilling Sagsprocedure Klima- Teknik- og Miljøudvalget, Økonomiudvalget og Byrådet. Resume I forbindelse med tilsyn har beredskabet i visse tilfælde behov for, at der nedlægges et påbud på grund af fare for personskade. Byrådet kan imidlertid bemyndige beredskabet til selv at nedlægge påbuddet i særlige situationer. Indstilling Center for Teknik & Miljø indstiller, at Greve Kommune overdrager kompetencen til beredskabet, til i medfør af byggelovens §16C, stk. 6-8, at træffe afgørelser om brandsikkerhedsmæssige forhold, hvor brugen af en bygning eller konstruktion udgør et ulovligt forhold efter byggeloven, og hvor der samtidig er en konkret risiko for personskade, og det ikke er muligt at træffe en byggesagsbehandler . Sagsbeskrivelse Beredskabskommissionen har på deres møde den 1. marts 2022, anbefalet deres fire ejerkommuner, herunder Greve Kommune, at overdrage kompetencen til beredskabet, til i medfør af byggelovens § 16C, stk. 6-8, at træffe afgørelser om brandsikkerhedsmæssige forhold, hvor brugen af en bygning eller konstruktion udgør et ulovligt forhold efter byggeloven, og hvor der samtidig er en konkret risiko for personskade. Overdragelsen af kompetencen sker i de tilfælde, hvor det ikke indenfor rimelig tid er muligt at træffe en byggesagsbehandler fra kommunen, eller hvor der i forbindelse med brandsyn, konstateres overtrædelser af bygningsreglementets regler om driftsmæssige foranstaltninger, der medfører udstedelse af påbud eller forbud. Forbud kan dog kun udstedes ved konstateret risiko for personskade. Kompetencen overdrages til beredskabet sker, jf. bilag 1, i medfør af byggelovens § 16 C, stk. 6-8, hvor, stk. 6 bemyndiger beredskabet til at træffe afgørelser om brandsikkerhedsm æssige forhold, hvor brugen af en bygning eller konstruktion udgør et ulovligt forhold efter byggeloven, og der samtidigt er en konkret risiko for personskade. Stk. 7 Overdragelsen af kompetencen sker udelukkende i de tilfælde, hvor det ikke er muligt indenfor rimelig tid at træffe en byggesagsbehandler. Stk. 8 Beredskabet kan i de tilfælde udstede påbud og forbud i forbindelse med overtrædelse af bygningsreglementets regler om driftsmæssige foranstaltninger. Forbuddet kan dog kun udstedes ved konkret risiko for personskade. Kompetenceoverdragelsen vurderes af beredskabet relevant i tre tilfælde: Situation 1: Telte og arrangementer - der er omfattet af brandsynsbekendtgørelsen (BEK nr. 2341 af 09122021) Situation 2: Øvrige objekter – der er omfattet af brandsynsbekendtgørelsen Situation 3: Ulovlig anvendelse af bygninger og andre akutte situationer, hvor kommunen ikke selv inden for et rimeligt tidsrum vil kunne træffe afgørelse Telte og arrangementer - der er omfattet af brandsynsbekendtgørelsen (BEK nr. 2341 af 09122021) Ved brandsyn i og ved telte, salgsområder, campingområder som ikke er omfattet af campingreglementet og midlertidige arrangementer mv., som angivet i byggelovgivningen, i inspektionsrapport og i evt. certifikat samt i byggetilladelse, gives Beredskab 4K mulighed for at træffe afgørelser om forbud mod anvendelse. Beredskab 4K fremsender i umiddelbar forlængelse af afgørelsen en kopi af afgørelsen til kommunens bygningsmyndighed. Øvrige objekter, der er omfattet af brandsynsbekendtgørelsen Ved brandsyn af objekter, der er omfattet af brandsynsbekendtgørelsen, hvor de driftsmæssige krav er overført til byggelovgivningen, gives mulighed for at træffe afgørelser om forbud og påbud ved overtrædelse af bygningsreglementets regler om driftsmæssige foranstaltninger. Forbud kan med henlæggelsen alene udstedes, når der er en konkret risiko for personskade. Ulovlig anvendelse af bygninger og andre akutte situationer, hvor kommunen ikke selv inden for et rimeligt tidsrum vil kunne træffe afgørelse Ulovlig anvendelse af bygninger og andre akutte situationer, hvor kommunen ikke træffes. Ved brandmæssig ulovlig anvendelse af lokaler, bygninger og grundarealer, der alene er omfattet af byggeloven, og hvor beredskabet tilkaldes eller er til stede, gives Beredskab 4K mulighed for at træffe afgørelser om forbud mod anvendelse. Beredskab 4K fremsender i umiddelbar forlængelse af afgørelsen en kopi af afgørelsen til kommunens bygningsmyndighed. Overførslen af kompetencer til beredskabet er blevet aktuel, idet kompetencerne tidligere er blevet overført fra beredskabsloven til byggeloven. Dette er sket som en konsekvens af, at en del af brandgodkendelser er overført fra kommunerne til private certificerede brandrådgivere. Samtidigt er kommunale brandvæsener / beredskaber samlet i beredskaber, som normalt dækker flere kommuner. Det har imidlertid vist sig upraktisk at beredskabet, når de konstaterer et ulovligt forhold, i visse tilfælde uden for kommunens åbningstid,. ikke straks har kunne give et påbud. Administrationen vurdere, at kompetenceoverdragelsen er hensigtsmæssig. Lovgrundlag Byggeloven. Økonomiske konsekvenser Sagen har ingen økonomiske konsekvenser. Kommunikation. Sagen er drøftet mellem Beredskab 4K og administrationen. Sagens forløb 02-06-2022 Klima-, Teknik- og Miljøudvalget Anbefales. Fraværende: Torben Hoffmann", "source_path": "data/greve/raw_dagsordener/Økonomiudvalget_2022-06-13T16:00:00+02:00_3e57a83f-0e73-43b2-88a8-fabc036644dc.json"}
{"document_id": "3e57a83f-0e73-43b2-88a8-fabc036644dc", "committee": "Økonomiudvalget", "meeting_date": "2022-06-13T16:00:00+02:00", "section_type": "html_fragment", "section_title": "Kommuneplan forslag til offentlig høring", "case_number": "22-003843", "agenda_index": 23, "text": "Beslutning Økonomiudvalget anbefaler overfor Byrådet at Plan- og Tryghedsudvalgets indstilling godkendes. Fremstilling Sagsprocedure Plan- og Tryghedsudvalget, Økonomiudvalget og Byrådet. Resume På baggrund af visionerne i Planstrategi 2019 og de forudgående temamøder om kommuneplanen forelægges forslag til Kommuneplan 2021-2033 samt tilhørende miljøvurdering med henblik på, at forslaget godkendes og sendes i offentlig høring. Indstilling Center for Teknik & Miljø indstiller, 1. at forslag til Kommuneplan 2021-2033 samt tilhørende miljøvurdering godkendes og sendes i 9 ugers offentlig høring. 2. at model 2 vælges med henblik på borgerdialog i høringsperioden. Sagsbeskrivelse Kommuneplanen er udarbejdet som en digital plan, hvilket giver mulighed for nemt at bevæge sig mellem temaerne. Forslag til Kommuneplan 2021 kan ses her: https://greve.viewer.dkplan.niras.dk/plan/15#/ brugernavn: Kommuneplan og kode: 2021 Byrådet igangsatte den 14. december 2020 arbejdet med kommuneplanrevisionen. I løbet af 2021 og 2022 har der været afholdt en række temamøder, der har belyst særlige temaer i kommuneplanen. Kommuneplan 2021-2033 (nævnes Kommuneplan 2021) fastlægger den overordnede ramme for den fremtidige udvikling og arealanvendelse i Greve. Kommuneplanen omfatter planlægning i såvel byerne som det åbne land. Med vedtagelsen af Planstrategi 2019 besluttede Byrådet, at der foretages en fuld revision af Kommuneplan 2017. Revisionen omfatter både rammer og retningslinjer, samt hvilke temaer kommuneplanens emner er inddelt i. Kommuneplanen er en omfattende plan. Den aktuelle udvalgssag er derfor også omfattende, og for overskuelighedens skyld er den opdelt i følgende afsnit: Planstrategi 2019 der omhandler sammenhængen mellem planstrategien og kommuneplanen og sætter fokus på strategiens ønsker til byudviklingen i Greve Kommune. Hovedstruktur og kommuneplanens temaer beskriver den nye kommuneplans indhold, herunder hvilke temaer der indgår i planen. De primære ændringer i forslag til Kommuneplan 2021 der omhandler en tematiseret gennemgang af de primære ændringer i forslaget. Miljøvurdering beskriver de emner som er miljøvurderet i forbindelse med forslag til Kommuneplan 2021. 1. Planstrategi 2019 Planstrategi 2019's overordnede mål for udviklingen af Greve Kommune er, at \"vi vil skabe rammerne for det gode liv - tæt på storbyen, tættere på naturen\". Planstrategi 2019 sætter fokus på livet mellem bygningerne, på naturen og sammenhænge og forbindelser i byen. Det er sammenfattet i tre ønsker til byudviklingen: Levende byrum - Fordi det er alt det, der sker imellem husene og relationer mellem naboer, som skaber gode steder at bo. Natur i byen - Fordi det grønne og det blå er blandt Greves Kommunes attraktioner. Sammenhæng i byen - Fordi livet leves mange forskellige steder i Greve Kommune og fordi forbindelser skaber synergi. Planstrategi 2019 fastholder og bygger videre på kommunens fysiske struktur samtidig med, at der sættes fokus på de fremtidige udviklingsperspektiver. Kommuneplan 2021 skal omsætte planstrategiens visioner til mere detaljerede retningslinjer for arealanvendelsen og rammer for lokalplanlægningen i de enkelte dele af kommunen. 2. Hovedstruktur og kommuneplanens temaer Kommuneplanen indeholder en hovedstruktur, som dels består af et oversigtskort og dels nogle tekstafsnit. I hovedstrukturen kan man læse mere om Planstrategi 2019 og byrådets mål. De 8 temaer i kommuneplanen bliver introduceret her med delvisioner for hvert enkelt tema for Kommuneplan 2021’s 12-årige planlægningsperiode. Desuden findes her en overordnet beskrivelse af kommunens områder: Kystbyerne er beskrevet samlet og landsbyerne og det åbne land sammen. Tune er beskrevet i sit eget afsnit, da der er flere planlægningsmæssige elementer, som er særligt gældende kun for Tune. I hovedstrukturen findes også det lovpligtige afsnit om byvækst samt kommuneplan 2021’s relation til Lokal Agenda 21 samt DK2020. Herudover indeholder Kommuneplanen temaer, der tilsammen dækker Greve Kommunes egne fokusområder, forholder sig til det regionale perspektiv samt overholder de lovmæssige krav til kommuneplanens indhold. Kommuneplan 2021 indeholder følgende overordnede temaer: Bolig og bosætning Erhverv Detailhandel Natur og klimatilpasning Teknik og miljø Infrastruktur og mobilitet Idræt, fritid og kultur Det åbne land Trafik, teknik og miljø er i Kommuneplan 2021 fordelt ud i to temaer (tema e og f). Med Greve Kommunes tilslutning til DK2020 har mobilitetsbegrebet fået et større fokus. Derudover er infrastruktur et specifikt, afgrænset men ret stort emne i planlægningen. Idræt, fritid og kultur er blevet et selvstændigt tema (tema g) i Kommuneplan 2021, hvor det før stod sammen med natur. Det åbne land er et nyt tema (tema h). Det åbne land var i kommuneplan 2017 dækket af en kommuneplanramme i landzone. I kommuneplan 2021 reguleres det åbne land i stedet af retningslinjer for bl.a. landzoneadministration. 3. De væsentligste ændringer i forslag til Kommuneplan 2021-2033 I nedenstående bliver de væsentligste ændringer gennemgået. Man kan se en oversigt over samtlige ramme- samt retningslinjeændringer i bilag 2 og 3 (de endelige bilag vedlægges på økonomiudvalgets dagsorden). a. Bolig og bosætning Ændring Bemærkninger Retningslinje for rækkefølgeplanen Den nye rækkefølgeplan for byudvikling prioriterer (1. del af planperioden) omdannelse i Tune samt nye erhvervsområder i Greve. I 2. del ligger \"bar mark\" byudviklingsområder samt omdannelse i Greve og Hundige. Retningslinje om byens profil skærpes. Kommunens generelle byprofil skal fastholdes i 1-2 etager, mod at der tidligere stod 1-4 etager. Kun vedkommunens tre S-togsstationer gives mulighed for fortætning og flere etager. Retningslinje om friarealer er skærpet. Der er tilføjet en definition af, hvad betegnelsen 'fælles friareal' dækker, så fx arealer til parkering, cykler og affald ikke kan tælles med. Retningslinje om mindre boliger er skærpet. Retningslinjen stiller som krav til at vurdere, om der er et behov for mindre boliger, når der bygges nyt i bymidter og stationsnære områder. Før stod der, at der skulle være mulighed for mindre boliger. Nye retningslinjer om grundstørrelse der muliggør mindre grunde. Som udgangspunkt er udstykning til rækkehuse (tæt-lav) stadig 400 m 2 . Der er stor efterspørgsel på mindre grunde, og derfor gives der mulighed for tæt-lav grunde på 250 m 2 , såfremt der er et fælles friareal på mindst 150 m 2 . Ny retningslinje om privat udendørs opholdsareal. Ny retningslinje stiller krav til, at nye rækkehuse og lejligheder skal have adgang til enten privat have/terrasse eller altan. Generelt er boligrammerne gjort mindre (i geografisk udstrækning), og de er ”strammet op” ved kun at dække én typologi. Der er indsat nye retningslinjer, som har fokus på arkitektonisk kvalitet. Desuden er der indsat retningslinjer om adgang til fælles og private grønne områder samt begrønning af selve boligen såsom grønne tage/facader. b. Erhverv Ændring Bemærkning Ny retningslinje for lokalisering af kontorerhverv mm. Den præciserer, at de mindre virksomheder ønskes placeret i bymidter , bydelscentre eller bynære erhvervsområder – dette på baggrund af et ønske om at styrke bymidterne . Erhvervsafsnittet indeholder nye retningslinjer om arealer til produktionserhverv, transport- og distributionserhverv. Begge retningslinjer er efter nye krav i Planloven. Desuden udlægges der nye rammer til erhverv som følge af Fingerplan 2019. c. Detailhandel Ændring Bemærkning Retningslinje om enkeltstående butikker uden for centerstrukturen er skærpet. Retningslinjen er skærpet grundet et ønske om at fokusere centerstrukturen. Det betyder, at det er sværere at placere enkeltstående butikker udenfor by- og lokalcentre. Nyt areal til særligt pladskrævende varegrupper Der er udpeget et nyt areal til særligt pladskrævende varegrupper ved Greve Centervej. Det tidligere udlagte område i Tune Industri tages ud. Detailhandelsstrukturen ændres efter anbefalingerne i detailhandelsanalysen. Centerstrukturen koncentreres mere specifikke steder. Herved sikres så meget synergi som muligt mellem eksisterende og nye butikker, så bymidternes bymiljø fastholdes. d. Natur og klimatilpasning Ændring Bemærkning Afsnittet ”oversvømmelse og erosion” er tilføjet. Det er et nyt planlægningstema. Det sikres, at der i risikoområder for oversvømmelse skal stilles krav til sikrings- og afværgeforanstaltninger som eksempelvis forhøjet sokkelkote i lokalplanlægningen. Nye rekreative rammer. Der er indsat nye rekreative rammer for at sikre de grønne områder i byen mod yderligere bebyggelse. Arealerne er både kommunalt og privat ejet. Hele afsnittet om Grønt Danmarkskort er revideret efter planlovsændringen i 2017. Desuden er grønne kiler i kommuneplanen revideret efter Fingerplan 2019. e. Teknik og miljø Ændring Bemærkning Nye retningslinjer om støj fra motorvejen. Retningslinjerne skal sikre, at støj fra motorvejen tages i betragtning som det første ved ny planlægning for støjfølsom anvendelse i områder op til 1,5 km fra motorvejen. Retningslinje om vedvarende energi udgår, da den erstattes med nye retningslinjer om solenergi og vindmøller. Retningslinje om vindmøller giver ikke nye muligheder, men følger vindmøllebekendtgørelsen. Retningslinjer om solceller regulerer bl.a., at solceller og solfangere i boligområder (ikke erhvervsområder) skal etableres på bygninger - for at undgå placering på stativer o.l. Desuden skal solenergianlæg følge taghældningen. f. Infrastruktur og mobilitet Ændring Bemærkning Parkeringsnormerne er ændrede for både boliger, erhverv og offentlige formål. For parcelhuse er parkeringsnormen fastholdt. For rækkehuse er den sat ned fra 2 pr. bolig til 1,75 og for etageboliger er den ligeledes sat ned fra 1,5 pr. bolig til 1,25. For boliger i de stationsnære kerneområder er normen ændret fra 1,5 pr. bolig for alle typer til 1 pr. bolig for etage og parcelhuse. Normen på 1,5 pr. bolig er fastholdt for rækkehuse. Cykelparkeringsnormer for boliger. Der er tilføjet et nyt krav om, at 50 % af cykelparkeringen til etageboliger, kollegier og ungdomsboliger skal etableres overdækket. g. Idræt, fritid og kultur Ændring Bemærkning Greve Museum skal høres inden nedrivning og renovering inden for kulturmiljøer. Ny retningslinje er tilføjet efter dialog med Greve Museum. Dette betyder, at museet skal høres inden nedrivning og renovering inden for kulturmiljøer. Kravet bliver skrevet ind i nye lokalplaner hvis relevant. Efter anmodning fra Slots- og Kulturstyrelsen er der indsat en liste over bevaringsværdige bygninger i Greve Kommune med adresse og matrikelnummer, og i hvilken lokalplan og bestemmelse, man kan læse om bygningen/bygningerne. h. Det åbne land Det åbne land var i kommuneplan 2017 dækket af en ramme i landzone. I kommuneplan 2021 reguleres det åbne land i stedet af retningslinjer for bl.a. landzoneadministration. 4. Miljøvurdering Kommuneplanens ændringer skal miljøvurderes i henhold til miljøvurderingsloven. I forbindelse med den endelige vedtagelse af Kommuneplan 2021 udarbejdes en sammenfattende redegørelse, der vil blive indarbejdet i Kommuneplan 2021. Miljøvurderingen i fuld længde kan ses i bilag (endelig udgave vedlægges inden byrådsmødet). Lovgrundlag Planloven. Økonomiske konsekvenser Sagen har ingen bevillingsmæssige konsekvenser. De nyudpegede rekreative rammer, som Greve Kommune selv ejer, medfører, at der ikke kan ske et salg af disse arealer. Kommunikation Borgermødet i Tune i 2021 I forbindelse med udarbejdelse af kommuneplan 2021, er der blevet afholdt et borgermøde i Tune. Tune har et særligt fokus i Kommuneplan 2021, da der er to byudviklingsområder samt et omdannelsesområde. Desuden har Tune flere særlige planmæssige begrænsninger, som ikke gør sig gældende i resten af kommunen; støjrestriktionszonen ved Roskilde lufthavn, råstofudgravningsområder samt reservation til transportkorridor. Med baggrund i Tunes muligheder og begrænsninger blev borgermødet afholdt, for at få Tuneborgernes ønsker til fremtidens Tune med i arbejdet med revisionen af kommuneplanen. Afsnittet i hovedstrukturen om Tune er delvist skrevet på baggrund af borgermødet. Offentlig høring og borgermøde Forslag til Kommuneplan 2021 sendes i offentlig høring fra den 23. juni 2022 og frem til den 25. august 2022. I høringsperioden kan der afholdes borgermøde(er) eller vælges en anden type af offentlighed og inddragelse. Valgmulighederne er opstillet i bilag 4. Der gives mulighed for tre modeller: Model 1 er den lovpligtige orientering om høring. Model 2 indeholder desuden et digitalt borgermøde. Model 3 foreslår 2 fysiske borgermøder ud over den lovpligtige orientering. Administrationen anbefaler model 2, da behov for direkte dialog samt orientering vurderes at kunne opfyldes her. Det digitale borgermøde kan desuden gøre, at en anden (og måske større) målgruppe end ved klassiske borgermøder har mulighed for at deltage. Øvrige forhold Foranlediget af kommunens arbejde med at udarbejde en DK2020-klimahandlingsplan, har byrådet modtaget 26 konkrete forslag fra Greve Kommunes Klimaborgersamling, hvoraf flere er relevante for indhold i den kommende kommuneplan. Flere af dem flugter med Planstrategi 2019 og de politiske behandlinger af kommuneplanen frem til nu, og de er derfor så vidt muligt indarbejdet. Tidsplan Offentlig høring (9 uger) 23.06.2022 - 25.08.2022 Behandling af høringssvar, udarbejdelse af hvidbog og dagsorden til endelig vedtagelse 26.08.2022 - 13.10.2022 udvalgsmøde Plan- og Tryghedsudvalget 15.11.2022 udvalgsmøde Økonomiudvalget 02.03.2022 Byrådsmøde - endelig vedtagelse 12.12.2022 Sagens forløb 31-05-2022 Plan- og Tryghedsudvalget 1. Anbefales med følgende ændringer: I \"byens profil\" er der ikke behov for specifikt at vurdere behovet for mindre boliger eller angive antallet af etager i stationsnære bymidter. P-normer ønskes ikke ændret undtaget for offentlige formål. 2. Anbefales. Fraværende: Claus Dyremose", "source_path": "data/greve/raw_dagsordener/Økonomiudvalget_2022-06-13T16:00:00+02:00_3e57a83f-0e73-43b2-88a8-fabc036644dc.json"}
{"document_id": "3e57a83f-0e73-43b2-88a8-fabc036644dc", "committee": "Økonomiudvalget", "meeting_date": "2022-06-13T16:00:00+02:00", "section_type": "html_fragment", "section_title": "Principaftale for anlægslov for Køge Bugt Strandpark", "case_number": "21-013732", "agenda_index": 24, "text": "Beslutning Økonomiudvalget anbefaler overfor Byrådet at Plan- og Tryghedsudvalgets indstilling godkendes. Brigitte Klintskov Jerkel (C) følger administrationens indstillingspunkt 2. Fremstilling Sagsprocedure Plan- og Tryghedsudvalget, Økonomiudvalget og Byrådet. Resume Byrådet besluttede den 7. marts 2022, at Greve Kommune indgår i samarbejdet om den nye anlægslov, med fokus på tilgængeligheden, idet der arbejdes for at anlægsloven gælder hele kyststrækningen i Greve Kommune. Borgmesteren har sendte et brev til indenrigs- og boligministeren om dette. I samarbejde med strandparkskommunerne og Bolig- og Planstyrelsen er der nu udarbejdet et udkast til principaftale for anlægslov for Køge Bugt Strandpark, som fremlægges her og de ønskede fokusområder skal udpeges. Indstilling Center for Teknik & Miljø indstiller, at principaftalen om Køge Bugt Strandpark (bilag 1) godkendes, at der efter sommerferien igangsættes en borgerinddragelsesproces, evt. i fællesskab med de andre strandparkskommuner, at Greve Kommune udpeger som udgangspunkt følgende fokusområder som kan indgå i den kommende anlægslov: - Fokusområde 06 Greve Marina, jf. Visionsplan for Strandparken (bilag 2), - Fokusområde 07 Greve Strandeng, jf. Visionsplan for Strandparken (bilag 2) og - \"Dykanden\", jf. Udviklingsplan for Greve Marina (bilag 3). Sagsbeskrivelse På Byrådets mødet den 20. december 2021 blev samarbejdet om anlægslov for Køge Bugt Strandpark forelagt. Her blev det besluttet, at kommunen skulle arbejde for en revideret tidsplan for arbejdet med principaftale for Køge Bugt Strandpark. Først når der forelå en revideret tidsplan for arbejdet med anlægsloven, ville Byrådet tage en drøftelse af, hvilke konkrete projekter der skulle indgå i arbejdet. Den på daværende tidspunkt Indenrigs- og Boligminister Kaare Dybvad Bek har i et brev af 7. februar 2022 udtrykt forståelse for, at der er brug for noget ekstra tid, inden en principaftale. Derfor blev samarbejdet om Strandparken igen forelagt på byrådsmødet den 7. marts 2022 hvor blev det besluttet, at Greve Kommune fuldt ud indgår i samarbejdet med de andre strandparkkommuner. Dog var det en betingelse, at der arbejdes for, at anlægsloven gælder hele kyststrækningen i Greve Kommune, og at der for Greve Kommunes del af kyststrækningen er fokus på tilgængelighed på stranden. Borgmesteren sendte den 29. april et brev til indenrigs- og boligministeren, som klarlagde Greve Kommunes ønske om, at hele kommunens kyststrækning kan komme i betragtning i forbindelse med den kommende anlægslov for Køge Bugt Strandpark. Ministeren har d. 18. maj svaret, at dette ikke er muligt, da det er vigtigt, at anlægsloven er klart afgrænset til det strandparkområde, som fremgår af vedtægterne for Strandparken I/S og fingerplanen (se bilag 4). Principaftalen Bolig- og Planstyrelsen har i samarbejde med de fem strandparkskommuner udarbejdet et udkast til en principaftale om Køge Bugt Strandpark. Principaftalen handler dels om kommunernes samarbejde om kystbeskyttelse, naturbeskyttelse og modernisering af faciliteter, dels om regeringens udarbejdelse af en anlægslov, der skal muliggøre den ønskede modernisering af faciliteter i Køge Bugt Strandpark. Denne principaftale skal danne grundlag for udarbejdelsen af et forslag til en anlægslov for Køge Bugt Strandpark. Principaftalen beskriver, at anlægsloven skal muliggøre en modernisering og videreudvikling af Køge Bugt Strandparks faciliteter til brug for rekreative formål, i den udstrækning det ikke er muligt inden for gældende lovgivning, f.eks. strandbeskyttelseslinjen. Uden for de fastlagte arealer opretholdes de nuværende bindinger efter naturbeskyttelsesloven uændret, dog kan etablering af nye stiforbindelser mellem de afgrænsede arealer og ændring af nuværende stiforbindelser foretages i takt med den modernisering, der sker inden for de fastlagte arealer, hvis der alt overvejende er tale om anlæggelse af naturstier, trampestier, boardwalks /træfortove og lignende. Udkastet til principaftalen (bilag 1) er fortsat et udkast, hvor der kan komme enkelte justeringer. Borgerinddragelse Diverse aktører/interessenter har en stor interesse i området, og kyststrækningen er et stort aktiv for mange af kommunernes borgere. Derfor skal borgerinddragelse tænkes ind i den videre proces om deres ønsker til udviklingen af de udpegede fokusområder. Borgerinddragelsen kunne f.eks. foregå i august-september, først med interessentinddragelse ved en række møder/workshops, efterfølgende mulighed for skriftlig høring på f.eks. to uger. Dette kunne ske i samarbejde med de øvrige strandparkskommuner og faciliteres af den nyligt ansatte projektleder. Fokusområder Anlægsloven skal fastlægge placering og afgrænsning af et antal arealer (fokusområder), hvor modernisering af faciliteter kan ske og for hvert areal fastlægge maksimal byggehøjde og bebyggelsesprocent. Administrationen foreslår følgende fokusområder i Greve Kommune: Fokusområde 06 Greve Marina (se bilag 2) Fokus: strand- og bademiljø. Det kan fx være i form af toiletfaciliteter, grejbank eller café. Der kan evt. etableres en badeanstalt i forbindelse med moleanlæg og anlæg af ro- og kajakflydebro, som forbedrer muligheden for aktiviteter på vandet. Fokusområde 07 Greve Strandeng (se bilag 2) Fokus: natur og wellness. Det kan fx være i form af toiletfaciliteter, grejbank, sauna, sheltere eller café. Der kan evt. etableres en badeplatform til at sikre tilgængelighed til vandet til fx vinterbadere. \"Dykanden,\" Greve Marina (se bilag 3) Kan f.eks. indrettes som en multifunktionel ø, fx med faciliteter til badning, kulturarrangementer og café. På havnearealer lokalplanlagt til havneformål, hvor strandbeskyttelseslinjen ikke er blevet ophævet, er det i dag muligt at opføre klubhuse og andre faciliteter til foreninger med tilknytning til havet og kysten samt at opføre visse mindre bålhytter, sheltere, legepladser o.l. Samlet set betyder det, at der er mange muligheder for at realisere projekter ved havnene i Strandparken, uden at dispensation fra strandbeskyttelseslinjen er nødvendig. Administrationen vurderer dog, at projekter der er skitseret i helhedsplanen er af en størrelse, som formentlig er vanskeligt inden for disse muligheder, og indstiller derfor til, at Greve Kommune udpeger \"Dykanden\" til fokusområde, hvorved strandbeskyttelseslinjen bliver ophævet. Muligheder inden for strand-/havnearealet Mosede Havn fik i 2019 reduceret strandbeskyttelseslinjen. Det vil derfor være muligt at realisere rekreative projekter på havnearealet uden at området indgår i den kommende anlægslov. Der er indført en mere lempelig dispensationspraksis for strandbeskyttelseslinjen på flere områder, herunder: Mulighed for dispensation til etablering af mindre anlæg til eksisterende turismevirksomheder i tilknytning til hovedbebyggelsen på virksomhedens ejendom, f.eks. en petanquebane eller en terrasse Mulighed for dispensation til etablering af bål- eller grillplads eller net til boldspil m.v. til brug for eksisterende turismevirksomheders frilufts- og ferieaktiviteter, også hvor faciliteterne opføres uden tilknytning til virksomhedens eksisterende bebyggelse, men dog i områder, der i forvejen er præget af bebyggelse og friluftsaktiviteter Mulighed for dispensation til etablering af træfortove på strande med mange besøgende for at skabe øget tilgængelighed til stranden og vandet for f.eks. kørestolsbrugere Mulighed for dispensation til mindre faciliteter langs strandene til klubber, foreninger og institutioner, når de nævnte faciliteter opføres i tilknytning til eksisterende anlæg som for eksempel en parkeringsplads eller vejnedkørsel, og det er i overensstemmelse med en gældende lokalplan Dertil kommer, at der generelt er en forholdsvis lempelig praksis for at dispensere til mindre anlæg, der er offentligt tilgængelige og som har til formål at understøtte friluftsliv, herunder f.eks. stier, mindre parkeringsarealer, toiletbygninger og skilte til formidling af natur og miljø. Lovgrundlag Regeringen sigter mod at fremsætte et lovforslag om en anlægslov for Køge Bugt Strandpark i 2023. Kommunerne skal efterfølgende tilvejebringe det nødvendige plangrundlag, der muliggør den fremtidige modernisering. Økonomiske konsekvenser Principaftalen og den efterfølgende anlægslov for Køge Bugt Strandpark har ikke direkte økonomiske konsekvenser for Greve Kommune. Når faciliteterne skal tilvejebringes, skal det dog finansieres af de enkelte kommuner. Øvrige konsekvenser Greve Kommune skal i den efterfølgende kommune- og lokalplanlægning regulere faciliteterne i de afgrænsede områder inden for de rammer, der fastlægges i anlægsloven. Kommunikation Strandparkskommunerne foretager en fælles borgerinddragelse med en række workshops/møder, efterfølgende mulighed for høring i 2 uger. Hvis relevant, kan der efterfølgende nedsættes arbejdsgrupper, som kan bidrage til udformningen af de endelige projekter. Tidsplan Når principaftalen er godkendt, iværksætter strandparkskommunerne en borgerinddragelsesproces. Når høringsfristen for borgerinddragelsen er udløbet, beslutter kommunerne hvilke konkrete områder (placering, anvendelse og omfang), der skal være omfattet af anlægsloven. Områderne indgår herefter sammen med principaftalen i Bolig- og Planstyrelsens gennemførelse af en miljøvurdering og udarbejdelse af et udkast til anlægslov for Køge Bugt Strandpark. Miljøvurderingen forventes at tage ca. syv måneder. Der sigtes mod, at en anlægslov vil kunne fremsættes i første halvår 2023. Sagens forløb 31-05-2022 Plan- og Tryghedsudvalget 1. Anbefales. 2. Kan ikke anbefales med bemærkning om, at borgerinddragelse afventer, til at der er afsat midler til konkrete projekter. 3. Anbefales. Fraværende: Claus Dyremose", "source_path": "data/greve/raw_dagsordener/Økonomiudvalget_2022-06-13T16:00:00+02:00_3e57a83f-0e73-43b2-88a8-fabc036644dc.json"}
{"document_id": "3e57a83f-0e73-43b2-88a8-fabc036644dc", "committee": "Økonomiudvalget", "meeting_date": "2022-06-13T16:00:00+02:00", "section_type": "html_fragment", "section_title": "Byggesagsbehandling §60", "case_number": "22-007475", "agenda_index": 25, "text": "Beslutning Økonomiudvalget anbefaler overfor Byrådet at sagen tages til efterretning. Fremstilling Sagsprocedure Økonomiudvalget og Byrådet. Resume Det tidligere Økonomiudvalg har ønsket en oversigt over perspektiver i at udskille byggesagsbehandling i et 60§ selskab i samarbejde med andre kommuner. Denne sag belyser spørgsmålet. Indstilling Administrationen indstiller at sagen tages til efterretning. Sagsbeskrivelse Det tidligere Økonomiudvalg har bestilt en oversigt over perspektiverne i at skabe et selskab der kan varetage byggesagsbehandling i samarbejde med andre kommuner. Administrationen har undersøgt dette og rådført sig med ekstern rådgiver jf. bilag 1. Kommuner kan helt gennemgående ikke overdrage myndighedsbehandling til 3. part (hverken private virksomheder eller etablerede kommunale selskaber) medmindre der er hjemmel til dette i lovgivningen. I forbindelse med byggesagsbehandling er det muliggjort at overdrage opgaver med hensyn til brand og beredskab. Derudover må der ikke ske overdragelse (bilag 1, side 2 og 3). Deraf følger, at såfremt Økonomiudvalget ønsker at overdrage byggesagsbehandlingen til et §60 selskab da vil det kun være de dele af behandlingen der ikke er egentlig myndighedsbehandling der kan overdrages. Tilsvarende følger at kommunen fortsat skal have en byggesagsfunktion der varetager myndighedsopgaver. Etablering af et selskab vil dermed nødvendiggøre at den fulde byggesagsproces kortlægges i detaljen og at der derved synliggøres hvilke enkeltdele der kan overdrages til et selskab (faktisk forvaltningsvirksomhed som sagsoplysning mv.) og hvilke der ikke kan overdrages (myndighedsopgaver som afgørelser mv). Dernæst skal det vurderes om mængden af opgaver er tilstrækkelig til at det kan begrunde etableringen af et selskab (bilag 1, side 2). En byggesagsbehandlingsproces består ofte, særligt for mere komplekse byggesager som erhvervssager og større byggerier, af en række løbende afklaringer hvor der er tæt dialog mellem sagsbehandler og ansøger. Sagen oplyses, tilføres ekstra oplysninger og færdiggøres derved i dialog frem til der sker en egentlig afgørelse. Såfremt den egentlige forvaltningsvirksomhed såsom sagsoplysning rykkes til et selskab vil der derefter være behov for ekstra koordinering mellem den kommunale myndighedsfunktion, selskabet og ansøger. Dette vurderes ikke som hensigtsmæssigt jf. bilag 1 side 5). Økonomiske konsekvenser Der er i sig selv ingen økonomiske konsekvenser ved denne sag. Såfremt Økonomiudvalget ønsker at der arbejdes videre med sagen, vil det kræve ekstern bistand og administrationen vil derfor udarbejde et forslag til finansiering af foranalyse frem mod budget 2023-2026 Tidsplan Såfremt Økonomiudvalget ønsker at der arbejdes videre med sagen, vil administrationen udarbejde budgetforslag frem mod budgetforhandlingerne. Derudover vil administrationen sikre orientering af fagudvalget så den videre proces kan forankres i såvel fagudvalg som Økonomiudvalg.", "source_path": "data/greve/raw_dagsordener/Økonomiudvalget_2022-06-13T16:00:00+02:00_3e57a83f-0e73-43b2-88a8-fabc036644dc.json"}
{"document_id": "3e57a83f-0e73-43b2-88a8-fabc036644dc", "committee": "Økonomiudvalget", "meeting_date": "2022-06-13T16:00:00+02:00", "section_type": "html_fragment", "section_title": "Budget 2023-26 - Status på budgettet", "case_number": "22-002274", "agenda_index": 26, "text": "Beslutning Økonomiudvalget anbefaler overfor Byrådet at status på budget 2023-26 tages til efterretning med bemærkning om at Økonomiudvalget ønsker at der afholdes et informationsmøde i august for borgerne i Greve hvor administrationen kan formidle rammerne for den kommunale budgetlægning og belyse hvilke forskellige udgiftspres der skal håndteres i budgetlægningen. Informationsmødet er uden deltagelse af byrådets medlemmer. Fremstilling Sagsprocedure Økonomiudvalget og Byrådet. Resume Økonomiudvalget og Byrådet bedes tage status på Budget 2023-26 til efterretning. På nuværende tidspunkt er der stadig en lang række ubekendte i forhold til det samlede billede af både udgifts- og indtægtssiden og derudover er økonomiaftalen for 2023 endnu ikke på plads. I forhold til hovedsageligt de tekniske rettelser, men også den forventede udvikling i demografi, er der dog på nuværende tidspunkt opgjort et markant finansieringsbehov i de kommende år, som skal findes gennem de besluttede budgetanalyser og implementeringen af omfangsrige effektiviserings- og besparelsesforslag. Der er samlet set tale om et finansieringsbehov, der ikke er set større de sidste par år, og som er er stærkt bekymrende ift. at skabe et budget i balance. Det forventes, at regeringen og KL indgår en aftale om kommunernes økonomi 2023 inden Økonomiudvalgets møde den 13. juni. Indstilling Center for Økonomi & HR indstiller, at status på Budget 2023-26 tages til efterretning Sagsbeskrivelse På Økonomiudvalgets møde den 13. december 2021 og Byrådets møde den 20. december 2021 blev tids- og procesplan for budgetstyring og budgetlægning drøftet og godkendt - herunder budgetprocessen for 2023-26. Som en del af dette blev det besluttet, at Økonomiudvalget og Byrådet får forelagt status på Budget 2023-26 på deres møder i juni 2022. På nuværende tidspunkt er indholdet af økonomiaftalen for 2023 endnu ukendt, men indikationer tyder på, at der rent finansieringsmæssigt ikke skal forventes en større tilførsel af midler udover måske noget til demografi (hvor Greve Kommunes andel ligger med et niveau på omkring 10 mio. kr.) og der er markant pres på det frie økonomiske råderum grundet flere faktorer - herunder krigen i Ukraine. Der er et spinkelt håb om tilførsel af midler til de specialiserede områder, men formuleringerne og indarbejdelsen i den endelige aftale afventes. Der er derudover stadig en lang række ubekendte i forhold til næste års budget, der først konkret og med sikkerhed vil kunne regnes på henover sommeren, for så vidt angår indtægtssiden, skønskataloget, DUT (tilpasning af kommunernes økonomi til det statslige lovprogram), investeringsoversigten samt de endelige tekniske rettelser, der til sammen danner rammen for, hvad det er muligt at fremme af bruttoanlægsforslag og udvidelsesforslag på driften. Meget af dette vil først kunne blive indarbejdet i Direktionens samlede budgetforslag for 2023-26, som bliver præsenteret på et temamøde med både Byrådet og HovedMED den 10. august 2022. Der er blevet kigget på de samlede tekniske rettelser, som dækker over områder, hvor der er sket ændringer i lovgivning, justeret skøn eller andre forhold, der påvirker udgiftsniveauet og som vurderes at være nødvendige som følge af ændrede forudsætninger. Samlet set indikerer opgørelsen af tekniske rettelser et stort økonomisk pres på serviceudgifterne med et samlet udgiftsniveau på omkring 60 mio. kr. i 2023 primært som følge af stigende udgifter på det specialiserede voksen- og børneområde (med et håb om tilførsel via økonomiaftalen), PPR, kommunal medfinansiering, personlig assistance, hjælpemidler, hjemmesygeplejen og plejehjem, Langagergård, særligt dyre enkeltsager samt IT-systemer/-aftaler. Dertil kommer en række øvrige justeringer med fremadrettede økonomiske konsekvenser for kommunen. Der er samlet set tale om et uforholdsmæssigt højt niveau, som kræver gennemgribende justeringer og tilpasninger for at kunne balancere. Der er blevet foretaget en opdateret vurdering af forventningerne til den demografiske udvikling for 2023-26, som vil blive indarbejdet i Direktionens samlede budgetforslag. I 2023 er der øgede udgifter på omkring 16 mio. kr., mens beløbet stiger betydeligt i 2026, som bør tilføres områderne. Disse korrektioner vil udover en forventet tilførsel af midler via økonomiaftalen (de omkring 10 mio. kr.) indgå i de samlede forventninger til økonomien for 2023-26. Der er herudover i udgangspunktet ikke afsat midler til deciderede udvidelsesforslag og nye indsatser og det nuværende niveau for tekniske rettelser og demografisk udvikling, som bør håndteres, indikerer i udpræget grad ringe mulighed for udvidelsesforslag. Finansiering vil skulle skabes gennem de besluttede budgetanalyser og implementeringen af omfangsrige effektiviserings- og besparelsesforslag. Administrationen arbejder målrettet på de budgetanalyser, som blev besluttet på Byrådets møde den 23. maj 2022 og som vil blive fremlagt på temamødet den 10. august 2022. I sidste ende kan kravet om et budget i balance imidlertid nødvendiggøre indarbejdelsen af nogle af de \"gamle\" effektiviserings- og besparelsesforslag samt stoppe op for eller helt undlade tidligere politisk besluttede aktiviteter fra de sidste par års budgetvedtagelser. Der arbejdes dog alligevel videre med en række udvidelsesforslag på driften, som er initieret af enten politiske ønsker og tilkendegivelser, eller som fra Direktionens side af anses for at være af absolut minimumskarakter. Direktionen vil i sit samlede budgetforslag bestræbe sig på at indarbejde forslagene i det omfang, det er muligt at tilvejebringe finansiering inden for de udstukne rammer. Direktionen vil fremme et samlet budgetforslag for 2023-26 i økonomisk balance, som samtidigt indeholder de nødvendige mer-/mindreudgifter, som Direktionen anbefaler at håndtere i forbindelse med budgetvedtagelsen. Oplægget vil indeholde forslag til løsning af de udfordringer, der er konstateret i de løbende budgetopfølgninger i 2022 samt behov for ekstra økonomi til eventuelle udvidelser og forventet demografisk udvikling, tekniske rettelser samt skøn. Samtidigt indgår de samlede anlægsudgifter - herunder både allerede besluttede anlægsprojekter samt behov for nye anlægsinvesteringer. Det skal i den forbindelse nævnes, at der som en konsekvens af det store finansieringsbehov og de stigende priser på anlægsarbejde vil være behov for at kigge de eksisterende anlægsprojekter igennem i forhold til konkret udskydelse og/eller helt undlade at gennemføre dem. Økonomiske konsekvenser Der er ingen direkte økonomiske konsekvenser af nærværende sag, da der udelukkende er tale om en foreløbig status. De økonomiske konsekvenser vil være i forbindelse med den endelige godkendelse af de samlede tekniske rettelser og korrektionerne til demografi samt de eventuelle udvidelsesforslag på driften, som ender med at blive indarbejdet i det vedtagne budget for 2023-26. Øvrige konsekvenser Der er ingen direkte konsekvenser af nærværende sag for hverken personale, miljø eller andet, da der udelukkende er tale om en foreløbig status. Den endelige godkendelse og vedtagelse af Budget 2023-26 kan have konsekvenser for ovenstående. Tidsplan Der henvises til sagen vedrørende tids- og procesplan for budgetstyring og budgetlægning, som var på møde i Økonomiudvalget den 13. december 2021 og i Byrådet den 20. december 2021. Der er planlagt temadrøftelse med Byrådet og HovedMED både den 20. juni, indeholdende en nærmere uddybning af status på Budget 2023-26, og den 10. august, hvor Direktionens samlede budgetforslag bliver præsenteret - herunder resultaterne af de igangsatte budgetanalyser. Ydermere er der frem mod budgetforhandlingerne den 1. og 2. september afsat tid til to workshops (den 20. og 24. august) med Direktionen og Byrådet omkring sammensætning af hele budgettet på både indtægts- og udgiftssiden - herunder også konkret i forhold til forhandling og samlet balance.", "source_path": "data/greve/raw_dagsordener/Økonomiudvalget_2022-06-13T16:00:00+02:00_3e57a83f-0e73-43b2-88a8-fabc036644dc.json"}
{"document_id": "3e57a83f-0e73-43b2-88a8-fabc036644dc", "committee": "Økonomiudvalget", "meeting_date": "2022-06-13T16:00:00+02:00", "section_type": "html_fragment", "section_title": "Personalepolitisk redegørelse", "case_number": "22-007508", "agenda_index": 27, "text": "Beslutning Økonomiudvalget tog sagen til efterretning. Fremstilling Sagsprocedure Økonomiudvalget. Resume Center for Økonomi & HR har udarbejdet en personalepolitiske redegørelse, som har fokus på Greve Kommune som arbejdsplads og de ansatte i Greve Kommune. Formålet med den personalepolitiske redegørelse er at give et overblik over personaleområdet i tekst og tal. Indstilling Center for Økonomi & HR indstiller, at sagen tages til efterretning Sagsbeskrivelse Greve Kommune er en stor arbejdsplads med 2570 ansatte (opgjort som antal fuldtids årsværk), og variationen af funktioner og opgaver er stor. Denne personalepolitiske redegørelse giver et overblik over medarbejderne i Greve Kommune og udviklingen i personalesammensætningen. Formålet med den personalepolitiske redegørelse er blandt andet: At etablere et ledelses- og styringsværktøj i form af en systematisk opsamling på tværgående personalepolitiske nøgletal og initiativer At skabe et dialogværktøj der bl.a. kan anvendes i kommunens MED-udvalg At give afsæt for fokus på lokale udfordringer på de enkelte arbejdspladser og give basis for at iværksætte nye initiativer i forhold til personalet og udviklingen af forholdene på arbejdspladsen. Greve Kommune har i en årrække ikke fremlagt en personalepolitisk redegørelse for Økonomiudvalget. Redegørelsen for 2022 er således en ny ”version ét”. Fremadrettet er det intentionen at foretage en årlig opdatering, således at Økonomiudvalget, ledere, medarbejdere og MED kan følge udviklingen på væsentlige parametre på personaleområdet som for eksempel personaleomsætning, aldersfordeling, løn m.v. Redegørelsen kan i de kommende år udvides med yderligere tabeller og beskrivelser af kommunens tiltag ift. rekruttering og fastholdelse. I den personalepolitiske redegørelse for 2022 præsenteres data fra 2021 fra KMD OPUS (Økonomi og Personalesystem) og Kommunernes og Regionernes Løndatakontor, KRL. Herunder fremgår de mest åbenlyse pointer fra den personalepolitiske redegørelse: Personalesammensætning Antallet af årsværk er fra 2019 til 2021 steget med 152,9 årsværk svarende til 6 procent. Antallet af årsværk til administration og it, rengøring og chefer er faldet, mens antallet ansatte på velfærdsområderne er steget Alder Greve Kommunes gennemsnitsalder for ansatte er 45 år. Det er samme gennemsnitsalder som i både 2020 og 2019. Størstedelen af de ansatte er mellem 40 og 60 år, hvilket vidner om en erfaren medarbejdergruppe Den medarbejdergruppe, der har den højeste gennemsnitsalder, er kommunens dagplejere, hvor 71,1 pct. er over 50 år gamle Personaleomsætning Personaleomsætningen var i 2021 særlig høj for ’pædagogmedhjælper og pædagogiske assistenter’, ’musikskolelærere’, ’administration og it mv.’ og ’akademikere’ samt ’social- og sundhedspersonale’ Lønniveau Greve Kommune opfylder overordnet ønsket om lønmæssigt at være konkurrencedygtig. Ligestilling Greve Kommune opfylder overordnet ønsket om ligeløn Der er 79,3 pct. kvindelige årsværk og 20,7 pct. mandlige årsværk. Det er isæt indenfor dagtilbud og skoleområdet samt social- og sundhedsområdet, at der er mange kvindelige medarbejdere Der er en balanceret fordeling mellem mandlige og kvindelige ledere. I forhold til antallet af kvindelige medarbejdere er der dog en underrepræsentation af kvindelige ledere på dagtilbud og skoleområdet. Kommunikation Den Personalepolitiske redegørelse drøftes i HovedMED i august 2022.", "source_path": "data/greve/raw_dagsordener/Økonomiudvalget_2022-06-13T16:00:00+02:00_3e57a83f-0e73-43b2-88a8-fabc036644dc.json"}
{"document_id": "3e57a83f-0e73-43b2-88a8-fabc036644dc", "committee": "Økonomiudvalget", "meeting_date": "2022-06-13T16:00:00+02:00", "section_type": "html_fragment", "section_title": "Orientering om gældspleje pr. 30. april 2022", "case_number": "22-006819", "agenda_index": 28, "text": "Beslutning Økonomiudvalget anbefaler overfor Byrådet at orienteringen tages til efterretning. Fremstilling Sagsprocedure Økonomiudvalget og Byrådet. Resume I sagen orienteres der om kommunens langfristede gældsforpligtelser pr. 30. april 2022, som samlet set udgør 758,4 mio. kr. Greve Kommunes låneportefølje har en stor andel af fastforrentede lån, som sikrer kommunen mod de globale usikkerheder om renteudviklingen. Derudover redegøres for udviklingen i kommunens langfristede gældsforpligtelser sammenholdt med kommunens økonomiske politik. Indstilling Center for Økonomi & HR indstiller , at orienteringen tages til efterretning. Sagsbeskrivelse Orientering om Greve Kommunes gældspleje forelægges i henhold til tidsplanen for budget 2023-26. Sagen forelægges forud for budgetforhandlingerne, så der skabes et overblik over de nuværende og budgetlagte gældforpligtelser. Reglerne for kommunal lånoptagning begrænser kommunernes adgang til at optage lån. Der er jf. lånebekendtgørelsen direkte lånadgang til f.eks. finansiering af energiforbedringer, etablering af pleje-/ ældreboliger og finansiering af indefrosne ejendomsskatter. Herudover har der i en periode været særlige lånepuljer til det borgernæreområde f.eks. etablering og renovering af dagtilbud, skoler og fritidstilbud og til kommuner med lav likviditet. Disse lånepuljer har været afsat som en del af Økonomiaftalen mellem Regeringen og KL. Gæld pr. 30. april 2022 Kommunens samlede langfristede gæld pr. 30. april 2022 er 758,4 mio. kr. Greve Kommune har kun langfristet gæld i danske kroner. Gælden kan opdeles i skattefinansieret og brugerfinansieret gæld: Greve Kommune har langfristede gældsforpligtelser pr. 30. april 2022 på 481,7 mio. kr. ekskl. gæld vedr. pleje-/ældreboliger og indefrosne feriemidler. Heraf er gæld vedr. finansielt leasede aktiver opgjort til 9,9 mio. kr. Dermed har kommunen langfristede lån hos Kommunekredit omfattet af gældspleje for samlet 471,8 mio. kr. Denne gæld er skattefinansieret. Herudover har Greve Kommune langfristet gæld pr. 30. april 2022 vedr. indefrosne feriemidler til Lønmodtagernes feriefond på 57,5 mio. kr. Denne gæld er også skattefinansieret. Udover kommunens langfristede gæld hos Kommunekredit og Lønmodtagernes feriefond, har kommunen lån til pleje-/ældreboliger på samlet 219,2 mio. kr. Denne gæld er brugerfinansieret (indgår i beboernes husleje). Af Greve Kommunes langfristede lån hos Kommunekredit, som er omfattet af gældspleje, er der optaget en række fastforrentede og variabelt forrentede lån. Af de fastforrentede lån, er de fleste med meget lave renter og nogle med negative renter, som giver renteindtægter. Renteudvikling (udtalelse fra Kommunekredit) Den amerikanske centralbank (FED) har i år hævet renten med 0,75 %, og der ventes adskillige forhøjelser fra FED det næste års tid. Det forventes ligeledes at den europæiske centralbank (ECB) vil hæve renten hen over sommeren i 2022 med en højere rentestigning end under normale omstændigheder. Danmarks Nationalbank forventes at følge renteforhøjelserne fra ECB, hvilket sandsynligvis udmønter sig i stigende korte markedsrenter i Eurozonen og i Danmark over sommeren. Udviklingen i inflationen topper stadig listen over opmærksomhedspunkter hos centralbankerne. Den primære årsag til inflationen er de stigende energipriser og andre afledte effekter af krigen i Ukraine. I modsat retning trækker den voksende risiko for en økonomisk tilbagegang, som kommer længere frem på centralbankernes dagsorden i takt med, at de økonomiske nøgletal ventes at pege i den retning over de nærmeste kvartaler. Swapaftaler For at sikre Greve Kommune mod større renteudsving, har kommunen aftaler om renteswap. En renteswapaftale, er en aftale mellem to parter om at bytte rentevilkår. Der er indgået seks renteswapaftaler med Danske Bank for år tilbage, hvor kommunen har byttet fra variabel til fast rente. Pr. 30. april 2022 udgør kommunens swapaftaler 201,3 mio. kr., som også fremgår af bilaget. De seks renteswaps har en positiv markedsværdi på 9,5 mio. kr. Med de forventede stigende renter, er det administrationens anbefaling at fastholde renteswapaftalerne, på trods af muligheden for at øge kommunens likviditet med 9,5 mio. kr. såfremt kommunen ophævede de indgåede swapaftaler. Denne anbefaling begrundes i, at renteswapaftalerne sikrer kommunen, mod de forventede stigende renter. Ligeledes anbefales det heller ikke at konvertere kommunens lavt fastforrentede lån, til variabelt forrentede lån. Rentefordeling Den aktuelle lånesum inkl. renteswaps er fordelt med 72 % fast rente og 28 % variabel rente. Kommunens økonomiske politik foreskriver, at cirka 50 % af gældsporteføljen skal være optaget i fast forrentede lån, dette for at sikre budgettet mod større renteudsving. Grundet det lave renteniveau ved lånoptagelse og lånomlægning i de foregående år, benyttede kommunen muligheden for at fastlåse renten, for at sikre mod et stigende renteniveau og udnytte det ekstraordinære lave renteniveau. D ette på trods af den i forvejen høje andel af fastforrentede lån i låneporteføljen. Derfor er der en stor overvægt af fastforrentede lån i forhold til variabelt forrentede lån i kommunens portefølje. Med den globale renteusikkerhed, er Greve Kommune godt stillet med den høje andel af fastforrentede lån. Økonomisk politik I henhold til den økonomiske politik skal kommunens langfristede gæld pr. indbygger årligt nedbringes, opgjort ekskl. gæld vedr. pleje-/ældreboliger og indefrosne feriemidler. Af nedenstående figur fremgår udviklingen i gæld samt udviklingen af gæld pr. indbygger. Gælden er opgjort ultimo året efter årets afdrag og lånoptag, for henholdsvis år 2022-2025. Det fremgår, at der forventes et fald fra 2022-2025 jf. det budgetlagte. Note: Figuren viser udviklingen i langfristet gæld hos Kommunekredit omfattet af gældspleje (ekskl. gæld vedr. pleje-/ældreboliger og indefrosne feriemidler). Det budgetlagte indeholder det kendte lånoptag og afdrag. Jf. nuværende budget afdrages der med 34,6 mio. kr. mere på langfristet gæld end der lånoptages i 2023, på baggrund af udgifter afholdt i 2022. Afvikling af langfristet gæld Nedenfor fremgår det, hvordan kommunens nuværende lån afvikles. Figuren omfatter kun allerede optagne lån og ikke budgetlagte fremtidige lån. Greve Kommune optager langfristede lån med en løbetid på op til 25 år jf. lånebekendtgørelsen, hvorfor alle nuværende lån er afviklet i 2047. Note: Figuren viser udviklingen i langfristede lån hos Kommunekredit omfattet af gældspleje (ekskl. gæld vedr. pleje-/ældreboliger, indefrosne feriemidler og finansielt leasede aktiver) Lovgrundlag Bekendtgørelse om kommunernes låntagning og meddelelse af garantier m.v. Økonomiske konsekvenser Sagen har ingen økonomiske konsekvenser.", "source_path": "data/greve/raw_dagsordener/Økonomiudvalget_2022-06-13T16:00:00+02:00_3e57a83f-0e73-43b2-88a8-fabc036644dc.json"}
{"document_id": "3e57a83f-0e73-43b2-88a8-fabc036644dc", "committee": "Økonomiudvalget", "meeting_date": "2022-06-13T16:00:00+02:00", "section_type": "html_fragment", "section_title": "Årsberetning 2021 - ErhvervsCentret Greve", "case_number": "22-006805", "agenda_index": 29, "text": "Beslutning Økonomiudvalget anbefaler overfor Byrådet at årsberetningen tages til efterretning. Fremstilling Sagsprocedure Beskæftigelses- og Erhvervsudvalget Resume ErhvervsCentret Greve skal årligt udarbejde en årsberetning, der forelægges byrådet i Greve Kommune. Indstilling Center for Politik, Organisation & Borgerbetjening indstiller, at årsberetningen tages til efterretning Sagsfremstilling ErhvervsCentret Greve skal årligt udarbejde en årsberetning, der skal forelægges byrådet i Greve Kommune. Årsberetningen indeholder beretning over institutionens virke i det forgangne år. Økonomiske konsekvenser Sagen har ingen økonomiske konsekvenser. Lovgrundlag Jævnfør vedtægterne for ErhvervsCentret Greve Tidsplan Årsberetningen forelægges byrådet i Greve Kommune efter behandling i Beskæftigelses- og Erhvervsudvalget. Sagens forløb 30-05-2022 Beskæftigelses- og Erhvervsudvalget Årsberetningen blev taget til efterretning med bemærkning om, at sagen skal videre til Økonomiudvalget og Byrådet.", "source_path": "data/greve/raw_dagsordener/Økonomiudvalget_2022-06-13T16:00:00+02:00_3e57a83f-0e73-43b2-88a8-fabc036644dc.json"}
{"document_id": "3e57a83f-0e73-43b2-88a8-fabc036644dc", "committee": "Økonomiudvalget", "meeting_date": "2022-06-13T16:00:00+02:00", "section_type": "html_fragment", "section_title": "Tryghed i Greve Nord - Halvårs-status", "case_number": "20-010677K", "agenda_index": 30, "text": "Beslutning Økonomiudvalget anbefaler overfor Byrådet at administrationens indstilling tages til efterretning. Fremstilling Sagsprocedure Alle fagudvalg, Økonomiudvalget og Byrådet. Resume I denne sag orienteres der om status på indsatser i programmet Tryghed i Greve Nord. Indstilling Administrationen indstiller at orienteringen tages til efterretning. Sagsbeskrivelse Den 20. december 2021 godkendte Byrådet otte indsatser der skal medvirke til at sikre et trygt Greve Nord. Indsatserne blev defineret på baggrund af et stormøde, der blev gennemført 13. september 2021. I stormødet deltog omkring 65 repræsentanter fra beboere og boligorganisationer, daginstitutioner, skoler og uddannelser, kultur og fritidsliv, politi, erhvervsliv og DSB. De besluttede indsatser fordeler sig mellem nye tiltag, og eksisterende tiltag som administrationen allerede har iværksat. De otte indsatser er: Tryghedsvandringer (Indsats 1) Tættere kobling mellem skole og fritidsliv (Indsats 2) Erhvervsmentorordning (Indsats 3) Koordineret familierettet indsats til de mest udsatte familier (Indsats 4) Kommunikationsindsats der arbejder med fortællingerne (Indsats 5) Fysisk indretning (Indsats 6) Erhvervsuddannelser (Indsats 7) Beboersammensætning (Indsats 8) Hertil kommer indsatser besluttet i forbindelse med budgetforliget for 2022-2025. Tryghedskampagne (Indsats 9) Vagter (Indsats 10) Overvågning (Indsats 11) Det indgik i indstillingerne vedr. de otte indsatser fra stormødet, samt indsatser i Budgetforlig 2022-2025, at enkelte af de foreslåede indsatser skulle afdækkes yderligere, og først iværksættes når indhold, ressourcer og effekt var forelagt det politiske niveau til beslutning. Det gælder indsatser vedr. Tryghedsvandring (Indsats 1), Erhvervsmentorordning (Indsats 3), Koordineret familierettet indsats til de mest udsatte familier (Indsats 4), Beboersammensætning (Indsats 8), Tryghedskampagne (Indsats 9), Vagter (Indsats 10) og Overvågning (Indsats 11). Sager om tryghedsvandring, erhvervsmentorordning, vagter, overvågning, tryghedskampagne og strategisk partnerskabsaftale om Almenboliglovens §63d forelægges udvalget maj 2022. I det følgende orienteres udvalg og Byråd om status på indsatserne. Indholdet i de enkelte indsatser kan læses i sag til udvalg og Byråd den 20. december 2021, og gentages derfor ikke her. Indsats nr. 1 om Tryghedsvandringer Administrationen har, på baggrund af udpegede ”hot-spots” på stormødet 13. september 2021, resultaterne af tidligere tryghedsvandringer, og dialog med Greve Nord-projektet, udarbejdet en plan for proces, deltagere og efterfølgende prioritering af indsatser. En sag om godkendelse af planen forelægges Plan- og Tryghedsudvalget den 31. maj 2022. Det indstilles til udvalget, at én tryghedsvandring gennemføres ultimo august 2022. På baggrund af input fra tryghedsvandringen, udarbejder administrationen i samarbejde med deltagerne, et forslag til udvalgets prioritering af indsatser, der kan gennemføres indenfor rammerne af budgettet. Forslaget forelægges udvalget i oktober eller november 2022, med henblik på igangsættelse primo 2023. Sagen forelægges desuden til orientering for Klima, - Teknik- og Miljøudvalget den 2. juni 2022. Indsats nr. 2 om Tættere kobling mellem skole og fritidsliv Idræts- og Fritidssekretariatet har med støtte fra TrygFonden iværksat et projekt, som har til formål at give flere børn og unge i Greve Nord et aktivt fritidsliv. Der ydes en tæt og håndholdt vejledning til børn og forældre, udarbejdes informationsmateriale samt planlægges og faciliteres foreningsaktiviteter på tværs af skolerne i Greve nord. Arbejdet foregår i tæt samarbejde med BROEN Greve, som gør det muligt at søge økonomisk støtte til kontingent og udstyr for de mest sårbare familier. Siden projektets start i august 2021 har 31 børn fået hjælp til at starte til en ny fritidsaktivitet. Derudover har BROEN Greve ydet kontingentstøtte til i alt 109 børn i hele 2021. Indsats nr. 3 om Erhvervsmentorordning Administrationen har udarbejdet et forslag til indhold i indsatsen, der forelægges Plan- og Tryghedsudvalget, samt Beskæftigelses- og Erhvervsudvalget den 31. maj 2022. I forslaget til indsats indgår det, at skolesøgende unge i alderen 15-171⁄2, der på den ene eller anden måde er på vej ind i kriminalitet, tilbydes et lønnet fritidsjob i en håndværksvirksomhed. Kravet til deltagerne i ordningen er, at den unge passer sin skole, sit fritidsjob og er mødestabil. Til at støtte den unge i forløbet, frikøbes en af virksomhedens ansatte til at være mentor for den unge. Mentoren tager sig af at støtte og vejlede den unge i at være på en arbejdsplads, møde til tiden og passe sit arbejde. Mentoren påtager sig således en opgave udover sit almindelige arbejde, og må forvente at bruge tid på opsøgende og vejledende aktiviteter. Derfor indgår det i ordningen, at mentoren frikøbes i et antal timer. På den måde belastes virksomhedens økonomi ikke. Det er erfaringen fra andre kommuner, der har etableret lignende indsatser, at Erhvervsmentorordningen er særdeles effektfuld i forhold til den tryghedsskabende indsats. Indsats nr. 4 om koordineret familierettet indsats til de mest udsatte familier Behov for indsatser er ved at blive afdækket, og status herpå vil blive forelagt udvalget i efteråret 2022. Indsats nr. 5 om Kommunikationsindsats der arbejder med fortællingerne Det var et gennemgående tema på stormødet, at den negative fortælling om Greve Nord kan forstærke følelsen af utryghed hos beboere og borgere. Greve Kommune vil derfor sætte fokus på de historier, der kan vise et nuanceret billede af livet i og omkring Greve Nord. Målgruppen for kommunikationen er de mange interessenter som bidrager til projektet, herunder bl.a. deltagerne på Stormødet, borgere og politikere i Greve Kommune. Kommunikationen kommer til at foregå ad flere kommunikationskanaler. Der er etableret en side på Greve.dk, hvor der informeres om Greve Nord, herunder indsatser og resultater, politiske beslutninger med mere. Der vil løbende blive udarbejdet opslag på Greve Kommunes facebook-side om begivenheder relateret til programmet. Og det første nyhedsbrev er sendt til de mange repræsentanter der deltog i Stormødet, - og som vi gerne vil aktivere som Greve Kommunes tryghedsambassadører i forhold til Tryghed i Greve Nord. Det er hensigten, at repræsentanterne løbende modtager nyhedsbreve om udviklingen i indsatserne, eller når nye tiltag skal udvikles eller implementeres. Indsats nr. 6 om Fysisk indretning I forhold til problemer med ræs på veje, knallerter på stier, manglende belysning ol., har Trafiksikkerhedsrådet på deres møde 9. december 2021 fået forelagt trafiksikkerhedsprojektet på Hundige Bygade og krydset Godsvej/Hundigevej, der indebærer en række sikkerhedsmæssige tiltag. Klima-, Teknik- og Miljø-udvalget godkendte på deres møde i januar 2022 anlægs-projektet. Næste møde i Trafiksikkerhedsrådet er i juni 2022, og Rådet har fortsat fokus på problematikker omkring ræs på veje, knallerter på stier og manglende belysning. Byrådet godkendte desuden i december 2021 en udmøntning af Vej- og Landskabspuljen, hvoraf der blev bevilget 370.000 kr. til de tryghedsskabende tiltag, som Tryghedsvandringen kommer til at pege på. Udmøntningen af midlerne afventer derfor gennemførelsen af tryghedsvandringen. En sag herom foreligges Klima-, Teknik- og Miljøudvalget, samt Plan- og Tryghedsudvalget i efteråret 2022. Udviklingen af Hundige Strandby fortsætter efter planen, og med realiseringen af byudviklings-projektet, kan der ses frem til et mere levende stations- og boligområde, som forventeligt vil have en positiv udvikling for trygheden i området. Indsats nr. 7 om Erhvervsuddannelser En tværgående arbejdsgruppe med repræsentation fra blandt andet Greve Erhverv, skoleområdet og jobcenteret har udarbejdet et forsalg til et samarbejde med Dansk Industri. Udkast til samarbejdsaftale forelægges politisk niveau til beslutning. Indsats nr. 8 om Beboersammensætning Vedr. beboersammensætning pegede Stormødet på at ændre kriterierne for udlejning, så det bliver muligt i højere grad at tiltrække ressourcestærke beboere. Dertil er der behov for en større udbredelse af fleksibel udlejning. For at kvalificere det kommende arbejde med at genforhandle en ny boliganvisningsaftale, forberedes et temamøde om beboersammensætning i Greve Nord, rammevilkår og handlemuligheder. Temamødet planlægges gennemført på Plan- og Tryghedsudvalgets møde i august eller september 2022. På baggrund af denne drøftelse, er det hensigten at indgå aftale med boligorganisationerne om en ny boliganvisningsaftale med virkning fra 2023. Indsats nr. 9 om Tryghedskampagne Plan- og Tryghedsudvalget har gennem foråret fået forelagt forslag til indhold og metode til gennemførelse af en tryghedsundersøgelse. Dertil kommer en tryghedskampagne, hvor der oplyses om, at borgere i Greve Nord har mulighed for at henvende sig med mistanke om snyd med sociale ydelser, social kontrol og utrygge forhold. Undersøgelse af trygheden i Greve Kommune gennemføres hen over sommeren. Resultaterne af undersøgelsen forelægges Plan- og Tryghedsudvalget i efter 2022. Resultaterne fra undersøgelsen vil danne grundlag for, sammen med repræsentanterne fra Stormødet, at fastlægge samlet plan for arbejdet med den tryghedsskabende indsats i 2023. Forslag til indhold i den besluttede tryghedskampagne forelægges Plan- og Tryghedsudvalget på udvalgets møde den 31. maj 2022. Indsats nr. 10 Vagter I Budgetforliget for 2022-2025 indgik en indsats vedr. etablering af et kommunalt vagtværn. Baggrunden for indsatsen var - på baggrund af politi-aftalen fra 2020 - et forslag fra Regeringen om at gøre det muligt for kommuner, at etablere at korps af ”tryghedsvagter”. Regeringen har dog ikke kunne nå til enighed om et kompromis med forligskredsen bag flerårsaftalen for politiet og anklagemyndigheden i 2020. Lovforslaget omhandlende forsøgsordningen udskydes derfor til næste folketingssamling, mens der sideløbende i forligskredsen arbejdes på et fælles kompromis. Regeringen planlægger i stedet at fremlægge forslag til styrket indsats mod utryghedsskabende adfærd og kriminalitet, med initiativer der skal give politiet flere beføjelser ift. at sikre et trygt byrum og natteliv. Udmøntning af indsatsen med etablering af et korps af tryghedsvagter afventer således de lovgivningsmæssige muligheder. I tryghedsvandringen vil der være fokus på at registrere særligt utrygge områder, og forslag til forbedringer vil som tidligere nævnt blive forelagt Plan- og Tryghedsudvalget. Indsats nr. 11 Overvågning I budgetforliget for Budget 2022-2025 indgik en indsats vedr. etablering af mere overvågning. Det blev aftalt, at der foretages en tilbundsgående afdækning af behovet for overvågning – sammen med Midt- og Vestsjællands Politi. Input fra Tryghedsvandringen indgår. Administrationen har sammen med Midt- og Vestsjællands Politi afdækket behovet for overvågning af udvalgte steder i Greve Kommune. Midt- og Vestsjællands Politi vurderer, at overvågningsmuligheder er til stede, hvor det efterforskningsmæssigt kan være interessant, og at der derfor ikke er behov for yderligere tiltag i forbindelse med etablering af overvågningsfaciliteter. Tryghedsvandringen kan muligvis vise et behov for yderligere overvågning. Dette vil i så fald fremgå af afrapporteringen fra tryghedsvandringen, der forelægges for Plan- og Tryghedsudvalget i oktober eller november 2022. Økonomiske konsekvenser Der blev med Budget 2021-2024 afsat årligt 800.000 kr. (i 2020-PL). I 2022 forventes der et forbrug på i alt ca. 300.000 kr. til gennemførelse af tryghedsundersøgelse. Dertil kommer et ressourceforbrug hos ledere og medarbejdere i Administrationen. Budget i kr. (2022-PL) 2022 2023 2024 2025 Tryghed i Greve Nord -810.551 -810.551 -810.551 -810.551 Indsats 1 - Tryghedsvandring 10.000 Afklares Afklares Afklares Indsats 2 - Tættere kobling mellem skole og fritidsliv 0 0 0 0 Indsats 3 - Erhvervsmentorordning 0 Afklares Afklares Afklares Indsats 4 - Koordineret familierettet indsats til de mest udsatte familier 0 Afklares Afklares Afklares Indsats 5 - Kommunikationsindsats der arbejder med fortællingerne 0 0 0 0 Indsats 6 - Fysisk indretning 0 Afklares Afklares Afklares Indsats 7 - Erhvervsuddannelser 0 0 0 0 Indsats 8 - Beboersammensætning 0 0 0 0 Indsats 9 - Tryghedskampagne 300.000 0 300.000 0 Indsats 10 - Vagter 0 0 Afklares Afklares Indsats 11 - Overvågning 0 Afklares Afklares Afklares Total -500.551 -810.551 -810.551 -810.551 Den Boligsociale helhedsplan er finansieret via rest-budgettet fra den boligsociale helhedsplan for 2017-2021 (538.777 kr.), samt en del af bevillingen til Tryghed i Greve Nord i 2021 (378.223 kr.). Det vil blive søgt om overførsel af midler fra 2022 til 2023. De overførte midler vil gøre det muligt at imødekomme de ønskede tryghedstiltag, der afdækkes i tryghedsvandringen. Sagens forløb 30-05-2022 Beskæftigelses- og Erhvervsudvalget Orienteringen blev taget til efterretning. 30-05-2022 Sundheds- og Omsorgsudvalget Orienteringen blev taget til efterretning. 30-05-2022 Social- og Handicapudvalget Orienteringen blev taget til efterretning. 31-05-2022 Skole-, Børne- og Ungeudvalget Orienteringen blev taget til efterretning. 31-05-2022 Plan- og Tryghedsudvalget Orienteringen blev taget til efterretning, med bemærkning om at der ønskes en sag om vanvidskørsel i 2023. Fraværende: Claus Dyremose 01-06-2022 Kultur- og Fritidsudvalget Orienteringen blev taget til efterretning. Udvalget anbefaler, at der disponeres midler fra Tryghed i Greve Nord-projektet til at videreføre TrygFondsprojektet ’Et aktivt fritidsliv’, når det udløber i midten af 2023 for fortsat at understøtte indsats nr. 2 om tættere kobling mellem skole og fritidsliv. 02-06-2022 Klima-, Teknik- og Miljøudvalget Orienteringen blev taget til efterretning. Fraværende: Torben Hoffmann", "source_path": "data/greve/raw_dagsordener/Økonomiudvalget_2022-06-13T16:00:00+02:00_3e57a83f-0e73-43b2-88a8-fabc036644dc.json"}
{"document_id": "3e57a83f-0e73-43b2-88a8-fabc036644dc", "committee": "Økonomiudvalget", "meeting_date": "2022-06-13T16:00:00+02:00", "section_type": "html_fragment", "section_title": "Huskeliste og orientering fra administrationen", "case_number": "21-013713", "agenda_index": 31, "text": "Beslutning Ingen orienteringspunkter. Fremstilling Sagsprocedure Økonomiudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil den blive vedlagt som bilag. Indstilling Center for Politik, Organisation & Borgerbetjening indstiller, at eventuelle orienteringer tages til efterretning. Sagsbeskrivelse Administrationen orienterer om følgende:", "source_path": "data/greve/raw_dagsordener/Økonomiudvalget_2022-06-13T16:00:00+02:00_3e57a83f-0e73-43b2-88a8-fabc036644dc.json"}
{"document_id": "3e57a83f-0e73-43b2-88a8-fabc036644dc", "committee": "Økonomiudvalget", "meeting_date": "2022-06-13T16:00:00+02:00", "section_type": "html_fragment", "section_title": "Orientering fra borgmesteren/gensidig orientering", "case_number": "21-014440", "agenda_index": 32, "text": "Beslutning Økonomiudvalget besluttede at få en sag på kommende udvalgsmøde med behandling af forretningsorden og regulativ for spørgetid. Fremstilling Sagsprocedure Økonomiudvalget. Resume Borgmesteren og udvalgets medlemmer orienterer om eventuelle aktuelle emner. Indstilling Center for Politik, Organisation & Borgerbetjening indstiller at eventuelle orienteringer tages til efterretning. Sagsbeskrivelse Borgmesteren orienterer om:", "source_path": "data/greve/raw_dagsordener/Økonomiudvalget_2022-06-13T16:00:00+02:00_3e57a83f-0e73-43b2-88a8-fabc036644dc.json"}
{"document_id": "3e57a83f-0e73-43b2-88a8-fabc036644dc", "committee": "Økonomiudvalget", "meeting_date": "2022-06-13T16:00:00+02:00", "section_type": "html_fragment", "section_title": "Underskriftsark", "case_number": "21-014501", "agenda_index": 33, "text": "Fremstilling Sagsprocedure Økonomiudvalget. Resume Underskriftsark.", "source_path": "data/greve/raw_dagsordener/Økonomiudvalget_2022-06-13T16:00:00+02:00_3e57a83f-0e73-43b2-88a8-fabc036644dc.json"}
