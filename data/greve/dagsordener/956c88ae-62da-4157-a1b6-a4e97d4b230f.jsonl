{"document_id": "956c88ae-62da-4157-a1b6-a4e97d4b230f", "committee": "Kultur- og Fritidsudvalget", "meeting_date": "2022-11-16T16:30:00+01:00", "section_type": "html_fragment", "section_title": "Dialogmøde med friviligcentret", "case_number": "21-012523", "agenda_index": 0, "text": "Beslutning Dialogmøde blev holdt. Fremstilling Sagsprocedure Kultur- og Fritidsudvalget. Resume Kultur og Fritidsudvalget afholder dialogmøde med frivilligcenteret. Indstilling Der træffes ikke beslutning på dialogmødet. Dialogmødet bruges til orientering, drøftelse og dialog.", "source_path": "data/greve/raw_dagsordener/Kultur- og Fritidsudvalget_2022-11-16T16:30:00+01:00_956c88ae-62da-4157-a1b6-a4e97d4b230f.json"}
{"document_id": "956c88ae-62da-4157-a1b6-a4e97d4b230f", "committee": "Kultur- og Fritidsudvalget", "meeting_date": "2022-11-16T16:30:00+01:00", "section_type": "html_fragment", "section_title": "Godkendelse af dagsorden", "case_number": "21-014482", "agenda_index": 1, "text": "Beslutning Godkendt. Fremstilling Sagsprocedure Kultur- og Fritidsudvalget. Resume Godkendelse af dagsorden for mødet den 16. november 2022. Indstilling Center for Politik, Organisation & Borgerbetjening indstiller, at dagsordenen godkendes.", "source_path": "data/greve/raw_dagsordener/Kultur- og Fritidsudvalget_2022-11-16T16:30:00+01:00_956c88ae-62da-4157-a1b6-a4e97d4b230f.json"}
{"document_id": "956c88ae-62da-4157-a1b6-a4e97d4b230f", "committee": "Kultur- og Fritidsudvalget", "meeting_date": "2022-11-16T16:30:00+01:00", "section_type": "html_fragment", "section_title": "Afklaring af det videre arbejde med Villa Sitka", "case_number": "22-011322", "agenda_index": 2, "text": "Beslutning 1. Anbefales at der ikke arbejdes videre med Villa Sitka i de nuværende projektforslag fra de to foreninger Fremstilling Sagsprocedure Kultur- og Fritidsudvalget, Økonomiudvalget og Byrådet. Resume To foreninger har indsendt et visionspapir for, hvordan der kan skabes liv i Villa Sitka. Foreningerne præsenterer modeller som begge kræver yderligere juridisk afklaring og økonomi. Administrationen anbefaler, at der ikke arbejdes videre med et projektet om at renovere Villa Sitka til brug for kultur- og fritidsområdet, da det vil være økonomisk og resursemæssigt krævende af kommunen ud fra rammer, som administrationen vurderer ikke er tilstede. Indstilling Center for Politik, Organisation & Borgerservice indstiller, at det godkendes, at der ikke arbejdes videre med projektet om at renovere for Villa Sitka til brug for kultur-og fritidsområdet. at hvis det besluttes, at fortsætte projektet med at renovere Villa Sitka skal der anvises finansiering på 0,3 mio. kr. til ekstern juridisk bistand. Sagsbeskrivelse To foreninger har indsendt et visionspapir for, hvordan der kan skabes liv i Villa Sitka. De to foreninger adresserer begge, at Greve Kommune skal spille en central rolle i forhold til finansiering af renovering og drift samt i form af medarbejderressourcer. Begge foreninger fremlægger projekter, der bevæger sig udenfor den ramme for projektet, som Byrådet har bedt administrationen at afsøge og som administrationen har præsenteret på et borger- og foreningsmøde om Villa Sitka. Baggrund Byrådet besluttede den 20. september 2021, at administrationen skulle undersøge nærmere, hvordan der kan etableres en forening omkring Villa Sitka, som kan udvikle et levende forenings- og kulturmiljø. Herunder hvordan en forening kan etablere en økonomi til den renovering og drift, der er forbundet med at skabe liv i villaen. I sagen fra september 2021 vurderede administrationen, at en grundigere renovering af villaen forventedes at udgøre en udgift på omkring seks mio. kr. På baggrund af byrådets beslutning afholdt administrationen den 22. marts 2022 et borgermøde, hvor cirka 50 personer deltog. På mødet fortalte administrationen om historikken og rammerne omkring Villa Sitka som hus og grund. Administrationen præsenterede også vilkårene for at skabe aktiviteter i Villa Sitka, herunder at rammerne for huset var at give brugsretten til en forening, som bruger det til kommunale formål, der understøtter foreningslivets ikke-kommercielle aktiviteter . Begrundelsen for denne rammesætning er områdets lokalplan og de mange restriktioner i form af bl.a. fredning, strandbeskyttelseslinje og Fingerplan samt de kommunalretslige principper om offentlige opgaver. En ændring af lokalplanen kræver, at tre forskellige myndigheder – med hver deres perspektiv – skal indvilge i at ændre plangrundlaget. Administrationen vurderer, at det ikke vil være muligt. Se redegørelse i bilag 2. Mødet resulterede i, at der efterfølgende blev dannet to foreninger, som begge har indsendt deres visioner for Villa Sitka. Se bilag 3 -5. De to foreninger Foreningerne er umiddelbart meget enige i deres formål for Villa Sitka. De vil begge skabe et sted for greveborgerne med fokus på kunst, kultur og natur. Derudover er de også enige om, at Greve Kommune skal spille en central rolle i restaureringen og driften af Villa Sitka. Forskelligheden kan ses mere detaljeret i bilag 1, men kommer primært til udtryk i deres økonomiske model for restaurering og den videre drift af Villa Sitka. Forening A præsenterer en model, hvor alle aktiviteter tjener offentlige formål og kan realiseres inden for det eksisterende plangrundlag, idet de er ikke-kommercielle og foreningsbåret. Forening A forventer, at Greve Kommune går ind i projektet med både økonomi og medarbejderressourcer. Desuden forventer de på sigt vil få et driftstilskud, som andre borgerhuse i kommunen. Forening B kan rejse tre mio.kr. fra en lokal investor ud fra en række betingelser. De præsenterer en økonomisk model med kommercielle elementer i form af udlejning til private og et ejendomsselskab som skal varetage renovering og dele af driften. Denne model kan ikke realiseres indenfor det eksisterende plangrundlag. Forening B forventer ligeledes, at Greve Kommune går ind i projektet med både økonomi og medarbejderressourcer, og de forventer på sigt vil få et driftstilskud. Administrationens vurdering og anbefaling Administrationen vurderer, at forening Bs model ikke er foreningsdrevet og dermed under vilkår for folkeoplysningsloven. Der vil derfor skulle afklares, om andre lovgivninger åbner mulighed for en ikke-kommunal aktivitet af denne karakter med indirekte eller direkte kommunalt tilskud. Derudover vurderer administrationen fortsat, at det er usandsynligt at få ændret plangrundlaget. Da både Fredningsnævnet og Kystdirektoratet – med hver deres perspektiv – skal give dispensation, og der skal opstartes en dialog med Bolig- og Planstyrelsen om muligheder indenfor Fingerplanen. Ingen af de to foreninger anser fundraising som en vej til at skabe fuld finansiering til at renovere villaen. Administrationen vurderer, at hvis kommunen stiller huset vederlagsfrit til rådighed på en længere 0-kroners-lejekontrakt til frivillige borger, der skaber liv i Villa Sitka, så kan der være potentiale i fundraising til projektet. Men det forudsætter, at der kan findes frivillige kræfter, der af egen motivation og lyst har mod på denne omfattende opgave. Lignende forløb er etableret andre steder i landet, f.eks. ved aktiviteter under Bispebuen, Københavns Kommune og Gulddysse Kulturgård, Roskilde Kommune. Det er muligt, at der vil komme et krav eller et behov for en kommunal medfinansiering i løbet af processen med fundraisingen. Administrationen anbefaler ud fra ovenstående forskellige ræsonnementer, at der ikke arbejdes videre med projektet Villa Sitka. Projektet vil være økonomisk og resursemæssigt krævende af kommunen ud fra rammer, som administrationen vurderer ikke er tilstede. Dette skal også ses i lyset af, at borgerhuset i Tune og Karlslundehuset i budget 2023-26 har fået halveret deres tilskud. Villa Sitka har karakter af endnu et kultur-/borgerhus, hvormed det er uhensigtsmæssigt at flytte resurser og økonomi til et nyt projekt og en ny facilitet. Beslutter byrådet at indstille arbejdet med renovering af Villa Sitka til brug for kultur-og fritidsområdet, fremlægger administrationen en separat sag om, hvad der så skal ske med Villa Sitka. Hvis der ønskes en yderligere afklaring af projekt Villa Sitka og foreningernes modeller Forening B står med en privat investor, der vil bidrage med tre mio. kr., men med en økonomisk model som afviger fra den eksisterende ramme for projektet. Hvis der skal indledes et samarbejde på et lovligt og realiserbart grundlag med forening B, er det derfor nødvendigt at afsætte ressourcer til at afklare, om det er muligt for Greve Kommune eller foreningen at modtage tre mio.kr. fra den lokale investor, og hvad der muligt i forhold til plangrundlaget. Ressourceforbrug på kort sigt: Der skal afsættes administrative og økonomiske ressourcer til en sådan afklaring i flere administrative enheder. Prioriteres det at bruge interne medarbejderressourcer på det, medfører det en nedprioritering af andre opgaver. Derudover skal der indkøbes ekstern juridisk bistand og revisorbistand, der anslås at udgøre omkring 0,3 mio. kr., da der er en række juridiske spørgsmål, som skal afklares. Afklaringen omfatter blandt andet: ekstern juridisk bistand til at afklare foreningens model for Villa Sitka med kommercielle elementer. ekstern juridisk bistand for at afklare de lovgivningsmæssige rammer for systematisk udlejningsvirksomhed af kommunale ejendomme, som er mere end overskudskapacitet. interne administrative ressourcer til at ansøge om dispensation fra Fredningsnævnet og Kystdirektoratet samt dialog med Bolig- og Planstyrelsen omkring Fingerplanen i forhold til at ændre plangrundlaget og fortolkningen af offentlige formål. interne administrative ressourcer og revisorbistand til afklaring af økonomispørgsmål omkring gaver, sponsorater og donationer til kommunen eller en forening. Ressourceforbrug på længere sigt : Det er en præmis fra begge foreninger, at der gives et varigt driftstilskud til Villa Sitka, som til kommunens andre borgerhuse. Størrelsen på et driftstilskud vil afhænge af, hvilke typer af aktiviteter som villaen kan rumme, og om der eksempelvis er indtjening i form af udlejning, kontingent og deltagerbetaling. Derudover har administrationen oplevet, at det kræver mange resurser at samarbejde med frivillige i sådan et forløb, og forventningen vil kun blive større ved at videreføre projektet. Ydermere vil begge foreningsmodeller kræve kommunal økonomi – i form af medfinansiering og projektdeltagelse ved renoveringen og eventuelt fondsmoms. Lovgrundlag Kommunalfuldmagten. Bygningsreglementet. Byggeloven. Planloven. Folkeoplysningsloven. Økonomiske konsekvenser Vælges det at fastholde projektet med at en forening skal skabe liv i Villa Sitka, vil det på kort sigt kræve ressourcer til en ekstern juridisk afklaring. Indkøb af ekstern juridisk rådgivning og revisorbistand estimeres til en udgift på omkring 0,3 mio.kr. da der er flere juridiske spørgsmål der skal afklares. Administrationen kan ikke anvise finansiering inden for eksisterende budgetrammer. På lang sigt er der en forventning om, at Greve Kommune som minimum bidrager med et driftstilskud, og at foreningen kan låne huset vederlagsfrit. Derud over skal Greve Kommune betale fondsmoms på 17,5 %, hvis Greve Kommune eller en institution herunder modtager en ekstern, privat fondsbevilling til projektet.", "source_path": "data/greve/raw_dagsordener/Kultur- og Fritidsudvalget_2022-11-16T16:30:00+01:00_956c88ae-62da-4157-a1b6-a4e97d4b230f.json"}
{"document_id": "956c88ae-62da-4157-a1b6-a4e97d4b230f", "committee": "Kultur- og Fritidsudvalget", "meeting_date": "2022-11-16T16:30:00+01:00", "section_type": "html_fragment", "section_title": "Greve Museum - selvforvaltningsaftale 2023-26", "case_number": "22-010193", "agenda_index": 3, "text": "Beslutning Anbefales. Fremstilling Sagsprocedure Kultur- og Fritidsudvalget, Økonomiudvalget og Byrådet. Resume I sagen fremstilles ny selvforvaltningsaftale for Greve Museum for perioden 2023 til 2026. Selvforvaltningsaftalen er udarbejdet i samarbejde med Greve Museums bestyrelse. Sagen fremstiller formålet med Greve Museums selvforvaltningsaftale og angiver de væsentligste ændringer i forhold til nuværende selvforvaltningsaftale. Udkast til ny aftale samt den nuværende er vedlagt som bilag. Indstilling Center for Politik, Organisation & Borgerbetjening indstiller, at selvforvaltningsaftalen 2023-26 godkendes. Sagsbeskrivelse Greve Museum er et kommunalt ejet, statsanerkendt museum med en professionel bestyrelse. Museet har en bestyrelse, da det er et krav, der følger med statsanerkendelsen og det statslige tilskud, der administreres af Slots- og Kulturstyrelsen. Formålet med selvforvaltningsaftalen er at beskrive, hvilke særlige beføjelser Greve Museums bestyrelse har med henblik på at tilvejebringe og sikre det nødvendige grundlag for driften af et museum, der både er kommunalt og statsanerkendt. Greve Museum er finansieret gennem fire hovedkilder: Kommunalt driftstilskud, statsligt driftstilskud, egenfinansiering (billetsalg samt salg i café og butik) og ekstern finansiering fra f.eks. fonde og offentlige puljer. Greve Museums bestyrelse har det overordnede ansvar for museets drift. Bestyrelsen skal derfor medvirke til at sikre det økonomiske grundlag gennem ovenstående finansieringskilder og sikre, at museet lever op til gældende lovkrav – bl.a. museumsloven. Væsentligste ændringer i forhold til tidligere selvforvaltningsaftale 2010-22 Selvforvaltningsaftalen er opdateret, så den henviser korrekt til paragraffer i museets vedtægter og sprogligt anvender de korrekte begreber i forhold til Slots- og Kulturstyrelsens styringsredskaber. Der er ændret på paragraffernes rækkefølge. Nu kommer paragraffer om styring og økonomi først. § 1 er en ny formålsparagraf, hvor der før var en kortere hensigt. I § 1 gives en grundig forklaring på, hvorfor museet har en bestyrelse, hvordan et statsanerkendt museums økonomi er skruet sammen, og hvad formålet med selvforvaltningsaftalen er. § 2 handler om bestyrelsens arbejde og har samlet beskrivelser af opgaver, der tidligere stod mere spredt. Desuden er tilføjet et årligt dialogmøde med det stående udvalg. Dette har hidtil fundet sted, men er nu indskrevet i selvforvaltningsaftalen. Det samme gælder bestyrelsens høringsret i forhold til politiske og økonomiske ændringer, der berører museet. § 5 om takster og åbningstider er ny, som en præcisering af eksisterende praksis. Her indskrives, at takster og åbningstider fastsættes og godkendes af museets bestyrelse. Dette er den optimale placering af ansvaret set i forlængelse af museets kompleks af finansieringskilder og deraf følgende behov for fleksibilitet i arbejdet med optimal resurseudnyttelse og konkurrence på markedsvilkår. § 6 om bygninger beskriver mere udførligt end tidligere serviceniveau for vedligeholdelse af museets bygninger og samarbejdet med Center for Teknik og Miljø generelt. Lovgrundlag Selvforvaltningsaftalen forelægges til beslutning i Byrådet, da det fremgår af kommunens delegationsplan, at \"selvforvaltningsaftale for Greve Museum, herunder Lokalhistorisk Arkivaftaler\", besluttes i Byrådet. Lovgrundlaget for statsanerkendte museer baseres på følgende områder: Lovbekendtgørelse nr. 358 af 8. april 2014. Bekendtgørelse nr. 333 af 25. februar 2021 om museer m.v. Lov nr. 1531 af 21. december 2010 om økonomiske og administrative forhold for modtagere af driftstilskud fra Kulturministeriet. Bekendtgørelse nr. 1701 af 21. december 2010 om økonomiske og administrative forhold for modtagere af driftstilskud fra Kulturministeriet. Økonomiske konsekvenser Sagen har ingen økonomiske konsekvenser.", "source_path": "data/greve/raw_dagsordener/Kultur- og Fritidsudvalget_2022-11-16T16:30:00+01:00_956c88ae-62da-4157-a1b6-a4e97d4b230f.json"}
{"document_id": "956c88ae-62da-4157-a1b6-a4e97d4b230f", "committee": "Kultur- og Fritidsudvalget", "meeting_date": "2022-11-16T16:30:00+01:00", "section_type": "html_fragment", "section_title": "Aftale om driftstilskud  og samarbejde med FrivilligCenter Greve for 2023-25", "case_number": "22-011219", "agenda_index": 4, "text": "Beslutning Anbefales. Fremstilling Sagsprocedure Kultur- og Fritidsudvalget, Økonomiudvalget og Byrådet. Resume En ny aftale om tilskud og samarbejde mellem FrivilligCenter Greve og Greve Kommune er udarbejdet for perioden 2023-2025 i dialog og enighed mellem FrivilligCenter Greves bestyrelse og administrationen. Aftalen sendes til godkendelse i Byrådet. Indstilling Center for Politik, Organisation og Borgerbetjening indstiller, at Aftale om tilskud og samarbejde 2023-25 med FrivilligCenter Greve godkendes. Sagsbeskrivelse Greve Kommune yder årligt et driftstilskud til FrivilligCenter Greve som udgør i alt 379.253 kr. årligt (2022-tal). Det kommunale tilskud er en forudsætning for at FrivilligCenter Greve kan modtage en statslig grundfinansiering på 350.000 kr. årligt. Aftalen om tilskud og samarbejde beskriver formål og vilkår for FrivilligCenter Greves anvendelse af det kommunale tilskud. Aftalen skal sikre, at kommunens midler anvendes til det aftalte formål og forvaltes efter offentligretslige regler. Aftalen beskriver desuden rolleforening og det gensidige samarbejde mellem FrivilligCenter Greve og Greve Kommune. Administrationen er i dialog med FrivilligCenter Greves bestyrelse og daglige ledelse blevet enige om en ny aftale om driftstilskud og samarbejde for perioden den 1. januar 2023 og 31. december 2025, som hermed sendes til politisk godkendelse. Leder af FrivilligCenter Greve har fremsendt følgende kommentar: \"Samarbejdsaftalen mellem Greve Kommune og FrivilligCenter Greve er udarbejdet i dialog og samarbejde med Kultur og Fritid. Frivilligcentret ser det særligt som en fordel, at et årligt møde med repræsentanter fra forskellige fagområder er blevet tilføjet aftalen og ser frem til et endnu tættere samarbejde mellem frivilligcentret og kommunen.\" Aftalens indhold og ændringer Den nye aftale om tilskud og samarbejde er en sammenskrivning af to aftaler Aftale om driftstilskud og Aftale om samarbejde, som begge udløber i 2022. Der er i aftalen lavet mindre ændringer i vilkår for tilskuddet, som primært har haft til formål at tilpasse aftalens tilskudsvilkår med budgetprocessen i Greve Kommune. Derfor fremgår det nu af aftalen, at ændringer i driftstilskuddets størrelse har virkning fra udgangen af et helt budgetår, dvs. den 31/12. Men reguleres det kommunale tilskud til mindre end 350.000 kr. bortfalder det statslige tilskud. Opsiges aftalen eller det fulde tilskud, er der et varsel på op til seks måneder af hensyn til de gældende personaleforhold og andre juridisk bindende aftaler. FrivilligCenter Greve arbejder målrettet for at understøtte Greve Kommunes politikker med frivillige tiltag og aktører, herunder med særligt fokus på Kultur-, Idræts- og Fritidspolitikken, hvor frivilligheden i særlig grad er et italesat omdrejningspunkt. Men for at sikre, at samarbejdet rækker ud over kultur-, idræts- og fritidsområder og også omfatter social- og sundhedsområdet, er der det præciseret i aftalen, at der afholdes et årligt møde mellem repræsentanter fra Greve Kommune og repræsentanter fra FrivilligCenter Greve. På mødet kan repræsentanter fra andre fagområder inviteres med og følgende emner skal drøftes: Selve aftalen, FrivilligCenterets årlige handleplan, indsatser og relationelle samarbejder. Herefter afholdes et temamøde med Kultur- og Fritidsudvalget, i den forbindelse sendes FrivilligCenterets årsrapport og årsregnskab også til politiks orientering. Lovgrundlag Ifølge delegationsplanen i Greve Kommune hører relationen til FrivilligcenterGreve til Kultur- og Fritidsudvalget. Det kommunale tilskud udbetales i overensstemmelse med de offentligretslige regler og lovgivning. Det omfatter blandt andet kommunalfuldmagten, hvormed driftstilskuddet må anvendes til lovlige kommunale formål, der understøtter borgernes frivillige indsatser og projekter, der understøtter frivillige ikke- kommercielle aktiviteter. FrivilligCenter Greves grundfinansiering fra Socialstyrelsen indgår i finansloven § 15.71.03.10. og tildeles på baggrund af statsstøttereglerne. Økonomiske konsekvenser Der udbetales et tilskud til FrivilligCenter Greve svarende til det fastsatte budget under Kultur- og Fritidsudvalgets ramme der i 2022 beløber sig til 379.253 kr. Tilskuddet reguleres med den anvendte pris- og lønfremskrivning for Greve Kommune. FrivilligCenter Greve er optaget i den statslige grundfinansiering fra 1. januar 2015, der sikrer FrivilligCenter Greve et tilskud på 350.000 kr. årligt under forudsætning af minimum et tilsvarende kommunalt tilskud.", "source_path": "data/greve/raw_dagsordener/Kultur- og Fritidsudvalget_2022-11-16T16:30:00+01:00_956c88ae-62da-4157-a1b6-a4e97d4b230f.json"}
{"document_id": "956c88ae-62da-4157-a1b6-a4e97d4b230f", "committee": "Kultur- og Fritidsudvalget", "meeting_date": "2022-11-16T16:30:00+01:00", "section_type": "html_fragment", "section_title": "Opfølgning på tiltag til energibesparelser", "case_number": "22-011409", "agenda_index": 5, "text": "Beslutning 1-6. Tages til efterretning og anbefales. Fremstilling Sagsprocedure Alle fagudvalg, Økonomiudvalget og Byrådet. Resume Byrådet besluttede i oktober 2022 et katalog over energibesparelser, som administrationen har iværksat. Derudover havde administrationen udarbejdet et idekatalog for hvordan yderligere energibesparelser kan opnås. Der gives hermed en status på, hvordan de godkendte energibesparelser er gennemført, efter at forslagene har været i MED høring, samt hvilke forslag der ikke arbejdes videre med. Der fremlægges en separat sag om vejbelysningfor Klima-, Teknik- og Miljøudvalget. Indstilling Center for Teknik & Miljø indstiller, 1. at orienteringen om implementering af sænkning af varme og brugernes egen adfærd tages til efterretning. 2. at det tages til efterretning, at der ikke på nuværende tidspunkt arbejdes videre med følgende tiltag: a) Sænkning af vandtemperaturer b) Slukningen for lys på stadion og kunstgræsbaner c) Begrænsning af åbningstider til foreningsliv på skoler, idrætscentre og borgerhuse d) Yderligere lukning af varme for Rådhuset udover fredag 3. at der fremlægges en separat sag på ekstraordinært møde den 12. december 2022 om eventuel fortsættelse af tiltag i Greve Svømmehal 4. at proces for dialog med foreninger og institutioner der får tilskud til forbrugsudgifter om deres merudgifter tages til efterretning. 5. at selvejende og selvforvaltende institutioner, kan få reduceret i krav til vedligehold i 2022-23, samt få mulighed for at få udbetalt deres tilskud for 2023 tidligt i 2023 for at sikre likviditeten. 6. at der fremlægges en status på dialoger med foreninger og institutioner i foråret 2023 Sagsbeskrivelse Besparelser ved at reducere varmen til 19 grader og udsætte varmesæson Byrådet godkendte i oktober 2022, at administrationen arbejder med at sætte varmen ned i kommunale bygninger til 19 grader, som anbefalet af Energistyrelsen og regeringen. Undtaget for dette er vuggestuer samt plejecentrene og botilbuddene, hvor beboerne er sårbare. Efter endt MED høring har administrationen desuden valgt, at varmen ikke sættes ned hos tandplejen, hvor medarbejdernes uniform ikke gør det muligt at have lange ærmer, samt på specialundervisningstilbud som Bugtskolen, hvor børn kan have et bevægelseshandicap. Samtidig blev varmesæsonen udsat til omkring efterårsferien. På Rådhuset arbejder administrationen desuden med at starte natkøling af Rådhuset allerede torsdag aften, hvor det normalt først sker fredag aften. Derved spares på varmen om fredagen, da det vurderes, at de 19 grader stadig kan holdes. Der skrues ikke helt ned for varmen om fredagen, da MED høringen viser, at der stadig er medarbejdere, som har behov for at være på rådhuset af hensyn til borgermøder, eller fordi de har en stationær computer, og derfor ikke kan arbejde hjemme. Administrationen vurderer ikke, at det vil medføre en økonomisk gevinst at sænke temperaturen for Rådhuset en yderligere dag, da det så vil medføre en større udgift til at få temperaturen op igen, ligesom at bygningen også kan få bygningsskader hvis varmen skrues ned i for lang tid ad gangen. En del af begrundelsen er, at Rådhuset har en facade, der er utæt mange steder. Kampagne for større energibevidsthed hos brugere Udover at spare på varmen har administrationen igangsat en kampagne om større energibevidsthed. Der er udarbejdet en række plakater og gode energiråd som uddeles gennem ledelseskæden. Plakaterne skal opsættes på bygningerne, og samtidig facilitere en snak på de konkrete arbejdspladser om, hvordan der tænkes i energibesparelser. Der bliver i løbet af vinterhalvåret fulgt op på yderligere konkrete gode råd og historier, som en del af en samlet kommunikationsplan. Der udskrives som en del af dette arbejde en lille konkurrence om de bedste historier for, hvordan man holder varmen og sparer på strømmen. Vandtemperaturerne skrues ikke generelt ned Administrationen havde forslået, at der kunne arbejdes videre med at skrue ned for det varme brugsvand til for eksempel håndvask. Efter en konkret vurdering af bygningernes vandinstallationer har administrationen valgt ikke at arbejde videre med dette, da der vil være for stor risiko for, at der kan opstå problemer med vandkvaliteten, som kan have store konsekvenser for sundheden og medføre, at der skal gennemføres større gennemskylninger af rørene. Denne bekymring er også blevet påpeget i mange af de MED svar, der er blevet fremsendt. Der arbejdes dog stadig med, hvordan der kan skrues ned for varmen de steder, hvor det er muligt f.eks. ved brusere med decentrale temperaturindstillinger på idrætscentrene, og på toiletter med berøringsfri armaturer. Tiltag i Greve Svømmehal Byrådet besluttede i oktober 2022, at der i svømmehallen skal sænkes vandtemperatur for alle bassiner undtagen babybassinet, samt lukkes for saunaen til udgangen af 2022, hvorefter der skal tages en ny beslutning i Byrådet om, hvorvidt ordningen skal fortsætte. Der fremlægges derfor en separat indstilling på ekstraordinære fagudvalgsmøder forud for byrådsmødet den 12. december 2022 om dette. Øvrige konkrete tiltag på kultur- og fritidsområdet I tiltagskataloget foreslog administrationen en række tiltag som oplæg til yderligere dialog. Med baggrund i den dialog foreslår administrationen, at der ikke arbejdes videre med følgende tiltag: - Slukningen for lys på stadion og kunstgræsbaner . Efter dialog med idrætscentrene anbefales det, at der ikke slukkes lys på stadioner og kunstgræsbaner, da dette vil medføre aflysning af aktiviteter. I stedet for arbejdes der med at dæmpe belysningen, når der ikke spilles kamp, hvor det er teknisk muligt. - Begrænsning af åbningstider til foreningsliv på skoler, idrætscentre og borgerhuse . Det er muligt at spare på energien ved at begrænse foreningslivets brug af skoler, idrætscentre og borgerhuse i ydertimerne og weekenderne. Dette vurderes ikke at kunne implementeres uden større omkostninger for foreningsliv og aftenskoler, der samtidig vil miste medlemmer og indtægter. Derfor foreslås det ikke at arbejde videre med dette forslag. Håndtering af merudgifter på forbrug for foreninger og institutioner, der får tilskud Det er generelt kommunikeret ud til foreningslivet, at de retningslinjer der gælder for de kommunale bygninger, også skal iværksættes for de bygninger, kommunen giver tilskud til, og at det generelt forventes, at foreningerne på samme vis som de kommunalt ansatte følger rådene for energirigtig adfærd. Der er en række foreninger og institutioner, der får tilskud til at betale deres forbrug via enten lokaletilskudspuljen eller selvforvaltningsaftaler. Administrationen anbefaler, at udfordringen for foreningerne og institutionerne håndteres med baggrund i det aftalegrundlag, der allerede ligger, samt de muligheder der givet fra staten. Dette betyder konkret at: Foreninger der får lokaletilskud skal dokumentere forbrugsudgifter der overstiger 10% og hvad de har gjort for at få nedbragt forbruget så meget som muligt. Dette skal ske i den sædvanlige proces for udbetaling af lokaletilskud, som bliver udbetalt næste gang i maj 2023. Hvis enkelte foreninger får udfordringer med at dække udgifter i 2022, med baggrund i det lokaletilskud de har fået, kan de eventuelt få udbetalt lokaletilskud tidligere på året i 2023. Hvis foreningerne har krav på at få dækket udgifter, der overstiger den samlede pulje til lokaletilskud i 2023, fremlægger administrationen separat sag om dette. Foreninger og institutioner der har selvforvaltningsaftaler, skal i lighed med foreninger, der får lokaletilskud, dokumentere deres forbrugsudgifter, og hvad de har gjort for at minimere udgifterne. Herudover skal de beskrive, om de kan anvende muligheden for at fastfryse deres forbrugsregninger på niveauet for efteråret 2021, hvor de resterende beløb kan afdrages over de efterfølgende år, som staten har givet lov til, for at sidestille med private virksomheder. Derudover foreslår administrationen, at der gives lov til, at de ikke skal overholde de retningslinjer for vedligehold, der er i aftalerne. I aftalerne med KIF, TIF og BUS er der fastsat et niveau for, hvor mange midler der skal bruges om året til vedligehold af bygningerne, ligesom Portalen skal komme med en årlig plan for vedligehold. Derved sidestilles de selvforvaltende institutioner med de kommunale bygninger, hvor der også er sparet på vedligehold i 2022 for at imødekomme merudgifter på energiforbrug mv.. Dialogen om de konkrete udfordringer følger selvforvaltningsaftalerne, hvor der for KIF, TIF og Portalen afholdes dialogmøder i foråret 2023. For at sikre institutionernes likviditet kan de eventuelt bede om tidligere udbetaling af tilskud for 2023. Administrationen fremlægger en separat sag i foråret med status på dialogerne. Det skal desuden bemærkes, at KIF og TIF har fremsendt en henvendelse om forventede øgede energiomkostninger i 2022. Hvis der skal ydes tilskud til dette i 2022, skal det besluttes ved budgetopfølgning 3 for 2022, og henvendelserne vil blive fremlagt ved behandling af budgetopfølgning 3. Men administrationen anbefaler som nævnt i denne sag, at det håndteres via eksisterende selvforvaltningsaftaler, reduceret krav om vedligehold, statens mulighed for at sidestille med private virksomheder samt evt. fremrykning af tilskud i 2023 til tidligere i 2023. Lovgrundlag Opvarmning af bygninger skal følge Arbejdstilsynets vejledning om indretning af arbejdspladser. Økonomiske konsekvenser Administrationen forventer at de tiltag, der blev forslået i indstillingen af oktober 2022, vil have en effekt på ca. 1 mio. kr. i 2022 og ca. 5 mio. kr. i 2023. Dette gælder kun forbruget for de bygninger, som kommunen selv ejer og betaler forbrug for. Det forventes fortsat, at denne besparelse kan opnås, dog med forbehold for udviklingen i energipriserne samt brugernes adfærd. Kommunikation Der er udarbejdet en kommunikationsplan for arbejdet med energibesparelser. Til ekstern brug er der udarbejdet en hjemmeside på greve.dk og udsendt pressemeddelelse. Til intern brug er der udarbejdet en række informationsplakater til at understøtte energirigtig adfærd hos brugerne. Der følges løbende op med gode historier og tips i løbet af vinterhalvåret. Tidsplan Implementeringen af alle godkendte tiltag er iværksat. Nogle bygninger har ikke fjernkontrolleret styring af varme, hvorfor der tages rundt på bygningerne enkeltvis for at tilrette varmen. Sagens forløb 14-11-2022 Beskæftigelses- og Erhvervsudvalget 1. - 6.blev taget til efterretning. 14-11-2022 Social- og Handicapudvalget 1.-6. taget til efterretning. 14-11-2022 Sundheds- og Omsorgsudvalget 1-6 blev taget til efterretning. 15-11-2022 Skole-, Børne- og Ungeudvalget 1. Taget til efterretning 2. Taget til efterretning 3. Godkendt 4. Taget til efterretning 5. Godkendt 6. Godkendt 15-11-2022 Plan- og Tryghedsudvalget 1.-6. Anbefales.", "source_path": "data/greve/raw_dagsordener/Kultur- og Fritidsudvalget_2022-11-16T16:30:00+01:00_956c88ae-62da-4157-a1b6-a4e97d4b230f.json"}
{"document_id": "956c88ae-62da-4157-a1b6-a4e97d4b230f", "committee": "Kultur- og Fritidsudvalget", "meeting_date": "2022-11-16T16:30:00+01:00", "section_type": "html_fragment", "section_title": "Tryghed i Greve Nord - Helårsstatus 2022 og indsatser i 2023", "case_number": "20-010677K", "agenda_index": 6, "text": "Beslutning Udvalget drøftede henvendelsen fra Idræts- og Fritidsunionen og anbefaler indstillingens punkt 4b godkendt med en bemærkning om, at udvalget gerne ser, at indsatsen omkring børn og unge i idræts- og fritidslivet i Greve Nord fortsættes når midlerne for 2023 prioriteres, hvis ikke det lykkes at finde finansiering i fondssøgning. Fremstilling Sagsprocedure Plan- og Tryghedsudvalget, Klima-, Teknik- og Miljøudvalget, Kultur- og Fritidsudvalget, Skole-, Børne- og Ungeudvalget, Social- og Handicapudvalget, Beskæftigelses- og Erhvervsudvalget, Økonomiudvalget og Byrådet. Resume I denne sag orienteres der om status på handlingsplanens indsatser i programmet Tryghed i Greve Nord, og der stilles forslag til konkrete indsatser i handlingsplanen for 2023. Indstilling Administrationen indstiller overfor Plan- og Tryghedsudvalget, Klima-, Teknik- og Miljøudvalget, Kultur- og Fritidsudvalget, Skole-, Børne- og Ungeudvalget, Social- og Handicapudvalget og Beskæftigelses- og Erhvervsudvalget, 1. at status for 2022 tages til efterretning Administrationen indstiller overfor Plan- og Tryghedsudvalget, 2. at forslag til følgende indsatser i 2023 godkendes: opfølgende aktiviteter under indsats nr. 1 Tryghedsvandringer fortsætter under indsats nr. 6 Fysisk indretning indsats nr. 1 Tryghedsvandringer nedlægges som indsats under indsats nr. 6 Fysisk indretning – at dialog med DSB om håndtering af de konkrete problemstillinger på Hundige Station fortsætter opfølgende aktiviteter under indsats nr. 3 Erhvervsmentor-ordning fortsætter under indsats nr. 7 Erhvervsuddannelser indsats nr. 3 Erhvervsmentor-ordning nedlægges som indsats indsatser under nr. 5 Kommunikationsindsats fortsat handler om at informere om handlingsplanens indsatser og effekter forslag til kampagne under indsats nr. 9 Tryghedskampagne, forelægges Plan- og Tryghedsudvalget i starten af 2023. indsats nr. 10 Vagter nedlægges som indsats Administrationen indstiller overfor Klima-, Teknik- og Miljøudvalget, 3. at forslag til f ølgende indsatser i 2023 godkendes: a. opfølgende aktiviteter under indsats nr. 1 Tryghedsvandringer fortsætter under indsats nr. 6 Fysisk indretning b. indsats nr. 1 Tryghedsvandringer nedlægges c. under indsats nr. 6 Fysisk indretning – at dialog med DSB om håndtering af de konkrete problemstillinger på Hundige Station fortsætter Administrationen indstiller overfor Kultur- og Fritidsudvalget, 4. at forslag til følgende indsatser i 2023 drøftes og godkendes: a. henvendelse fra formanden for Idræts- og Fritidsunionen i Greve Kommune vedr. indsats nr. 2 Tættere kobling mellem skole og fritid drøftes med henblik på svar til formanden b. status på fondsansøgninger vedr. indsats nr. 2 Tættere kobling mellem skole og fritid, fremlægges for Kultur- og Fritidsudvalget ved halvårsstatus på handlingsplanens indsatser i maj 2023 Administrationen indstiller overfor Skole-, Børne- og Ungeudvalget, 5. at forslag til følgende indsatser i 2023 godkendes a. status på fondsansøgninger vedr. indsats nr. 2 Tættere kobling mellem skole og fritid, fremlægges for Skole-, Børne- og Ungeudvalget ved halvårsstatus på handlingsplanens indsatser i maj 2023 Administrationen indstiller overfor Social- og Handicapudvalget, 6. at forslag til følgende indsatser i 2023 godkendes a. sag med handlemuligheder vedr. indsats nr. 4 Familierettet indsats til de mest udsatte familier, forelægges Social- og Handicap- udvalget i første halvår af 2023 Administrationen indstiller overfor Beskæftigelses- og Erhvervsudvalget, 7. forslag til følgende indsatser i 2023 godkendes a. opfølgende aktiviteter under indsats nr. 3 Erhvervsmentor-ordning fortsætter under indsats nr. 7 Erhvervsuddannelser b. indsats nr. 3 Erhvervsmentor-ordning nedlægges c. handlingsplanen for Lokal Alliance under indsats nr. 7 Erhvervsuddannelser, udgør alternativet til en Erhvervsmentor-ordning Sagsbeskrivelse Den 20. december 2021 godkendte Byrådet otte indsatser der skal medvirke til at sikre et trygt Greve Nord. Indsatserne blev defineret på baggrund af et stormøde, der blev gennemført 13. september 2021. I stormødet deltog omkring 65 repræsentanter fra beboere og boligorganisationer, daginstitutioner, skoler og uddannelser, kultur og fritidsliv, politi, erhvervsliv og DSB. De besluttede indsatser fordeler sig mellem nye tiltag, og eksisterende tiltag som administrationen allerede har iværksat. De otte indsatser er: Tryghedsvandringer (Indsats 1) Tættere kobling mellem skole og fritidsliv (Indsats 2) Erhvervsmentorordning (Indsats 3) Koordineret familierettet indsats til de mest udsatte familier (Indsats 4) Kommunikationsindsats der arbejder med fortællingerne (Indsats 5) Fysisk indretning (Indsats 6) Erhvervsuddannelser (Indsats 7) Beboersammensætning (Indsats 8) Hertil kommer indsatser besluttet i forbindelse med budgetforliget for 2022-2025. Tryghedskampagne (Indsats 9) Vagter (Indsats 10) Overvågning (Indsats 11) I det følgende orienteres udvalg og Byråd om status på indsatserne, samt om det planlagte videre arbejde med indsatserne i 2023. Indholdet i de enkelte indsatser kan læses i sag til udvalg og Byråd den 20. december 2021, og gentages derfor ikke her. Indsats nr. 1 om Tryghedsvandringer Status Den besluttede tryghedsvandring i Greve Nord blev gennemført den 29. august 2022 i områderne Askerød og Gudekvartererne med repræsentanter fra boligafdelinger, Greve Nord Projektet, Natteravnene og Seniorråd. Deltagerne på tryghedsvandringen udtrykte, at de grundlæggende oplevede området som trygt. Deltagerne havde derudover på enkelte steder langs ruten forslag til, hvad der kan gøres for at øge trygheden. Plan- og Tryghedsudvalget og Klima, - Teknik, og Miljøudvalget behandlede i oktober 2022 resultaterne af tryghedsvandringen og forslag til fysiske tiltag. Udvalgene besluttede at igangsætte beskæring og udtynding af beplantning ved tunneller, langs stier m.v., fritlægge belysningsarmaturer for beplantning, samt forbedre belægning ved busstopsteder og tunneller. Arbejderne gennemføres i efteråret og vinteren 2022. De påpegede forhold om forbedring af lys mv. i tunneller vil indgå i forslag til en samlet plan for forbedring/forskønnelse af tunneller i Greve Nord til fremlæggelse i 2023. Indstilling Administrationen indstiller, at den videre indsats vedr. tryghedsvandringer lægges ind under indsats nr. 6 Fysisk indretning, da det er besluttet at der ikke gennemføres flere tryghedsvandringer udover den gennemførte. Indsats nr. 2 om Tættere kobling mellem skole og fritidsliv Status Idræts- og FritidsSekretariatet arbejder med støtte fra TrygFonden for at give flere børn og unge i Greve Nord et aktivt fritidsliv. Der ydes vejledning til familier, hvor børnene ikke har været en del af foreningslivet før. Der er udarbejdet en flyer med en oversigt over de fritidstilbud der findes for børn og unge i Greve Nord og Midt. Der er desuden etableret et samarbejde med den lokale sundhedspleje, og med foreningen BROEN Greve som kan hjælpe med betaling af kontingent og udstyr til fritidsaktiviteter, for de familier der ikke selv har råd. Det seneste år er 72 børn kommet i gang med eller blevet fastholdt i en fritidsaktivitet. 57 forældre har modtaget personlig vejledning. Derudover er der lavet aktiviteter for målgruppen, bl.a. i samarbejde med Greve Nord Projektet. Idræts- og FritidsSekretariatet har engageret de fire skoler i Greve Nord. 190 elever fra hhv. Krogårdskolen, Arenaskolen, Hundige Lille Skole og Greve Privatskole er mødtes tre gange for at prøve kræfter med anderledes fritidsaktiviteter. Derigennem har de lært hinanden at kende på tværs af skolerne. Bevillingen til projektet fra Trygfonden udløber til august 2023. Projektet søger fonde om bevilling, der kan sikre en fortsættelse af indsatsen. Indstilling Henvendelse fra formanden for Idræts- og Fritidsunionen i Greve Kommune vedlægges til orientering, og Administrationen indstiller, at udvalget drøfter indholdet i et svar til formanden. Administrationen foreslår endvidere, at resultatet af fondsansøgningerne fremlægges i forbindelse med halvårsstatus maj 2023. Indsats nr. 3 om Erhvervsmentorordning Status Plan- og Tryghedsudvalget behandlede i maj 2022 et forslag til oprettelse af en Erhvervsmentorordning. Erhvervsmentorordningen blev fremlagt som et alternativ til \"Jobplanet\", hvor unge tilbydes et fritidsjob. \"Jobplanet\" er økonomisk støttet af AP Møllerfonden og udløber i foråret 2023. Udvalget besluttede, at Erhvervsmentorordningen ikke skulle indgå i budgetforhandlingerne Budget 2023-2026 eller Budget 2024-2027, og bakkede op om at der forelægges en sag for Beskæftigelses- og Erhvervsudvalget med eventuelle alternative handlemuligheder for målgruppen. Indstilling Administrationen indstiller, at den videre indsats lægges ind under indsats nr. 7 Erhvervsuddannelser, og at handlingsplanen under indsats 7 udgør alternativet til Erhvervsmentorordningen. Indsats nr. 4 om koordineret familierettet indsats til de mest udsatte familier Status På børneområdet er der peget på at etablere individbaserede støttefunktioner for de mest udsatte familier. Der er stærke indikatorer på, at mistrivsel hos børn og unge har en sammenhæng med brugen af rusmidler, risikoadfærd og kriminalitet. Det peger på et behov for en mere koordineret og familierettet indsats, og dermed en bredere koordineret kommunal indsats for de familier, hvor børn og unge i familierne udviser en tydelig risiko-adfærd i gadebilledet. Indstilling Behov for indsatser er ved at blive afdækket, og administrationen indstiller, at en sag med status og handlemuligheder forelægges udvalget i første halvår af 2023. Indsats nr. 5 om Kommunikationsindsats der arbejder med fortællingerne Status På Greve Kommunes hjemmeside www.greve.dk/tryghedigrevenord bliver der løbende informeret om handlingsplanens indsatser, så interesserede kan følge med. Der kommunikeres både via pressemeddelelser og via kommunens facebookside, når der er konkrete tiltag eller konkrete resultater at formidle. Indstilling Administrationen indstiller, at kommunikationsindsatsen fortsætter med at informere om handlingsplanens indsatser og effekter. Indsats nr. 6 om Fysisk indretning Status På det fysiske område er der peget på problemer som høj fart på veje og stier, manglende belysning, beplantning og konkrete problemstillinger ved Hundige Station. Problemer omkring veje og stier tages op i eksisterende fora. Der er allerede fokus på Hundige Station i forbindelse med byudviklingen af Hundige Strandby, hvor tryghed, belysning på busholdeplads og DSB’s mulige ændringer af broen indgår. Samtidig er tryghed på Hundige Station et fokusområde i Lokalrådet. En samlet plan for forbedring af lys mv. samt forskønnelse i tunneller fremlægges i 2023. Fysiske forhold og forbedringsforslag på boligselskabernes områder drøftes med boligselskaberne fx i forbindelse med styringsdialogmøderne. Indstilling Administrationen indstiller at opfølgende indsatser vedr. indsats nr. 1 Tryghedsvandring sker under denne indsats. Administrationen indstiller endvidere, at dialog med DSB om håndtering af de konkrete problemstillinger på Hundige Station fortsætter. Indsats nr. 7 om Erhvervsuddannelser Status En handlingsplan der har til formål, at alle elever i kommunen i løbet af deres skolegang møder og arbejder med udfordringer fra en lokal virksomhed, er udarbejdet i samarbejde mellem skoler og virksomheder. Formålet med indsatsen for eleverne er: Erfare egne interesser og styrker – ud fra erfaringer, der er anderledes end fra hverdagen i skolen Opleve en virkelighedsnær og konkret anvendelse af skolens fag, som den enkelte elev kan se for sig som en karrierevej efter skolen Formålet med indsatsen for virksomhederne er: Adgang til at engagere dygtige og uddannelsesparate unge i virksomhedens fagområder Mulighed for at fastholde unge i lokalområdet Få unge øjne på virksomheden og virksomhedens produkter og de udfordringer, som virksomheden ønsker løsninger på Indstilling Administrationen indstiller at opfølgende indsatser vedr. indsats nr. 3 Erhvervsmentor-ordning sker under denne indsats. Administrationen indstiller, at en handlingsplan forelægges og implementeres i løbet af 2023, og at handlingsplanen udgør alternativet til Erhvervsmentorordningen. Indsats nr. 8 om Beboersammensætning Status Vedr. beboersammensætning pegede Stormødet på at ændre kriterierne for udlejning, så det bliver muligt i højere grad at tiltrække ressourcestærke beboere. Et bredt flertal i Folketinget har indgået aftale der har fokus på, at ingen boligområder udvikler sig til ghetto-områder. Plan- og Tryghedsudvalget har drøftet aftalens konsekvenser for Greve Nord, herunder fastlæggelse af mål for beboersammensætningen i Greve Nord. Redskaber til at regulere beboersammensætningen er fastlæggelse af rammer for den kommunale anvisningsret, og kriterier for hvilke personer boligorganisationerne kan udleje til. Plan- og Tryghedsudvalget besluttede i september 2022 at udvalget på et af de første udvalgsmøder i 2023, forelægges en sag med forslag til måltal for beboersammensætningen, rammer for den kommunale anvisningsret, samt forslag til udlejnings-kriterier. På baggrund af udvalgets beslutning, indgås der aftale med boligorganisationerne om en aftale for anvisning og udlejning. Indsats nr. 9 om Tryghedskampagne Status Undersøgelse af trygheden i Greve Nord blev gennemført hen over sommeren 2022. Resultatet er, at de fleste borgere føler sig trygge i deres nærområde, men undersøgelsen viste også, at det der skaber utryghed, er knallertkørsel på stier, tilråb fra større grupper af mennesker der er forsamlet, vidne til kriminalitet og indbrud. Resultaterne for undersøgelsen udgør en baseline for nærværende handlingsplans indsatser. Undersøgelsen gennemføres hvert andet år, og de kommende undersøgelser vil vise, om handlingsplanens indsatser har en effekt på oplevelsen af tryghed. Indstilling Indsatsen indebærer endvidere en kampagne der skal informere om mulighederne for anonymt at melde snyd med offentlige sociale ydelser, lejemål, social kontrol og utrygge steder. Administrationen indstiller, at Plan- og Tryghedsudvalget i starten af 2023 forelægges et konkret udkast til kampagne. Indsats nr. 10 Vagter Status I Budgetforliget for 2022-2025 indgik en indsats vedr. etablering af et kommunalt vagtværn. Baggrunden for indsatsen var - på baggrund af politi-aftalen fra 2020 - et forslag fra Regeringen om at gøre det muligt for kommuner, at etablere at korps af ”tryghedsvagter”. Regeringen har dog ikke kunne nå til enighed om et kompromis med forligskredsen bag flerårsaftalen for politiet og anklagemyndigheden i 2020. I september 2022 sendte har Regeringen sendt et nyt lovforslag om en treårig forsøgsordning om tryghedsvagter i høring. Forsøgsordningen finder iflg. lovforslaget sted i perioden 1. juni 2023 – 2026 og indebærer, at kommunerne får mulighed for at ansætte tryghedsvagter i specifikke områder præget af utryghed. Hvis lovforslaget bliver besluttet af Folketinget, forelægges udvalget en sag med mulige handlinger på baggrund af loven. Indstilling Administrationen indstiller, at indsatsen udgår af handlingsplanen indtil lovforslaget eventuelt bliver vedtaget. Indsats nr. 11 Overvågning Status Politiet ser ikke et behov for fast overvågning, men anbefaler anvendelse af fleksibel overvågning i de områder, hvor politiet beslutter at foretage en særlig indsats. På udvalgsmøde 31. maj 2022 blev det besluttet, at grundlaget for etablering af tryghedsskabende overvågning skulle afdækkes nærmere gennem Tryghedsvandringen (indsats nr. 1). Anbefalingerne på baggrund af Tryghedsvandringen indbefatter ikke etablering af overvågning i det område, hvor tryghedsvandringen er foretaget (Askerød og Gudekvartererne), idet der ikke blev udpeget et behov. Plan- og Tryghedsudvalget besluttede i oktober 2022 på baggrund af afrapporteringen på tryghedsvandringen, at udvalget skal forelægges en sag, der belyser kommunens muligheder for tryghedsskabende overvågning. Økonomiske konsekvenser Der blev med Budget 2021-2024 afsat årligt 800.000 kr. (i 2020-PL). Det svarer til 828.000 kr. i 2023-PL. Der budgetteres i 2023 med udgifter på 28.000 kr. til gennemførelse af tryghedskampagnen. Den resterende bevilling vil blive disponeret i forbindelse med fremlæggelse af beslutningssager vedr. tryghedsvandring, alternativ til erhvervsmentorordning, familierettet indsats og/eller overvågning. Restbudgettet for 2022 indgår i den samlede opgørelse for Budgetopfølgning 3-2022. Sagens forløb 14-11-2022 Beskæftigelses- og Erhvervsudvalget 1. Status blev taget til efterretning 7.a-c indstilles godkendt 14-11-2022 Social- og Handicapudvalget 1.status blev taget til efterretning. 6. anbefales idet sagen med handlemuligheder vedr. indsats nr. 4 Familierettet indsats til de mest udsatte familier retteligt i 2023 bør forelægges Skole-, Børne og Ungeudvalget. 14-11-2022 Sundheds- og Omsorgsudvalget Beslutning ikke frigivet 15-11-2022 Skole-, Børne- og Ungeudvalget 1. Udvalget tog punktet til efterretning 5. Godkendt 15-11-2022 Plan- og Tryghedsudvalget 1. Anbefales. 2. a.-h. Anbefales - dog afventer indsats h) kun, til der kommer et lovgrundlag.", "source_path": "data/greve/raw_dagsordener/Kultur- og Fritidsudvalget_2022-11-16T16:30:00+01:00_956c88ae-62da-4157-a1b6-a4e97d4b230f.json"}
{"document_id": "956c88ae-62da-4157-a1b6-a4e97d4b230f", "committee": "Kultur- og Fritidsudvalget", "meeting_date": "2022-11-16T16:30:00+01:00", "section_type": "html_fragment", "section_title": "Placering af ny daginstitution ved Greve Borgerhus", "case_number": "22-013125", "agenda_index": 7, "text": "Beslutning 3. Tages til efterretning. Fremstilling Sagsprocedure Skole-, Børne-, og Ungeudvalget, Plan- og Tryghedsudvalget, Kultur- og Fritidsudvalget, Klima-, Teknik- og Miljøudvalget, Økonomiudvalget og Byrådet. Resume Sagen er en opfølgning fra Byrådets beslutning den 20. juni 2022 (punkt 16), hvor det blev besluttet at placere en ny daginstitution med plads til 150 børn ved Greve Borgerhus eller Håndværkerbyen 60 i Greve Midt. I denne sag fremlægges 3 forskellige placeringsmuligheder. Det er vigtigt at bemærke, at en forlængelse af projektet vil medføre et yderligere pres på dagtilbudsområdet, da ibrugtagning af en ny daginstitution med 150 pladser så tidligst vil kunne ske i efteråret 2026. Indstilling Center for Dagtilbud & Skoler og Center for Teknik & Miljø indstiller overfor Skole-, Børne- og Ungeudvalget samt Klima-, Teknik- og Miljøudvalget, 1. at der arbejdes videre med placering af en ny daginstitution til 150 børn på Borgerhusets matrikel jf. scenarie A, og at budgetforøgelsen løses ved, at der reserveres 4,0 mio. kr. af puljen til prisstigninger, som er afsat i budget 2023-26 Center for Dagtilbud & Skoler og Center for Teknik & Miljø indstiller overfor Plan- og Tryghedsudvalget, 2. at administrationen igangsætter en ny lokalplan for daginstitution ved Borgerhuset som besluttet i pkt. 1. Center for Dagtilbud & Skoler og Center for Teknik & Miljø indstiller overfor Kultur- og Fritidsudvalget, 3. at sagen tages til efterretning. Sagsbeskrivelse Administrationen har på baggrund af sidste sag undersøgt 3 forskellige placeringsmuligheder for opførelse af en ny daginstitution til 150 børn ved Greve Borgerhus. Der er bl.a. kigget på beliggenhed, trafikale forhold og økonomi. De tre placeringsmuligheder er: Scenarie A. Borgerhusets Matrikel. Fra det oprindelige projekt Nyt dagtilbud i Greve Midt , og belyst i placeringsanalysen fra 2021. Se bilag 9 – Placeringsanalyse. Scenarie B. Borgerhusets matrikel til 90 børn samt ombygning af den eksisterende bygning (sydlige fløj af Borgerhuset) til 60 børn. Medtaget på baggrund af budgetanalysen om ejendomsoptimering fra budget 2022. En ejendomsstrategi, som har til formål at Greve Kommunes ejendomsmasse skal omdannes til kloge m2, der til enhver tid kan honorere det eksisterende ejendomsbehov og sikre en optimal ejendomsøkonomi. Scenarie C. Håndværkerbyen 60. På byrådsmødet den 20. juni blev det besluttet at undersøge dette areal. Derudover har der været afholdt et dialogmøde med Greve Borgerhus Brugerråd den 19. september 2022. Referat fra mødet er vedlagt sagen. Se bilag 2 – referat fra dialogmøde med Greve Borgerhus Brugerråd. Efterfølgende har administrationen modtaget høringssvar fra Brugerrådet og Fritidsrådet. Se bilag 7 og 8. I nedenstående skema udfoldes de 3 scenarier. Beskrivelse af placeringsmuligheder. Se bilag 3 – Placeringsmulighed nyt dagtilbud ved Greve Borgerhus Scenarie A: Nybyg – Borgerhusets matrikel I dette scenarie opføres en ny daginstitution i 2 plan til 150 børn på matriklen ved Borgerhuset, indenfor den planlagte tidsplan. Arealet er på 6.900 m2 og udgør den nordvestlige del af parken. På området er der etableret to pavilloner, som i dag udgør 20 værelser til flygtninge, hvoraf lidt over halvdelen bebos af ukrainske. Opsigelse af pavilloner kan ske med 3 måneders varsel, og beboerne flyttes til placering ved Klub Godset, hvor der i forvejen er skabt plads til dette. Derudover er der opført en petanque-bane på arealet, som man skal finde en ny placering til på området ved Borgerhuset. Synergieffekten for scenarie A: borgere er sammen på tværs af generationer i konkrete aktiviteter eller interessefællesskaber. Erfaringer fra konkrete projekter og forsøg peger på, at dette samvær skaber livskvalitet, gensidig forståelse, trivsel, ny viden og nye kompetencer. Scenarie B: Nybyg - Borgerhusets matrikel 90 børn - ombygning af sydlige fløj af Borgerhuset til 60 børn. I dette scenarie opføres en ny 2 plans bygning til 90 børn på matriklen ved Borgerhuset, som støder op til den eksisterende bygning. Derudover inddrages hele den sydlige fløj af Borgerhuset, og ombygges til en daginstitution med plads til 60 børn. Greve Borgerhus er en af Greve Kommunes største faciliteter for fritidsområdet, hvor sydfløjen udgør 10 mødelokaler. I 2022 har der i gennemsnit været 76 bookinger på en almindelig arbejdsuge hvoraf 83 % af bookingerne starter før kl. 16.00. Se bilag 6 - Bookinger på lokation. Før der kan tages en beslutning om inddragelse af sydfløjen, er der behov for at undersøge, om og i hvilket omfang aktiviteterne i borgerhusets sydfløj kan flyttes til andre lokaler, og i hvilket omfang der kan etableres et sambrug mellem daginstitutionslokalerne og borgerhusets funktion. Administrationen vurderer, at sambrug af lokaler vil være i begrænset omfang, da størstedelen af daginstitutionens lokaler/faciliteter vil være målrettet mindre børn. Derudover er der også et sammenfald ift. hvornår daginstitutionen og fritidsbrugerne har behov for brug af lokalerne. Derfor må det forventes, at der enten skal findes/købes andre lokaler til fritidsbrugerne eller at disse aktiviteter nedlægges. Det vurderes, at denne proces vil få betydning for tidsplanen, så opførelsen af en ny daginstitution i Greve Midt forsinkes med yderligere et halvt år. Scenariet tilgodeser ejendomsstrategien om multifunktionelle m2. Scenarie C: Nybyg - Håndværkerbyen 60. I dette scenarie opføres en ny daginstitution i 2 plan til 150 børn på matriklen Håndværkerbyen 60 (matrikel 35s, Greve By) arealet udgør 5945 m2. Borgerhuset areal forbliver uændret, dog inddrages 805 m2 til legepladsen. Grunden er ejet af Greve Kommune og er i nuværende lokalplan udlagt til håndværk og serviceerhverv, men der er givet mulighed for offentlige formål også i området. Hele grunden er lejet ud til stilladsfirmaet DK Stillads. Der skal her regnes med et års opsigelse af lejemålet. Derudover står der en tom bygning på ca. 300 m2 på grunden, som er fuld af skimmelsvamp. I det beregnede budget for opførelsen af en daginstitution på matriklen, er der medregnet ekstra omkostninger til nedrivning af de eksisterende bygninger, belægninger, fjernelse af tanke og jordforurening. Disse omkostninger var ikke indeholdt i anlægssummen for bruttoanlægsbudgettet. Undersøgelse af jordforurening vil medføre en forsinkelse af projektet med op til et halvt år. Redegørelse for budgetforøgelse Budgetterne for scenarie A og C ligger noget over det vedtagende bruttoanlægsbudget. Dette skyldes, at den rene m2-pris for nybyg er ændret fra 18.000 kr. pr. m2 til 21.000 kr. pr. m2. pga. den generelle prisstigning i samfundet siden sidste år. Derudover er der i scenarie C indregnet ekstra omkostninger til nedrivning af de eksisterende bygninger, belægninger, fjernelse af tanke og jordforurening. Scenarie B holder sig indenfor det afsatte anlægsbudget, da det er noget billigere at renovere end at bygge nyt. Man skal dog være opmærksom på, at der i scenariet ikke er afsat økonomi af til flytning og etablering af Borgerhusets aktiviteter i andre lokaler i kommunens bygninger. I nedenstående skema ses budgetdifferencen mellem de tre scenarier: Scenarie (1.000 kr.) Budget Scenarie A. Borgerhusets matrikel Scenarie B. Borgerhusets matrikel/ombygning af sydlig fløj Scenarie C. Håndværker-byen 60 Oprindeligt budget 51.700 PL-regulering til 2022-priser 700 Afholdte rådgiverudgifter -500 Omlægning af vej 1.800 Total 53.700 57.667 50.079 62.792 Difference 3.967 -3.621 9.092 Administrationen anbefaler scenarie A - Nybyg på matriklen ved Borgerhuset, da de andre scenarier vil medføre en forlængelse af projektet. Det vurderes, at der for scenarie B er behov for nærmere undersøgelse af de aktiviteter der afvikles i Greve Borgerhus, og for scenarie C er der behov for en nærmere forureningsundersøgelse af grunden. Dialogmøde med Greve Borgerhus Brugerråd Mandag den 19. september 2022 blev Greve Borgerhus Brugerråd orienteret om Byrådets beslutning den 20. juni 2022, om at der skal opføres en ny daginstitution til 150 børn ved Greve Borgerhus. Ligeledes er Brugerrådet blevet bekendt med, at der undersøges tre forskellige scenarier for placering af en ny daginstitution ved Greve Borgerhus. Greve Borgerhus Brugerråd kan ikke anbefale, at den sydlige fløj af bygningen i Greve Borgerhus inddrages til en ny daginstitution. Ifølge Brugerrådet vil det medføre en nedlæggelse af de aktiviteter, som i dag afvikles i Greve Borgerhus . se bilag 6 – kopi af alle bookinger på lokation. Brugerrådet peger på, at bedste placering til en ny daginstitution ved Greve Borgerhus, er scenarie C- Håndværkerbyen 60 , da man herved bibeholder parkens grønne område og Borgerhusets aktivister . Brugerrådets 2. prioritering for placering af en ny daginstitution, er scenarie A – Borgerhusets matrikel , dog med en opmærksomhed på støj fra daginstitutionen og de trafikale forhold ved Borgerhuset. Lovgrundlag Dagtilbudsloven og Bygningsreglementet. Økonomiske konsekvenser Med budget 2021 er der afsat rådighedsbeløb på i alt 51,9 mio. kr. fra 2023 til 2026 til kapacitetsbehov på dagtilbud. Derudover er der bevilget 1,8 mio. kr. til adgangsforhold til daginstitutionen, som var afsat med udgangspunkt i etablering af vejadgang til en placering ved Damagerskolen . Vælges scenarie A vil det medføre en merudgift på 3,97 mio. kr. som foreslås reserveret af den allerede afsatte pulje til prisstigninger i budget 2023-26. Puljen er afsat til prisstigninger på allerede igangsatte projekter herunder renovering af Strandskolen, og etablering af Sundhedshus, men da der ikke forventes at skulle bruges yderligere midler til Sundhuset vurderes der at være råderum i puljen. Puljen er på 8,6 mio. kr. i 2023. Vælges scenarie B vil det ikke medføre en merudgift på projektet, men der kan tilkomme udgifter til flytning af Borgerhusets aktiviteter, samt midlertidige pladser til daginstitution fordi projektet forsinkes. Det vil kræve en videre proces for administrationen om dette kan dækkes af de 3,6 mio. kr. i anlægsmidler der er til rådighed i projektet. Se bilag 4 – Opsummering af økonomien ved nybyg til 150 børn ved Greve Borgerhus. Kommunikation På baggrund af Byrådets beslutning, udarbejdes en procesplan, hvor Brugerrådet for Greve Borgerhus inddrages. Tidsplan Hovedtidsplan for scenarie A – Nybyg - Borgerhusets matrikel Primo 2023 Programmering – dialog med interessenter Medio 2023 Godkendelse af udbudsmateriale Ultimo 2023 Totalenterpriseudbud Primo 2024 Projektering Ultimo 2024 – ultimo 2025 Udførelse Marts 2026 Ibrugtagning Hvis scenarie B eller scenarie C besluttes, vil byggeperioden blive forlænget med ca. et halvt år pga. brugerproces med borgerhuset eller nedrivning af eksisterende bygninger ved Håndværkerbyen 60. Det er vigtigt at mærke sig, at hvis tidsplanen for opførelse af en ny daginstitution i Greve Midt, skal stå klar til ibrugtagning marts 2026, skal der træffes en beslutning om placering inden udgangen af 2022. Det forventes, at udbudsmaterialet vil blive sendt til politisk godkendelse i april 2023. Se bilag 5 – Hovedtidsplan Greve Midt. Sagens forløb 15-11-2022 Skole-, Børne- og Ungeudvalget 1. Udvalget godkender indstillingen Linda Heegaard (SF) stemte imod med følgende mindretalsudtalelse: ” SF stemmer mod, da vi mener opgaven har været for snæver i sin fremstilling, hvor flere mulige scenarier kunne have været i spil, som kan gavne børn langt bedre og mere langsigtet, fremfor “altid” at bygge nyt, som både er dyrt og som vi pt. ser stort vedligeholdelsesefterslæb på. Derudover mener vi ikke, at borgerhusets grund skal inddrages ift. en institution ”. 15-11-2022 Plan- og Tryghedsudvalget 2. Anbefales. Mehmet Zeki Dogru (Ø) stemte imod.", "source_path": "data/greve/raw_dagsordener/Kultur- og Fritidsudvalget_2022-11-16T16:30:00+01:00_956c88ae-62da-4157-a1b6-a4e97d4b230f.json"}
{"document_id": "956c88ae-62da-4157-a1b6-a4e97d4b230f", "committee": "Kultur- og Fritidsudvalget", "meeting_date": "2022-11-16T16:30:00+01:00", "section_type": "html_fragment", "section_title": "Orientering fra formanden/gensidig orientering", "case_number": "21-014479", "agenda_index": 8, "text": "Beslutning Formanden orienterer om, at der har været politisk følgegruppemøde i Opera Hedeland. Charlotte Levin orienterede om en henvendelse fra en borger om et ønske om storskærmsarrangementer for VM. Fremstilling Sagsprocedure Kultur- og Fritidsudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Center for Politik, Organisation & Borgerbetjening indstiller, at eventuelle orienteringer tages til efterretning.", "source_path": "data/greve/raw_dagsordener/Kultur- og Fritidsudvalget_2022-11-16T16:30:00+01:00_956c88ae-62da-4157-a1b6-a4e97d4b230f.json"}
{"document_id": "956c88ae-62da-4157-a1b6-a4e97d4b230f", "committee": "Kultur- og Fritidsudvalget", "meeting_date": "2022-11-16T16:30:00+01:00", "section_type": "html_fragment", "section_title": "Huskeliste og orientering fra administrationen", "case_number": "21-013714", "agenda_index": 9, "text": "Beslutning Derudover orienteres der om: Vi har genbesøgt processen med implementeringsworkshops til politikken og de forventes først gennemført i første kvartal. Der er en politisk sag på vej til Økonomiudvalget og Byrådet om at forlænge regionens brug af Hundigehallen til vaccinationer. Fremstilling Sagsprocedure Kultur- og Fritidsudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil den blive vedlagt som bilag. Indstilling Center for Politik, Organisation & Borgerbetjening indstiller, at orienteringen tages til efterretning. Sagsbeskrivelse Administrationen har følgende til orientering: Ny driftstilskudsaftale Ny driftstilskudsaftale til Greve Pigegarde og Greve Harmoniorkester forelægges først i første kvartal 2023 på grund af resurser. Deres aftaler vil tage afsæt i nuværende aftaler med de ændringer der ligger i budgetforliget for 2023-26. Henvendelse om ny facilitetsstrategi Idræts- og Fritidsrådet har rettet henvendelse til administrationen med ønske om at få strategien forlænget, da den står til 2022. Da der aktuelt arbejdes både administrativt og politisk med nye politikker på fagområderne, vurderer administrationen, at det er hensigtsmæssigt, at en evt. ny strategi afventer arbejdet på de nye politikker. Erhvervsområdet lægges fremover under Kultur- og Fritidschefen", "source_path": "data/greve/raw_dagsordener/Kultur- og Fritidsudvalget_2022-11-16T16:30:00+01:00_956c88ae-62da-4157-a1b6-a4e97d4b230f.json"}
{"document_id": "956c88ae-62da-4157-a1b6-a4e97d4b230f", "committee": "Kultur- og Fritidsudvalget", "meeting_date": "2022-11-16T16:30:00+01:00", "section_type": "html_fragment", "section_title": "Kultur- og Fritidsudvalgets mødekalender 2022", "case_number": "21-014480", "agenda_index": 10, "text": "Beslutning Orientering om ramme for dialoger i 2023 med foreninger og andre aktører. Fremstilling Sagsprocedure Kultur- og Fritidsudvalget. Resume I sagen gives et overblik over Kultur- og Fritidsudvalgets udvalgsmøder og møder i tilknytning til udvalget. Indstilling Center for Politik, Organisation & Borgerbetjening indstiller, at orienteringen tages til efterretning. Sagsbeskrivelse Kalenderen er vedhæftet som bilag.", "source_path": "data/greve/raw_dagsordener/Kultur- og Fritidsudvalget_2022-11-16T16:30:00+01:00_956c88ae-62da-4157-a1b6-a4e97d4b230f.json"}
{"document_id": "956c88ae-62da-4157-a1b6-a4e97d4b230f", "committee": "Kultur- og Fritidsudvalget", "meeting_date": "2022-11-16T16:30:00+01:00", "section_type": "html_fragment", "section_title": "Underskriftsark", "case_number": "21-014481", "agenda_index": 11, "text": "Fremstilling Sagsprocedure Kultur- og Fritidsudvalget. Resume Elektronisk underskriftsark.", "source_path": "data/greve/raw_dagsordener/Kultur- og Fritidsudvalget_2022-11-16T16:30:00+01:00_956c88ae-62da-4157-a1b6-a4e97d4b230f.json"}
