{"document_id": "a555f973-936a-4ad8-90b0-c93c114e80da", "committee": "Kultur- og Fritidsudvalget", "meeting_date": "2023-03-15T17:00:00+01:00", "section_type": "html_fragment", "section_title": "Godkendelse af dagsorden", "case_number": "21-014482", "agenda_index": 0, "text": "Beslutning Godkendt. Fremstilling Sagsprocedure Kultur- og Fritidsudvalget. Resume Godkendelse af dagsorden for mødet den 15. marts 2023. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Kultur- og Fritidsudvalget_2023-03-15T17:00:00+01:00_a555f973-936a-4ad8-90b0-c93c114e80da.json"}
{"document_id": "a555f973-936a-4ad8-90b0-c93c114e80da", "committee": "Kultur- og Fritidsudvalget", "meeting_date": "2023-03-15T17:00:00+01:00", "section_type": "html_fragment", "section_title": "Besøg af Greve Trim", "case_number": "22-015354", "agenda_index": 1, "text": "Beslutning Besøget blev taget til efterretning. Fremstilling Sagsprocedure Kultur- og Fritidsudvalget Resume Kultur- og Fritidsudvalget får besøg af Greve Trim Motionsklub. Besøget er planlagt efter udvalgets ønsker om at besøge eller at få besøg af kommunens foreninger i forbindelse med udvalgsmøderne i 2023. Formålet er at skabe et større konkret kendskab til forskellige foreninger og i den sammenhæng give dem mulighed til at synliggøre deres styrker, succeser og udfordringer som forening i Greve Kommune. Indstilling Administrationen indstiller, at udvalget tager program og baggrundsmateriale for besøg af Greve Trim Motionsklub til efterretning. Sagsbeskrivelse Mødets indhold Greve Trim Motionsklub fortæller ved besøget om deres forenings virke, og om hvad de som forening er lykkedes med og hvad de er udfordret af. Foreningen har fået at vide, at formålet med mødet er: at Kultur- og Fritidsudvalget få bedre kendskab til netop deres forening at Kultur- og Fritidsudvalget få perspektiver på, hvad I som forening har af udfordringer, da udvalget gerne vil gøre det nemmere at være frivillig i foreningerne. at høre om deres succeser og hvor de lykkedes, så udvalget bliver klogere på, hvad der allerede fungerer godt og kan dele den viden/erfaring med andre. Praktik Tid: Kl. 17.00-17.30. Efter besøget fortsætter udvalgsmødet Sted: Mødelokale 1, Greve Rådhus Tilstede ved besøget fra Greve Trim er: Morten Ahrendsen, Morten Kjær Christensen og Niels Andersen. Derudover er medlemmerne af Idrætsrådet inviteret til at deltage i dette punkt ved mødet. Baggrund om Greve Trim Motionsklub og deres tilskud fra Greve Kommune Greve Trim har tilbyder fire sportsgrene, som alle er udendørsaktiviteter. Det er løbetræning, cykelmotion, powerwalk og skating med løb. Se brochure om Greve Trim i bilag 1. Aktiviteterne har blandt andet udgangspunkt i Køge Bugt Strandpark og Greve Idrætscenter. Foreningen har adgang til klublokale og mødelokaler i Greve Idrætscenter. To gange om året afholder Greve Trim Motionsklub Sydkystløbet, som traditionelt har over 1000 deltagere. Antal medlemmer (2022-tal): 1489 medlemmer, hvoraf 43 er medlemmer under 25 år og 170 er over 70 år. Medlemstilskud (2022): 11.050,50 kr. Træner-, leder- og lærer-tilskud (2021): 4.165,26 kr.", "source_path": "data/greve/raw_dagsordener/Kultur- og Fritidsudvalget_2023-03-15T17:00:00+01:00_a555f973-936a-4ad8-90b0-c93c114e80da.json"}
{"document_id": "a555f973-936a-4ad8-90b0-c93c114e80da", "committee": "Kultur- og Fritidsudvalget", "meeting_date": "2023-03-15T17:00:00+01:00", "section_type": "html_fragment", "section_title": "Brune turistoplysningstavler til Hedeland Naturpark", "case_number": "23-001222", "agenda_index": 2, "text": "Beslutning 1. Kan ikke anbefales, idet udvalget indstiller, at sagen oversendes til budgetforhandlingerne. 2. (A) undlader at tage stilling. Fremstilling Sagsprocedure Kultur- og Fritidsudvalget, Klima-, Teknik- og Miljøudvalget, Økonomiudvalget, Byrådet Resume Hedeland I/S har anmodet de tre ejerkommuner om at medfinansiere to turistoplysningstavler. Finansieringen af skiltene er fordelt mellem de tre ejerkommuner og Hedeland . Udgiften udgør 43.750 kr. til hver kommune og Hedeland I/S. I alt 175.000 kr. Derudover er der udgifter til følgeskilte i hver af de tre kommuner. Sagen redegør for baggrunden for anmodningen af medfinansiering fra Greve Kommune. Godkender udvalget finansiering af tavlerne, skal der besluttes kompenserende besparelser for at finansiere den ekstra bevilling indenfor fagudvalgets budgetramme. Besluttes det ikke at bidrage til finansieringen kan det betyde, at tavlerne ikke etableres som indskrevet i udviklingsplanen. Indstilling Administrationen indstiller over for Kultur- og Fritidsudvalget, Økonomiudvalget og Byrådet: at det besluttes, om Greve Kommune skal bidrage til finansieringen af turistoplysningstavler til Hedeland Naturpark med et beløb på 43.750 kr. at såfremt det besluttes at bidrage til finansieringen med 43.750 kr., at der besluttes kompenserende besparelser for at finansiere den ekstra bevilling inden for fagudvalgets egen ramme. Administrationen indstiller overfor Klima-, Teknik- og Miljøudvalget: 3. at orienteringen tages til efterretning Sagsbeskrivelse I/S Hedeland ønsker at rejse to turistoplysningstavler: Én ved Køge Bugt-motorvejen og én ved Holbækmotorvejen. På Hedelands bestyrelsesmøde den 25. november 2022 (se sagsfremstilling i bilag 1) kunne der ikke opnås enighed om finansiering af tavlerne. Hedelands bestyrelse har derfor bedt de tre ejerkommuner om at drøfte finansiering af to turistoplysningstavler på et møde mellem de tre borgmestre den 10. januar 2023. På den baggrund er anmodningen sendt til de tre ejerkommuner, Roskilde, Høje-Taastrup og Greve. Kultur- og Fritidsudvalget er fagudvalg for Hedeland Naturpark med indstilling til Byrådet. Derfor forelægges anmodningen om finansiering på 43.750 kr. for dette udvalg. De to andre kommuner og I/S Hedeland anmodes ligeledes om at bidrage med i 43.750 kr., da udgiften til de to tavler i alt udgør 175.000 kr. I/S Hedeland varetager den efterfølgende drift af tavlerne. Sagen skal drøftes på bestyrelsesmødet i I/S Hedeland den 31. marts 2023. Derfor bedes udvalget og byrådet tage stilling til, om Greve Kommune vil bidrage til at medfinansiere de to tavler. Baggrund for de to turistoplysningstavler De to turistoplysningstavler indgår som en del af Udviklingsplanen 2017-2030 for Hedeland , som blev godkendt i Kultur- og Fritidsudvalget den 10. oktober 2017. Tavlerne indgår i en større plan om skiltning til og i Hedeland . I Udviklingsplanen 2017-2030 er det præciseret at skilte, der handler om simpel afmærkning i parken skal finansieres af Hedeland I/S eksisterende økonomiske ramme. Derudover er det præciseret, at skiltning med turistoplysningstavler ved de to motorvejsafkørsler afhænger af en udvidet økonomisk ramme. Det er formuleret med, \"at det beror på, at der kan tilvejebringes en betragtelig mængde kommunale kerneydelser til en værdi svarende til cirka halvdelen af realiseringssummen\" (se Udviklingsplanen side 88 i bilag 4). Med det afsæt har finansiering og opsætning af turistoplysningstavler været behandlet i kommunernes administration og i bestyrelsen af flere omgange siden 2016. Tavlerne er ikke blevet sat op, da deres opstilling skal koordineres med øvrig skiltning i regi af Vejdirektoratet. Henvisningsskilte opsættes af Greve Kommune Når der opsættes turistoplysningstavler ved motorveje, er den enkelte ejerkommune forpligtet til at opsætte henvisningsskilte i egen kommune. Fra afkørslen ved Køge Bugt-motorvejen til Hedeland vil der skulle opsættes fem henvisningsskilte til en samlet værdi af cirka 20.000 kr. Henvisningsskiltene skal gå til hovedindgangen i Hedeland , Tranemosevej, Reerslev (ved Amfiteatret), parkering ved Vindingevej (Naturlejepladsen) og til parkering på Herredsfogedvej (Naturhytten). Dermed omfatter opsætningen alle tre ejerkommuner og koordineres mellem alle tre kommuner. I Greve Kommune finansieres færdselstavler via driftsmidler i Center for Teknik og Miljø. Midlerne til nødvendige færdselstavler (nye der skal op, slidte eller ødelagte skilte) prioriteres i udgangspunktet først. Hvis der skal finansieres henvisningsskilte, vil der således være færre midler til andre tavler. Administrationens vurdering Hver af de tre ejerkommuner yder årligt et driftstilskud til Hedeland Naturpark. Dette driftstilskud anvendes til at drifte og vedligeholde naturparken samt at skabe kapital til løbende at opkøbe nye jorde, der hvor grusgravning er færdiggjort. Det er administrationens vurdering, at udgifter til at videreudvikle parken skal findes inden for de årlige driftstilskud. Alternativt ville det være et turismeanliggende i regi af erhvervs- og turismeområdet. Midler til turisme er bortfaldet med budgetaftalen i 2022. Der er ikke midler eller formål til turisme under Kultur- og fritidsudvalgets ramme. Hvis Greve Kommune ikke prioriterer at bidrage til finansieringen af skiltene, skal finansieringen findes på anden vis. Enten via I/S Hedeland eget budget eller via de øvrige ejerkommuner. Derudover kan det også betyde, at det ikke prioriteres at få opsat tavlerne. Findes der ikke kommunal finansiering af tavlerne, er der administrationens vurdering, at det vil få indflydelse på samarbejdet mellem ejerkommunerne. Lovgrundlag Afgørelser om opsætning af turistoplysningstavler træffes i henhold til lov nr. 1520 af 27. december 2014 om offentlige veje m.v., § 80, stk. 1, nr.1. Reglerne om, hvornår tavlen må opsættes, fremgår af Vejdirektoratets bekendtgørelse nr. 1633 af 20. december 2017 om anvendelse af vejafmærkning § 333 stk. 4. Økonomiske konsekvenser Finansiering af turistoplysningstavler er en engangsudgift for Greve Kommune på i alt 43.750 kr. Såfremt det besluttes at bidrage til medfinansieringen, skal der findes kompenserende besparelser for at finansiere den ekstra bevilling inden for fagudvalgets egen ramme i 2023. I/S Hedeland varetager den efterfølgende drift af turistoplysningstavlerne. Derudover skal Greve Kommune bidrage ved at finansiere henvisningsskilte til en værdi af cirka 20.000 kr. som finansieres via driftsmidlerne til trafiktavler. Tidsplan Hedelands bestyrelse har næste møde den 31. marts 2023. Byrådet i Greve har først sagen på dagsordenen i april, og Hedelands administration orienteres om dette.", "source_path": "data/greve/raw_dagsordener/Kultur- og Fritidsudvalget_2023-03-15T17:00:00+01:00_a555f973-936a-4ad8-90b0-c93c114e80da.json"}
{"document_id": "a555f973-936a-4ad8-90b0-c93c114e80da", "committee": "Kultur- og Fritidsudvalget", "meeting_date": "2023-03-15T17:00:00+01:00", "section_type": "html_fragment", "section_title": "Renovering af halgulve på Greve Videnscenter", "case_number": "23-002564", "agenda_index": 3, "text": "Beslutning 2. Tages til efterretning. Fremstilling Sagsprocedure Kultur- og Fritidsudvalget, Klima-, Teknik- og Miljøudvalget, Økonomiudvalget og Byrådet Resume Gulvene i hallerne på Greve Videncenter er nedslidte efter brug som vaccinationssted. Der er risiko for, en hurtig forværring, så brugerne kommer til skade. Administrationen indstiller derfor, at der skal igangsættes en renovering af gulvene i 2023, som besluttet på Byrådsmøde den 12. december 2022 (pkt. 24). Indstilling Administrationen indstiller overfor Klima-, Teknik- og Miljøudvalget: 1. at der afsættes rådighedsbeløb på 0,4 mio.kr. i 2023 til renovering af halgulve på Greve Videnscenter samt meddeles anlægsbevilling hertil finansieret af projektet \"halgulv GVC\" i investeringsoversigten, og at den resterende bevilling på 0,6 mio. kr. lægges i kassen. Administrationen indstiller overfor Kultur- og Fritidsudvalget: 2. at orienteringen tages til efterretning Sagsbeskrivelse Hallerne på Greve Videnscenter har frem til december 2022 været anvendt til vaccinationssted for Region Sjælland i forbindelse med vaccinationerne for Covid-19. Den ekstraordinære brug af hallerne har medført, at der er sket større slid på gulvene end normalt. Administrationen har i dialog med rådgiver vurderet, at gulvene i Greve Videnscenter nu er så nedslidte, at de skal slibes og lakeres for at undgå yderligere skader, og for at undgå skader på idrætsudøverne. Gennemføres slibning og lakering ikke, er der risiko for, at stavene i gulvene går op, og forårsager skader på idrætsudøverne. Samtidig vil det på sigt betyde en større udgift til renovering. Byrådet har i investeringsoversigten for 2023 afsat 1 mio. kr. til renoveringen af gulvene, hvoraf der er behov for at anvende de 0,4 mio. kr. Hallerne er rengjorte og taget midlertidigt i brug frem til renoveringen. Lovgrundlag Bygningsreglement Økonomiske konsekvenser Der er i investeringsoversigten afsat 1,0 mio. kr. i 2023 til renoveringen af halgulve i de to haller på Greve Videnscenter. Med indstillingen frigives de 0,4 mio. kr. og den resterende bevilling på 0,6 mio. kr. lægges i kassen. Kommunikation Renovering af gulvene vil blive meddelt brugerne af hallerne, og der vil blive taget hensyn til aktiviteterne i hallen i forhold til, hvornår renoveringen planlægges. Tidsplan Renoveringen forventes så vidt muligt at blive gennemført over sommerperioden 2023, hvor brugen af den store hal er mindst. Den mindre gymnastiksal forventes at kunne renovere over en weekend eller lignende i løbet af 2023.", "source_path": "data/greve/raw_dagsordener/Kultur- og Fritidsudvalget_2023-03-15T17:00:00+01:00_a555f973-936a-4ad8-90b0-c93c114e80da.json"}
{"document_id": "a555f973-936a-4ad8-90b0-c93c114e80da", "committee": "Kultur- og Fritidsudvalget", "meeting_date": "2023-03-15T17:00:00+01:00", "section_type": "html_fragment", "section_title": "Opgørelse af Nytårskoncerten 2023 og samarbejde med Greve Harmoniorkester om Nytårskoncerten fremadrettet", "case_number": "22-015353", "agenda_index": 4, "text": "Beslutning 1.-2. Taget til efterretning. Fremstilling Sagsprocedure Kultur- og Fritidsudvalget. Resume Sagen indeholder en opgørelse af regnskabet Nytårskoncerten 2023 og en beskrivelse af samarbejdet med Greve Harmoniorkester om Nytårskoncerten fremadrettet. I november godkendte Kultur- og Fritidsudvalget at stille en underskudsgaranti til at afholde Nytårskoncerten og i den forbindelse ønskede udvalget en opgørelse af regnskabet forelagt udvalgte. Som følge af et reduceret budget blev Nytårskoncerten 2023 afholdt under en række ændrede forhold. Greve Harmoniorkester ønskede at samarbejde om Nytårskoncerten 2023 som et prøveår , før der blev indgået en driftstilskudsaftale om kommende Nytårskoncerter for at afklare, om det kan balancere både for orkestret og kommunen på de nye vilkår. Greve Harmoniorkester har over for administrationen udtrykt ønske om fortsat samarbejde om Nytårskoncerten i 2024, og derfor skal der indgås en driftstilskudsaftale om samarbejdet. Indstilling Administrationen indstiller til Kultur- og Fritidsudvalget, at Afrapporteringen om Nytårskoncerten 2023 tages til efterretning. Tage til efterretning, at der arbejdes videre med at indgå en driftstilskudsaftale om kommende nytårskoncerter med Greve Harmoniorkester. Sagsbeskrivelse Afrapportering Nytårskoncerten 2023 I efteråret 2022 blev det besluttet, at driftstilskuddet til Greve Harmoniorkester blev reduceret til 55.000 kr. og udbetalt som et driftstilskud under forudsætning af Greve Harmoniorkesters fortsatte engagement i den årlige nytårskoncert. Derudover blev det besluttet, at Greve Kommune yder et tilskud til koncerten på 30.000 kr. til fribilletter, og at kommunen stiller en underskudsgaranti. Derfor præsenteres Kultur- og Fritidsudvalget nu for en opgørelse af regnskabet for Nytårskoncerten 2023. Billetsalget Nytårskoncerten blev afholdt den 8. januar i Portalens store sal, Der er plads til i alt 738 tilskuere. Der blev solgt 564 billetter, og Greve Kommune købte 50 fribilletter. Det samlede billetsalg var dermed 614. Dermed har der været solgt 83 procent af billetterne. Tidligere år har koncerten været udsolgt, hvilket er et potentiale til næste år. Årets billetsalg skal dog ses i lyset af, at billetterne blev frigivet flere måneder senere, end de tidligere er blevet, og der var en billetprisstigning med 100 kr. til 295 kr. Regnskab Koncerten gav et overskud på 1.823 kr. Indtægter og udgifter i forbindelse med koncerten fremgår af nedenstående skema. Indtægter i kr. Billetsalg Ticketmaster fratrukket moms af billetindtægt 156.343 Budget til VIP-billetter 30.000 Udgifter i kr. Solister og konferencier 50.000 Udgifter til Portalen Herunder opsætning, rengøring, leje af lyd- og lysanlæg, konfetti 59.270 Blomster og tryk af programmer 9.800 Forplejning publikum 50.700 Køb af fribilletter 14.750 Overskud i kr. 1.823 Borgmesteren havde inviteret 85 personer til koncerten, hvoraf 50 havde mulighed for at deltage på dagen. Udgiften til fribilletter var derfor kun på 14.750 kr. Koncertens overskud skyldes altså, at hele budgettet på 30.000 kr. ikke blev brugt til køb af fribilletter. Samarbejdet med Greve Harmoniorkester Besparelserne til Greve Harmoniorkester og Nytårskoncerten medførte en række ændrede vilkår for afholdelsen af Nytårskoncerten. Af den årsag ønskede Greve Harmoniorkester, at Nytårskoncerten 2023 skulle fungere som et prøveår , før der blev indgået en driftstilskudsaftale. I sagen fremlagt i efteråret 2022 om Nytårskoncerten 2023 fremgik, at Greve Harmoniorkester udtrykte ønske om, at eventuelt overskud fra koncerten ville tilgå dem. Greve Harmoniorkesters driftstilskud er fra 2023 reduceret fra 209.000 kr. årligt til 55.000 kr., som udbetales under forudsætning af Greve Harmoniorkesters engagement i Nytårskoncerten. Ifølge Greve Harmoniorkester er det nye tilskudsniveau lavt sat i forhold til de udgifter, de har i forbindelse med koncerten. I forbindelse med koncerten har Greve Harmoniorkester udgifter til indkøb og kopiering af noder, transport af udstyr til Portalen, aflønning af assistenter, instruktører og dirigent i forbindelse med koncert samt øvedage og -weekender mv. Årets Nytårskoncert gav kun et mindre overskud, men hvis Kultur- og Fritidsudvalget ønsker det, kan overskuddet godt tilgå Greve Harmoniorkester. Nytårskoncert 2024 Greve Harmoniorkester har udtrykt, at de gerne vil indgå samarbejde om Nytårskoncerten igen til næste år på samme præmisser som årets koncert, så aftalen bliver en driftstilskudsaftale. Administrationen anbefaler, at billetprisen fastholdes på de 295 kr., da koncerten i år med denne pris har kunne balancere økonomisk og der er et potentiale for et lidt højere billetsalg. Økonomiske konsekvenser Med budgetforliget 2022 for budgettet 2023-26 er der budgetteret med 30.000 kr. til køb af fribilletter og 55.000 kr. til en driftstilskudsaftale med Greve Harmoniorkester under forudsætning af orkesterets fortsatte engagement i Nytårskoncerten. Tidsplan Administrationen arbejder videre med at indgå en driftstilskudsaftale med Greve Harmoniorkester om nytårskoncerten. Der vil blive forelagt en sag om driftstilskudsaftalen inden sommerferien, så billetsalget for Nytårskoncerten 2024 kan sættes i gang til september som de tidligere år.", "source_path": "data/greve/raw_dagsordener/Kultur- og Fritidsudvalget_2023-03-15T17:00:00+01:00_a555f973-936a-4ad8-90b0-c93c114e80da.json"}
{"document_id": "a555f973-936a-4ad8-90b0-c93c114e80da", "committee": "Kultur- og Fritidsudvalget", "meeting_date": "2023-03-15T17:00:00+01:00", "section_type": "html_fragment", "section_title": "Udbetalt tilskud til foreninger og aftenskoler i 2022", "case_number": "23-000075", "agenda_index": 5, "text": "Beslutning Orienteringen blev taget til efterretning. Fremstilling Sagsprocedure Kultur og Fritidsudvalget. Resume I sagen forelægges en samlet liste over Greve Kommunes udbetaling af tilskud til folkeoplysende foreninger og aftenskoler i 2022 til orientering. Formålet med sagen er at skabe overblik for udvalgets forskellige tilskudsudbetalinger. Indstilling Administrationen indstiller, at orienteringen tages til efterretning. Sagsbeskrivelse I denne sag forelægges en samlet liste over alle tilskud udbetalt til folkeoplysende foreninger og aftenskoler i 2022. Nogle tilskud er lovpligtige jævnfør folkeoplysningsloven, mens andre tilskud er lokale tilskudsordninger i Greve Kommune. Greve Kommune udbetalte i 2022 følgende tilskud: Aktivitetstilskud i form af medlemstilskud til folkeoplysende foreninger og løntilskud til aftenskoler: 6.286.401 kr. Lokaletilskud: 1.208.753 kr. Diverse puljetilskud og partnerskaber: 2.336.561 kr. Driftstilskud/selvforvaltningsaftaler: 13.922.879 kr. Tilskuddene fordelte sig på 94 foreninger i 2022. De forskellige typer af tilskud med nærmere forklaring er opstillet herunder. En detaljeret oversigt over de enkelte foreningers tilskud er vedlagt sagen som bilag. Aktivitetstilskud Forklaring Tilskud udbetalt i alt i kr. (2022) Fordelt på antal foreninger Medlemstilskud til folkeoplysende foreninger Lovpligtig, ej krav om beløb Et tilskud til frivillige folkeoplysende foreninger, der tilbyder foreningsarbejde for børn og unge under 25 år. Kultur- og Fritidsudvalget godkender rammen for tilskuddet. Medlemstilskuddet udbetales i henhold til folkeoplysningsloven § 15. Nærmere bestemmelser fremgår af Greveordningen. Tilskuddet er lovpligtigt, men det er ikke reguleret, hvor stort tilskuddet til foreningerne skal være. 3.103.318 65 Løntilskud til aftenskoler Lovpligtig, ej krav om beløb Aftenskolerne modtager løntilskud til folkeoplysende voksenundervisning. Løntilskuddet udbetales forlods som et acontobeløb, der justeres time for time i slutningen af året. Løntilskud dækker desuden handicapundervisning, lederhonorar og 10%-midler til debatskabende aktiviteter. Derudover kan op til 30 procent af tilskuddet anvendes til administrationen. Løntilskud udbetales i henhold til Folkeoplysningsloven § 8. Nærmere bestemmelser fremgår af Greveordningen. 3.183.083 4 Lokaletilskud Forklaring Tilskud udbetalt i alt i kr. Fordelt på antal foreninger Lokaletilskud - foreninger Lovpligtig, ej krav om beløbsniveau Jævnfør Folkeoplysningsloven § 25 kan godkendte folkeoplysende foreninger søge om tilskud til egne eller lejede lokaler. Det er Kultur- og Fritidsudvalget, der godkender ansøgningen. Nærmere bestemmelser fremgår af Greveordning. Tilskuddet er lovpligtigt, hvis der ikke kan stilles egnede kommunale lokaler til rådighed. Der skal jævnfør loven ydes mindst 65 % tilskud til lokaler og driftsudgifter til folkeoplysende foreninger. I Greve Kommune giver vi lokaletilskud, der kan dække op til 91 % af driftsudgifterne. Tilskuddet er nedjusteret efter antal aktiviteter for medlemmer over 25 år. 903.784 12 Lokaletilskud - aftenskoler Lovpligtig, ej krav om beløbsniveau Jævnfør Folkeoplysningsloven § 23 kan godkendte folkeoplysende aftenskoler søge om tilskud til egne eller lejede lokaler. Det er Kultur- og Fritidsudvalget, der godkender ansøgningen. Nærmere bestemmelser fremgår af Greveordningen. Tilskuddet er lovpligtigt, hvis der ikke kan stilles egnede kommunale lokaler til rådighed. Der skal jævnfør loven ydes mindst 75 % tilskud til aftenskoler. 305.067 3 Diverse puljer og partnerskaber Forklaring Tilskud til udbetalt i alt i kr. Fordelt på antal foreninger Træner-, leder- og lærerkurser Ikke lovpligtig Formålet med træner-, leder- og lærerkurser er at uddanne velkvalificerede trænere, ledere og lærere i folkeoplysende foreninger. Nærmere bestemmelser fremgår af Greveordningen. 292.002 29 Fritidspulje Lovpligtig, ej krav om beløbsniveau Formålet med Fritidspuljen er at fremme udviklingen af folkeoplysningsområdet. Fritidspuljen uddeles på baggrund af en række støtteområder, herunder indsatser under Kultur-, Idræts- og Fritidspolitikken, materialer til fritidsaktiviteter og særlige udviklingstiltag vedrørende fritid. 217.548 10 Idrætspulje Lovpligtig, ej krav om beløbsniveau Formålet med Idrætspuljen er at fremme udviklingen af folkeoplysningsområdet. Idrætspuljen uddeles på baggrund af en række støtteområder, herunder indsatser under Kultur-, Idræts- og Fritidspolitikken, breddeidræt, materialer til idrætsforeninger og særlige udviklingstiltag vedrørende idræt. 446.692 17 Talent- og elitepulje Ikke lovpligtig Under Idrætspuljen ligger også et støtteområde for talent og elite. Da denne delpulje ofte omtales separat, fremgår den separat på oversigten. Formålet med talent- og elitepuljen er at støtte målrettede og langsigtede tiltag, som skaber de bedst mulige vilkår og vækstmiljøer i foreningerne med henblik på at realisere fremtidige satsninger på elite- og talentidrætsområdet. 834.204 13 Faglig fordybelse Ikke lovpligtig Projekt i samarbejde mellem Tune IF og Tune Skole omkring faglig fordybelse og motion. Projektet indeholder både lektiecafé og idrætsundervisning, of det er målrettet 2. og 3. klasser på Tune Skole. Midlerne er taget fra Idrætspuljen, og der er indgået en fireårig aftale om støtte, som udløb i 2022. 69.234 1 Sommerferieaktiviteter Ikke lovpligtig Foreninger og institutioner kan ansøge om underskudsgaranti fra Greve Kommune til at afholde sommerferieaktiviteter for børn og unge. Formålet med sommerferieaktiviteterne er at tilbyde børn og unge en sommer med oplevelser, læring og fællesskaber. Målgruppen er alle børn - både dem der i forvejen er medlem af foreningen, og dem der ikke er. 154.880 11 Partnerskaber Ikke lovpligtig Jævnfør Folkeoplysningsloven § 8a stk. 3 og § 19 stk. 3 kan Byrådet beslutte, at der ydes særlige tilskud til indgåelse af partnerskaber om løsning af konkrete opgaver. I Greve Kommune er målet med partnerskaberne, at de skal medvirke til at indfri idræts- og fritidspolitiske mål. 322.000 7 Driftstilskud/ selvforvaltningsaftaler Forklaring Tilskud udbetalt i alt i kr. Fordelt på antal foreninger Driftstilskud/ selvforvaltningsaftaler Ikke lovpligtig Greve Kommune har selvforvaltningsaftaler med Karlslundehallerne, Tunehallerne, borgerhuse i Tune og Karlslunde samt spejderhuse via Børne- og Ungdomsorganisationernes Samråd (BUS). Aftalerne indeholder et fast årligt tilskud, der genforhandles hvert fjerde år, og som primært dækker udgifter til drift og vedligehold. Med samarbejdsaftalerne følger et krav om, at lokaler og udendørsanlæg stilles gratis til rådighed for foreninger under Folkeoplysningsloven. 13.922.879 13 Lovgrundlag Folkeoplysningsloven § 8, § 15, § 19, § 23 og § 25 suppleret af bekendtgørelse nr. 1251 beskriver retningslinjer for udbetaling af de lovpligtige tilskud. Folkeoplysningsloven § 11 og § 19 gør det muligt for kommunen at fastsætte en tilskudsmodel ud fra lokale forhold, herunder beløbsramme. Greveordningen er godkendt af Kultur- og Fritidsudvalget den 15 januar 2020. Tilføjelse om lokaletilskud til rideklubber blev godkendt af Kultur- og Fritidsudvalget den 30. november 2021. Økonomiske konsekvenser I 2022 var der afsat 23,94 mio. kr. til tilskud til foreninger og aftenskoler, og der blev i alt udbetalt 23,74 mio. kr. De samlede tilskud holdt sig således inden for det afsatte budget", "source_path": "data/greve/raw_dagsordener/Kultur- og Fritidsudvalget_2023-03-15T17:00:00+01:00_a555f973-936a-4ad8-90b0-c93c114e80da.json"}
{"document_id": "a555f973-936a-4ad8-90b0-c93c114e80da", "committee": "Kultur- og Fritidsudvalget", "meeting_date": "2023-03-15T17:00:00+01:00", "section_type": "html_fragment", "section_title": "Udbetalt tilskud til kulturområdet 2022", "case_number": "23-000142", "agenda_index": 6, "text": "Beslutning Orienteringen blev taget til efterretning. Fremstilling Sagsprocedure Kultur- og Fritidsudvalget. Resume I sagen forelægges oversigt over Greve Kommunes udgifter på kulturområdet i 2022, som er finansieret under budgetrammen for Kultur under Kultur- og Fritidsudvalget. Indstilling Administrationen indstiller, at orientering om udgifter på kulturområdet 2022 tages til efterretning. Sagsbeskrivelse Under Kultur- og Fritidsudvalget er der budget til en række tilskud til kulturområdet. Disse tilskud kan opdeles i henholdsvis faste (driftstilskuds-)aftaler og i tilskud til events og arrangementer. Denne sag fremlægger status på budget og forbrug på de forskellige kulturudgifter i 2022. Der afholdes desuden arrangementer og events, der er budgetteret på institutionsniveau ved Greve Bibliotek, Greve Museum og Greve Svømmehal, der ikke fremgår af denne sag. Greve Kommunes udgifter på kulturområdet i 2022 som er under Kultur og Fritidsudvalgets budgetramme: Faste aftaler (driftsbidrag og tilskudsaftaler, egnsteateraftale) 13.109.394 kr. Events og arrangementer 648.910 kr. Hovedtotal 13.758.304 kr. Udgifterne for 2022 er nærmere specificeret herunder: Faste aftaler Tilskud udbetalt i alt i kr. Driftstilskud til Hedeland Naturpark 1.860.802 Driftstilskud til Strandparken 2.182.344 Driftstilskud til Karlslundehuset 345.650 Driftstilskud til Tune Borgerhus 345.650 Tilskud til egnsteateraftalen Opera Hedeland* 300.440 Tilskud til Greve Harmoniorkester 204.747 Tilskud til Greve Pigegarde 284.613 Indvendig vedligeholdelse borgerhuse i Tune og Karlslunde 91.638 Portalen 7.493.510 Total 13.109.394 *Dette er kommunes driftstilskud til egnsteateraftalen, hvor refusionen fra staten er fratrukket Events og arrangementer Budget i kr. Forbrug i alt i kr. Børnekultur 459.851 274.188 Flagdag 32.676 41.043 Greve Awards 109.568 127.553 Juletræstænding 22.030 13.937 Kulturmidler 61.892 34.320 Tilskud til arrangementer 31.471 29.440 Sankhansfest på Mosede Fort 138.160 109.679 Nytårskoncerter - en for voksne og en for børn 18.750 18.750 Total 922.358 648.910 Status på udvalgte events og arrangementer Børnekulturmidlerne: Midlerne har bidraget til at finansiere udvikling af arrangementer til Fortællefestival samt Skattejagt og e-bog \"Tordenstenen - fortællinger i Greve\". Derudover har Børnekulturmidlerne bidraget til at finansiere sommerferieaktiviteter ved kulturinstitutionerne, tilskud til børneopera i Opera Hedeland, morgensang på Mosede Fort den 5. maj samt musikskolens konsulentordning med Greve Kultur-Base. Nytårskoncert: Der var i det oprindelige budget afsat 66.710 kr. til nytårskoncert i 2022. Budgettet blev nedskrevet, da Nytårskoncerten ikke blev afholdt grundet Covid-19. Sankhansfest på Mosede Fort: Sankthansfesten på Mosede Fort blev i 2022 gennemført efter to år med aflysninger grundet Corona. Lovgrundlag Rammerne for tilskud til kulturområdet er ikke lovbestemte, men politisk vedtaget på budget for 2022 . Økonomiske konsekvenser I 2022 var der afsat 14,00 mio. kr. til tilskud, og der blev i alt udbetalt 13,76 mio. kr. De samlede tilskud holdt sig således inden for det afsatte budget.", "source_path": "data/greve/raw_dagsordener/Kultur- og Fritidsudvalget_2023-03-15T17:00:00+01:00_a555f973-936a-4ad8-90b0-c93c114e80da.json"}
{"document_id": "a555f973-936a-4ad8-90b0-c93c114e80da", "committee": "Kultur- og Fritidsudvalget", "meeting_date": "2023-03-15T17:00:00+01:00", "section_type": "html_fragment", "section_title": "Nyt legepladsudstyr til Idrætsfritidsklubben på Greve Idrætscenter", "case_number": "23-002611", "agenda_index": 7, "text": "Beslutning Orienteringen blev taget til efterretning. Fremstilling Sagsprocedure Kultur- og Fritidsudvalget, Klima-, Teknik- og Miljøudvalget, Økonomiudvalget og Byrådet. Resume Idrætsfritidsklubben (IFK) har blandt andet via fondsmidler en finansiering til nyt legepladsudstyr ved eksisterende legeplads på Greve Idrætscenter (GIC) (græsareal på kort i bilag 2). Byrådet skal tage stilling til, om legepladsudstyret må sættes op på kommunale arealer og betingelserne for dette. Indstilling Administrationen indstiller overfor Klima-, Teknik- og Miljøudvalget: 1. at det tillades, at IFK opfører det nye legepladsudstyr på betingelse af: at IFK selv står for at opføre legepladsen og afholder alle udgifter, inkl. fondsmoms at IFK selv står for at indhente den nødvendige byggetilladelse at IFK sikrer, at legepladsen overholder sikkerhedskrav at legepladsen fortsat er uden hegn og fuld tilgængelig for offentligheden at Greve Kommune afholder de øgede driftudgifter på 2.500 kr. om året inden for rammen Administrationen indstiller overfor Kultur- og Fritidsudvalget: 2. at orienteringen tages til efterretning Sagsbeskrivelse Idrætsfritidsklubben (IFK) er en privat institution, der lejer sig ind i Greve Idrætscenters (GIC) bygninger. IFK anvender til daglig GIC ́s mange faciliteter såsom fodboldbaner, atletikstadion, haller og meget mere. Idrætsfritidsklubben har igennem årene opbygget et udeområde (i nær tilknytning til de bygninger, som de lejer på GIC), med aktivitetsmuligheder som bålplads, udekøkken, forhindringsbane, skatermiljø, klatretårn og mini- og multibane. IFK ønsker at udvide deres aktivitetsmuligheder indenfor det område, der er afgrænset i bilag 2 og har søgt og fået fondsmidler til at opføre nyt legepladsudstyr, herunder boldnet, klatrenet, svævebane og stor gynge. I bilag 1 ses illustrationer og beskrivelser af det nye legepladsudstyr. Anlæg og opsætning af legepladsudstyret er 100 % finansieret af IFK, og er således udgiftsneutralt for Greve Kommune. Administrationen forudsætter, at IKF forestår opgaven med at søge byggetilladelse for den nye legeplads samt sikrer, at den lever op til gældende sikkerhedskrav for legepladser. Dette skal sikres af en certificeret legepladsinspektør efter standard (EN1176). Den årlig driftsudgift til den eksisterende legeplads udgør ca. 10.000 kr. Administrationen anslår, at ændringen i driftudgifterne ved etableringen af det nye legepladsudstyr udgør 2.500 kr. årligt. Administrationen anbefaler derfor, at Greve Kommune stå for driften af det nye legepladsudstyr ved den nye leverandør på den grønne kontrakt, i alt svarende til 2.500 kr. årligt. Administrationen bemærker, at det ikke er en hensigtsmæssig snitflade at have to driftsleverandører på samme legeplads, da det giver snitfladeproblematikker i driften, men også i forhold til en eventuel forsikringssag, hvis nogen skulle komme til skade på kommunens areal. Beløbet dækker opgaver som at bevægelige dele smøres, søm og løse skruer fastgøres og udskiftes, gummiunderlag renses, faldsand renses på bestilling og efter behov, og at der føres en årlig legepladsinspektion på udstyret. Det indgår ikke, at selve udstyret udskiftes eller repareres ved fejl og mangler. Administrationen anbefaler, at godkendelsen betinges af, at legepladsen fortsat er fuld tilgængelig for offentligheden, og at der ikke opsættes hegn. IFK og GIC er begge indforstået med dette. Lovgrundlag Bygningsreglementet. Økonomiske konsekvenser IFK afholder alle udgifter til fjernelse af gammelt udstyr, anlæg af det nye legepladsudstyr herunder betaling af fondsmoms. Anlægsudgifterne er beregnet til 1,275 mio. kr. inkl. moms og er specificeret i vedlagte bilag. Udgifterne er finansieret ved fondsstøtte fra Nordea-fonden 0,885 mio. kr. samt GIC ́s brugerråd (0,1 mio. kr.). Det resterende beløb på 0,29 mio. kr. finansiers af IFK. De afledte driftsomkostninger beløber sig til 2.500 kr. ekskl. moms pr. år ved brug af kommunens nye leverandør af drift på udearealer. Beløbet afholdes inden for rammen. Kommunikation Administrationen er i dialog med GIC ́s brugerråd v./ formand Jørgen Nielsen samt daglig leder af Idrætsfritidsklubben, Henrik Perregaard. Administrationen orienterer begge parter om sagens udfald. Tidsplan Fondsstøtten er betinget af, at projektet skal være igangsat, og udgifter skal være afholdt i 2023 .", "source_path": "data/greve/raw_dagsordener/Kultur- og Fritidsudvalget_2023-03-15T17:00:00+01:00_a555f973-936a-4ad8-90b0-c93c114e80da.json"}
{"document_id": "a555f973-936a-4ad8-90b0-c93c114e80da", "committee": "Kultur- og Fritidsudvalget", "meeting_date": "2023-03-15T17:00:00+01:00", "section_type": "html_fragment", "section_title": "Orientering fra formanden/gensidig orientering", "case_number": "21-014479", "agenda_index": 8, "text": "Beslutning Formanden orienterede om: Opsamling på workshops om politikkerne, der har været givende dialoger omkring med mange aktører. Ser frem til overblik over de indkomne input og forslag til handleplaner. Bestyrelsesmøde i Portalen. Forespørgsel på status på motorikprojektet. Udvalget ønsker en sag på dagsorden med status på motorikprojektet. Modtaget forespørgsel fra borger om overblik over kunst i byrummet i kommunen. Administrationen fremfinder senest eksisterende oversigt til orientering for udvalget. Inspirationsbesøg hos Tune IFs lektiecafé Idrætsrådet ønsker orientering om grøn kontrakt. Forespørgsel om frie midler under lokaletilskud kan omprioriteres. Udvalget ønsker en sag fremlagt herom. Fritidsråd og borgerhusets brugerråd ønsker fortsat inddragelse i processen om nyt dagtilbud ved Greve Borgerhus med fokus på samtænkning. Charlotte Levin (A) orienterede om møde i Idrætsrådet. Orienteringerne blev taget til efterretning. Fremstilling Sagsprocedure Kultur- og Fritidsudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning. - Opsamling på workshops i relation til ny Kultur-, Idræts- og Fritidspolitik - Orientering om bestyrelsesmøde i Portalen", "source_path": "data/greve/raw_dagsordener/Kultur- og Fritidsudvalget_2023-03-15T17:00:00+01:00_a555f973-936a-4ad8-90b0-c93c114e80da.json"}
{"document_id": "a555f973-936a-4ad8-90b0-c93c114e80da", "committee": "Kultur- og Fritidsudvalget", "meeting_date": "2023-03-15T17:00:00+01:00", "section_type": "html_fragment", "section_title": "Huskeliste og orientering fra administrationen", "case_number": "21-013714", "agenda_index": 9, "text": "Beslutning Orienteringerne blev taget til efterretning. Fremstilling Sagsprocedure Kultur- og Fritidsudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil den blive vedlagt som bilag. Indstilling Administrationen indstiller, at orienteringen tages til efterretning. Sagsbeskrivelse Administrationen har følgende til orientering: - Billetpriser for Greve museum - Proces om benyttelse af Greve Borgerhus og aktivhuset Olsbækken med brugerrådene", "source_path": "data/greve/raw_dagsordener/Kultur- og Fritidsudvalget_2023-03-15T17:00:00+01:00_a555f973-936a-4ad8-90b0-c93c114e80da.json"}
{"document_id": "a555f973-936a-4ad8-90b0-c93c114e80da", "committee": "Kultur- og Fritidsudvalget", "meeting_date": "2023-03-15T17:00:00+01:00", "section_type": "html_fragment", "section_title": "Kultur- og Fritidsudvalget - mødekalender 2023", "case_number": "21-014480", "agenda_index": 10, "text": "Beslutning Orienteringen blev taget til efterretning. Fremstilling Sagsprocedure Kultur- og Fritidsudvalget. Resume I sagen gives et overblik over Kultur- og Fritidsudvalgsmøder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Mødekalenderen er vedhæftet som bilag.", "source_path": "data/greve/raw_dagsordener/Kultur- og Fritidsudvalget_2023-03-15T17:00:00+01:00_a555f973-936a-4ad8-90b0-c93c114e80da.json"}
{"document_id": "a555f973-936a-4ad8-90b0-c93c114e80da", "committee": "Kultur- og Fritidsudvalget", "meeting_date": "2023-03-15T17:00:00+01:00", "section_type": "html_fragment", "section_title": "Underskriftsark", "case_number": "21-014481", "agenda_index": 11, "text": "Fremstilling Sagsprocedure Kultur- og Fritidsudvalget. Resume Elektronisk underskriftsark.", "source_path": "data/greve/raw_dagsordener/Kultur- og Fritidsudvalget_2023-03-15T17:00:00+01:00_a555f973-936a-4ad8-90b0-c93c114e80da.json"}
