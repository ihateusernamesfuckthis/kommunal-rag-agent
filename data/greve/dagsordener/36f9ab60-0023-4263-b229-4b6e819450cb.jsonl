{"document_id": "36f9ab60-0023-4263-b229-4b6e819450cb", "committee": "Kultur- og Fritidsudvalget", "meeting_date": "2023-02-08T17:00:00+01:00", "section_type": "html_fragment", "section_title": "Godkendelse af dagsorden", "case_number": "21-014482", "agenda_index": 0, "text": "Beslutning Godkendt. Fremstilling Sagsprocedure Kultur- og Fritidsudvalget. Resume Godkendelse af dagsorden for mødet den 8. februar 2023. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Kultur- og Fritidsudvalget_2023-02-08T17:00:00+01:00_36f9ab60-0023-4263-b229-4b6e819450cb.json"}
{"document_id": "36f9ab60-0023-4263-b229-4b6e819450cb", "committee": "Kultur- og Fritidsudvalget", "meeting_date": "2023-02-08T17:00:00+01:00", "section_type": "html_fragment", "section_title": "Besøg af forening: Broen Greve", "case_number": "22-015354", "agenda_index": 1, "text": "Beslutning Programmet og besøget blev taget til efterretning. Fremstilling Sagsprocedure Kultur- og Fritidsudvalget. Resume Kultur- og Fritidsudvalget får besøg af foreningen Broen Greve. Besøget er planlagt efter udvalgets ønsker om at besøge eller at få besøg af kommunens foreninger i forbindelse med hvert udvalgsmøde i 2023. Formålet er at skabe opmærksomhed på foreningernes udfordringer og hvad foreningerne har succes med. Indstilling Administrationen indstiller at udvalget tager program for besøg af Broen Greve til efterretning. Sagsbeskrivelse Besøgets indhold Broen Greve vil fortælle om deres arbejde med at støtte, hjælpe og vejlede børn og unge op til 18 år fra ressourcesvage og økonomisk trængte familier til en aktiv fritid. De vil også fortælle om samarbejde med Greve Kommune – herunder Kultur- og fritidsadministrationen/KIF-politikken, institutioner, sportsklubber og andre foreninger, og arbejdet med at finde frem til de børn og unge, der skønnes mest udsatte og tilbyde dem en aktiv fritid. Broen Greve søger midler gennem fonde, legater, offentlige midler og sponsorater. Midlerne kan bl.a. anvendes til dækning af kontingent, anskaffelse af udstyr, samt transport til og fra aktiviteterne i det omfang, der vurderes nødvendigt. Der udleveres aldrig kontante beløb. Foreningen har fået at vide, at formålet med mødet er: at Kultur- og Fritidsudvalget få bedre kendskab til netop deres forening – og deres arbejde med at støtte børn og unge op til 18 år fra ressourcesvage og økonomisk trængte familier til en aktiv fritid. at Kultur- og Fritidsudvalget får perspektiver på, hvad I som forening bøvler med, da udvalget gerne vil gøre det nemmere at være frivillig i foreningerne. at høre om deres succeser og hvor de lykkedes, så udvalget bliver klogere på, hvad der allerede fungerer godt og kan dele den viden/erfaring med andre. Praktik Tid: Broen Greve deltager i de første 30 minutter af mødet kl. 17.00-17.30 Tilstede ved besøget fra Broen Greve er: Kasserer: Marianne Lausten, formand: Mikkel Martinussen, bestyrelsesmedlem: Mohammed Ibrahim, bestyrelsesmedlem: Camilla Krabbe Stephensen og muligvis n æstformand Mehmet Z. Dogru. Baggrundsmateriale om Broen Greve og deres tilskud fra Greve Kommune BROEN Greve blev oprettet i september 2019 og for hvert år hjælper de et stigende antal børn med kontingentbetaling til en fritidsaktivitet: År Antal børn Udbetalt beløb (kr.) Beløb pr. barn i gns. (kr) 2019 50 50.000 1.000 2020 86 127.000 1.477 2021 108 162.000 1.500 2022 149 332.000 2.228 BROEN har i 2022 givet støtte til medlemmer i 27 forskellige foreninger. De samarbejder primært med foreninger i Greve Kommune, men også udenfor – det afgørende for støtten er at barnet er bosiddende i Greve Kommune, ikke foreningens tilhørsforhold. De foreninger der modtog mest støtte fra BROEN Greve i 2022 er: Greve Fodbold: 84.000 kr. Hundige Boldklub: 73.000 kr. Tune Svømmeklub: 46.000 kr. Greve Gymnastik og Trampolin: 43.000 kr. Greve Svømmeklub: 23.000 kr. I forhold til antal støttede børn er Hundige Boldklub på en førsteplads. Det hænger sammen med at kontingentet er billigere i Hundige Boldklub sammenlignet med Greve Fodbold, og vi derfor hjælper flere børn for pengene. BROEN har samarbejdsaftaler med flere foreninger, som blandt andet betyder, at foreningen for eksempel selv betaler restbeløbet af kontingentet for et barn, hvis det overstiger BROENs max-grænse på 2500 kr./året. Dette gælder bl.a. Greve Gymnastik og Greve Fodbold. Broen Greve oplever at der kommer flere ansøgninger grundet energikrise og stigende inflation. BROEN Greve modtager ikke nogen faste kommunale tilskud, men ansøger selv midler via §18 og Fritidspuljen. Til dags dato har BROEN i alt modtaget 92.500 kr. hvoraf de i 2021 modtog 37.500 kr. fra Fritidspulje og har i 2022 har fået tildelt 25.000 fra Idrætspuljen. Derudover modtager BROEN Greve penge fra fonde og donationer fra virksomheder og private. De har blandt andet en aftale om at pant fra Bilka i Waves, som doneres til BROEN Greve. Samlet set har foreningen fondet 834.000 kr. siden opstarten i 2019. BROEN har modtaget en større privat donation og en større donation via SallingFondene.", "source_path": "data/greve/raw_dagsordener/Kultur- og Fritidsudvalget_2023-02-08T17:00:00+01:00_36f9ab60-0023-4263-b229-4b6e819450cb.json"}
{"document_id": "36f9ab60-0023-4263-b229-4b6e819450cb", "committee": "Kultur- og Fritidsudvalget", "meeting_date": "2023-02-08T17:00:00+01:00", "section_type": "html_fragment", "section_title": "Kultur-, Idræts- og Fritidspolitik 2023-2026, 2. udkast til udsendelse i høring", "case_number": "23-000868", "agenda_index": 2, "text": "Beslutning Godkendes med bemærkning om, at udvalget gerne vil efterkomme et ønske fra Idrætsrådet om, at hele Byrådet inviteres til de planlagte politikworkshops. Fremstilling Sagsprocedure Kultur- og Fritidsudvalget. Resume Kultur- og Fritidsudvalget godkendte første udkast til Kultur-, Idræt- og Fritidspolitik 2023-2026 den 12. oktober 2022. Der er foretaget justeringer i politikken, der viser og styrker den samlede udmøntning af Greve Kommunes vision. Sagen indeholder andet udkast til Kultur-, Idræts- og Fritidspolitik 2023-2026 som fremlægges med henblik på høring. Indstilling Administrationen indstiller, 1. at udvalget godkender andet udkast til Kultur-, Idræts- og Fritidspolitik 2023-2026 som efterfølgende sendes i høring. Sagsbeskrivelse Udvalget godkendte første udkast af Kultur-, Idræt- og Fritidspolitik 2023-2026 på Kultur- og Fritidsudvalgsmødet den 12. oktober 2022. Administrationen har foretaget justeringer i politikken, der viser og styrker den samlede udmøntning af Greve Kommunes vision. Formålet er at skabe ensartede principper i alle politikker for kommunen. Ændringer i 2. udkast af Kultur-, Idræts- og Fritidspolitik 2023-2026 Tilknytningen til Greve Kommunes vision fremgår tydligere i teksten. Afsnittene \"Vi ønsker\" er skrevet ind i teksten, således at politikken primært forholder sig overordnet til temaerne. Der er tilført overskrifter på afsnit i temaerne. Effektmål er ændret til ønskede effekter. Ordlyden er ændret, så ønskede effekter ikke er en direkte gentagelse af ordlyden i pejlemærkerne. Pejlemærker i poltikken Politikken samler sig fortsat omkring tre politiske pejlemærker: Et varieret og engagerende kulturliv Et aktivt fritids- og foreningsliv De frivillige former lokalsamfundet Ønskede Effekter Politikken indeholder tre ønskede effekter, der sætter retning for arbejdet med kultur, idræt og fritid i Greve Kommune: Mangfoldige kulturtilbud der bidrager til trivsel, livslang læring og dannelse Stærke fritidsfællesskaber der fremmer den fysiske og mentale sundhed Flere frivillige oplever, at det er nemt at være frivillig i Greve kommune Fra politik til indsatser Byrådet vedtog den 4. juni 2022 en samlet vision for Greve Kommune - “Naturligvis Greve – gennem helhedssyn og fællesskaber”. Formålet med Kultur-, Idræts- og Fritidspolitikken er at give en fælles ramme for arbejdet med kultur, idræt og fritid i Greve kommune. Den er skrevet med fokus på at skabe den politiske retning og hvad der kræver særlig opmærksomhed på området. Politikken indeholder ikke konkrete indsatser. Politikken følges op af beskrivelser af hvordan Greve Kommune i samspil med aktører i civilsamfundet vil arbejde med at opnå de ønskede effekter for borgerne. Et led i dette arbejde er at afholde politik workshops den 28. februar, 1. marts og 7. marts 2023 om de tre pejlemærker i Kultur-, Idræt- og Fritidspolitikken. På disse workshops kan Kultur- og Fritidsudvalget gensidigt komme i dialog med borgerne. Høring Den udgave af politikken der besluttes på udvalgsmødet (inklusiv eventuelle rettelser) sendes i høring. Alle Greve Kommunes otte borgerrettede politikker sendes efter godkendelse i de respektive udvalg i høring i administrationens MED udvalg og til høringsberettigede parter. Høringsperioden løber fra den 10. februar til den 17. marts 2023. Efter høringsperioden vil administrationen tilrette politikkerne i henhold til kommentarerne, og de endelige udkast vil blive lagt op til godkendelse på de respektive fagudvalg i april 2023. Alle høringssvar vil indgå som bilag. Alle politikker bliver lagt op til endelig godkendelse i byrådet den 15. maj 2023. Politikken sendes i høring hos de høringsberettigede på kultur-, idræts- og fritidsområdet. Høringsberettigede: Idrætsrådet Fritidsrådet Bestyrelsen for Portalen Bestyrelsen for Greve Museum Bestyrelsen for Greve Kultur Base Brugerråd for Greve Idrætscenter Brugerråd for Greve Svømmehal Brugerråd for Greve Borgerhus Bestyrelsen for Tune Borgerhus Bestyrelsen for Karlslunde Borgerhus Greve Seniorråd Handicaprådet MED udvalg Lovgrundlag Folkeoplysningsloven. Økonomiske konsekvenser Sagen har ingen økonomiske konsekvenser. Kommunikation Udkast til Kultur,- Idræts- og Fritidspolitik 2023-2026 sendes i høring. Tidsplan Dato Proces 08. februar 2023 Godkendelse af 2. udkast af Kultur-, Idræts- og Fritidspolitik 2023-2026 som sendes i høring 10. februar- 17. marts 2023 Høringsperiode 25. april 2023 3. behandling af Kultur-, Idræts- og Fritidspolitik 2023-2026 15. maj 2023 Endelig godkendelse af de otte borgerrettede politikker i byrådet", "source_path": "data/greve/raw_dagsordener/Kultur- og Fritidsudvalget_2023-02-08T17:00:00+01:00_36f9ab60-0023-4263-b229-4b6e819450cb.json"}
{"document_id": "36f9ab60-0023-4263-b229-4b6e819450cb", "committee": "Kultur- og Fritidsudvalget", "meeting_date": "2023-02-08T17:00:00+01:00", "section_type": "html_fragment", "section_title": "Sommerferieaktiviteter 2023 - nye principper for tildeling af tilskud", "case_number": "23-000985", "agenda_index": 3, "text": "Beslutning Godkendt. Fremstilling Sagsprocedure Kultur- og Fritidsudvalget. Resume Med vedtagelsen af budget 2023-26 er tilskud til sommerferieaktiviteter reduceret til 123.000 kr. og midler til børnekultur er fjernet. Derfor har udvalget ønsket at få forelagt et forslag til justerede rammer for tilskud til sommerferieaktiviteter. Udvalget bedes drøfte og godkende de fem principper for at tildele tilskud til sommerferieaktiviteter. Indstilling Administrationen indstiller, at Kultur- og Fritidsudvalget godkender fem nye principper for tildeling af tilskud til sommerferieaktiviteter. Sagsbeskrivelse Administrationen tildeler hvert år tilskud i form af en underskudsgaranti til foreninger, som vil udbyde sommerferieaktiviteter. Tilskuddet tildeles efter principper, som er godkendt af Kultur- og Fritidsudvalget. I 2022 blev der udbudt 53 sommerferieaktiviteter, hvoraf 37 aktiviteter modtog et tilskud. Den andel som ikke modtager tilskud er primært de store forbunds sommerskoler inden for fodbold, håndbold og svømning. Administrationen har siden 2020 arbejdet målrettet på at samle alle sommerferieaktiviteter – med og uden tilskud – i et samlet katalog på www.aktivigreve.dk, som udsendes til alle skolebørn via AULA. Baggrunden for at justere principperne Da budgettet for tilskud til sommerferieaktiviteter i 2023 er reduceret med 56 procent til 123.000 kr. og bortfald af midler til børnekulturaktiviteter, ønsker udvalget at se på principperne for tildeling af tilskud af tre primære årsager: Udvalget har i budgetforliget fremhævet, at det er væsentligt at midlerne kommer flest mulige børn til gode, og at der er sammenhæng mellem tilskuddets størrelse og deltagerantal. To tredjedele af foreninger og institutioner, som udbyder en sommerferieaktivitet, ønsker at modtage tilskud. I 2022 blev der givet tilskud til 37 af i alt 53 aktiviteter, og det er på niveau med 2020 og 2021. Det er administrationens forventning at modtage samme antal ansøgninger som i tidligere år. Med det afsæt vil tilskudsniveauet til den enkelte aktivitet at blive væsentligt lavere end tidligere år og i forhold til, hvad foreningerne forventer. Budgettet til sommerferieaktiviteter er de sidste par år blevet suppleret af midler fra børnekulturmidlerne, som blev givet til kulturinstitutionernes sommerferieaktiviteter. Kulturinstitutionerne har i 2022 bidraget med 16 af i alt 53 aktiviteter, og de har modtaget tilskud til ti af aktiviteterne i alt ca. 100.000 kr. Børnekulturmidlerne er fjernet i budget 2023. Tilskud til kulturinstitutionerne skal derfor også finansieres af det samlede budget til sommerferieaktiviteter, såfremt det skal indgå i udbuddet. Alternativt skal de kun udbyde det, som de har budget til i institutionens budgetramme. Bilag 1 viser alle de foreninger som modtog tilskud til sommerferieaktiviteter i 2022 fordelt på foreninger og kulturinstitutioner. Af oversigten kan det bl.a. ses at: Der er en overvægt af idrætsforeninger som tilbyder aktiviteter, og det er primært kulturinstitutionerne der tilbyder kulturaktiviteter. En overvægt af forløbene varer mellem 3-5 dage. Der er ikke sammenhæng mellem tilskuddets størrelse og antal af deltagere, da det tidligere er prioriteret at opdyrke nye aktivitetsområder, som ofte har en smallere deltagerkreds. Eksempler er bordtennis, keramik og forfatterskole. Principper for tildeling af tilskud På den baggrund bedes udvalget drøfte og prioritere hvilke principper, der ønskes for tildeling af tilskud til sommerferieaktiviteter fremadrettet. Administrationen anbefaler nedenstående fem principper for sommerferieaktiviteter i 2023. Princip Beskrivelse af princip A Den gode ferieoplevelse for nybegyndere sammen med erfarne deltagere Aktiviteterne henvender sig til nybegyndere eller nye medlemmer, med det formål at give dem en god sommeroplevelse og et indblik i en ny fritidsaktivitet. Aktiviteten understøtter således rekruttering af nye deltagere i foreningerne, og det politiske ønske om at få flere børn og unge ind i foreningslivet. Det skal dog ikke afgrænse, at børn og unge som i forvejen går til aktiviteten fra at deltage. Det skal blot altid kunne involvere nybegyndere. B Minimumskrav til deltagerbetaling At der er minimumskrav til deltagerbetaling på 50 kr. pr. dag eller 250 kr. for en hel uge for at modtage tilskud, så deltagerbetalingen i højere grad afspejler udgifterne. C Sammenhæng mellem deltagerantal og tilskudsniveau At tilskuddets størrelse står i proportion med antallet af deltagere. Det betyder, at et højt tilskud kun tildeles aktiviteter, som henvender sig til mange deltagere. Dette betyder omvendt, at \"smalle\" aktiviteter, der henvender sig til en lille målgruppe eller er dyre, må kræve en højere deltagerbetaling. D Flerdages aktiviteter At aktiviteterne løber over flere dage, da det skaber stærkere sociale relationer og kendskab til aktiviteten med det formål at engagere deltagerne, så de bliver medlemmer af foreningsfællesskabet. Dette betyder omvendt, at der i mindre omfang og måske slet ikke gives penge til kortere aktiviteter, så som drop ind-aktiviteter. E Tilskud gives til foreninger At der kun tildeles tilskud til foreninger og ikke til institutioner. Institutionerne må således finde finansiering i deres eget driftsbudget eller udvikle aktiviteter i samspil med foreninger. Udgifter der kan dækkes af tilskuddet Tilskuddet udbetales som en underskudsgaranti, som primært går til at dække lønnede instruktører og udgifter til udstyr, der kan anvendes til aktiviteten – og som i videst muligt omfang kan genbruges til kommende års aktiviteter. Lovgrundlag Der er ingen lovkrav om tildeling af sommerferieaktiviteter. Tilskud tildeles på baggrund af politisk godkendte principper. Økonomiske konsekvenser Der er i budget 2023 afsat 123.000 kr. til afholdelse af sommerferieaktiviteter. Tidsplan Opslag om tilskud til sommerferieaktiviteter udsendes til foreninger og kulturinstitutioner slut februar 2023. I det endelige katalog over sommeraktiviteter inddrages fortsat de aktiviteter, som ikke modtager kommunalt tilskud. Det er blandt andet de store forbunds sommerskoler inden for fodbold, håndbold og svømning. Ligeledes indarbejdes kulturinstitutionernes sommertilbud for alle børn og unge i kataloget.", "source_path": "data/greve/raw_dagsordener/Kultur- og Fritidsudvalget_2023-02-08T17:00:00+01:00_36f9ab60-0023-4263-b229-4b6e819450cb.json"}
{"document_id": "36f9ab60-0023-4263-b229-4b6e819450cb", "committee": "Kultur- og Fritidsudvalget", "meeting_date": "2023-02-08T17:00:00+01:00", "section_type": "html_fragment", "section_title": "Strandparken I/S - regnskab for 2021", "case_number": "22-009769", "agenda_index": 4, "text": "Beslutning Anbefales. Fremstilling Sagsprocedure Kultur- og Fritidsudvalget, Økonomiudvalget og Byrådet. Resume I/S Strandparken fremsender årsrapport 2021 til interessenternes godkendelse. Årsrapporten er godkendt af I/S Strandparkens bestyrelse den 31. marts 2022, men forelægges udvalget sammen med den kommende budget for 2023. Indstilling Administrationen indstiller, at I/S Strandparkens regnskab og årsrapport for 2021 godkendes. Sagsbeskrivelse Regnskab 2021 er udarbejdet af Strandparken I/S, Ishøj Kommune, og revideret af BDO Statsautoriseret revisorselskab. Det udgiftsbaserede regnskab Det udgiftsbaserede regnskab viser et merforbrug på 1,074 mio. kr. Efter modregning af overførte budgetmidler fra masterplanprojekter fra 2020 er resultatet i 2021 et merforbrug på 0,214 mio.kr. Til sammenligning var der i 2020 et merforbrug på 2,185 mio.kr. Afvigelser mellem bevilling og regnskab Personaleomkostninger: Der er bevilliget 3,3 mio. kr. og der er brugt 4,4 mio. kr. Årsagen til merforbruget er øgede omkostninger til opgaver under masterplanen, øget administration samt flere besøgende i Strandparken grundet flere nye tiltag fra bestyrelsen, der igen kræver ekstra vedligeholdelse mm. Bygningsvedligeholdelse og øvrig drift: Der er bevilliget 4,9 mio. kr. og der er brugt 5,7 mio. kr. Årsagen til merforbruget er tangrensning, ekstra renholdelse grundet mange besøgende, ekstra opgaver grundet nye forpagtere til renholdelse, helårsåbne toiletter, sandflytning m.m. Masterplanen: Der er bevilliget 1,7 mio. kr. samt 0,86 mio. kr. der er overført fra 2020, men der er kun brugt 0,5 mio. kr., da bestyrelsen i årets løb primært har arbejdet med en helhedsplan for Strandparken. Administration og øvrige omkostninger: Der er bevilliget 0,5 mio. kr. og brugt 0,5 mio. kr. Udgifter under administration og øvrige omkostninger dækker bl.a. udgifter til hjemmeside, forsikring, revision, advokat m.m. Omkostningsbaseret regnskab og balance Det omkostningsbaserede regnskab udviser i 2021 et underskud på 1,299 mio.kr. kr., til sammenligning var der i 2020 et underskud på 2,356 mio.kr. Balancen udgør 11,101 mio.kr. med en egenkapital på 9,191 mio.kr. Den likvide beholdning ultimo 2021 er opgjort til 2,042 mio.kr. mod 3,626 mio.kr. i 2020. Bestyrelsen er løbende orienteret om den økonomiske udvikling i Strandparken, herunder at den frie likviditet i selskabet er faldende. Den udførte revision har ikke givet anledning til bemærkninger. Lovgrundlag Vedtægt for I/S Strandparken. Økonomiske konsekvenser Sagen har ingen økonomiske konsekvenser.", "source_path": "data/greve/raw_dagsordener/Kultur- og Fritidsudvalget_2023-02-08T17:00:00+01:00_36f9ab60-0023-4263-b229-4b6e819450cb.json"}
{"document_id": "36f9ab60-0023-4263-b229-4b6e819450cb", "committee": "Kultur- og Fritidsudvalget", "meeting_date": "2023-02-08T17:00:00+01:00", "section_type": "html_fragment", "section_title": "Strandparken I/S - budget 2023", "case_number": "22-009769", "agenda_index": 5, "text": "Beslutning Anbefales. Fremstilling Sagsprocedure Kultur- og Fritidsudvalget, Økonomiudvalget, Byrådet Resume Greve Kommune har modtaget forslaget til budget 2023 for IS Strandparken, som nu er sendt til interessentkommunernes godkendelse. I Greve Kommune er godkendelsen delegeret til Kultur- og Fritidsudvalget. Indstilling Administrationen indstiller, at Strandparken I/S's budget for 2023 godkendes. Sagsbeskrivelse Baggrund for budget 2023 Greve Kommune har modtaget forslaget til budget 2023 for IS Strandparken, som nu er sendt til interessentkommunernes godkendelse. I Greve Kommune er godkendelsen delegeret til Kultur- og Fritidsudvalget. Budgettet sendes til godkendelse efter at budgetåret er startet, da det først blev godkendt i Strandparkens bestyrelsen den 7. december 2022. Den sene godkendelse skyldes, at det første budget, som blev udsendt for 2023, omfattede en forhøjelse af tilskuddet med 25 procent. Budgettet blev behandlet i byrådet den 20. juni, punkt 22. Det blev besluttet, at en forhøjelse af tilskuddet indgik ikke i budgetforliget for 2023 i Greve Kommune. Derfor er det nuværende tilskudsniveau fastholdt i budget 2023 med en prisfremskrivning 2,5 procent. Sammen med budget for 2023 har Greve Kommune også modtaget en anmodning fra Strandparkens bestyrelse om en engangsbevilling på i alt 0,7 mio. kr., hvor Greve Kommunes bidrager 0,140 mio. kr. som behandles som en selvstændig sag på dette møde. Det er bestyrelsens ambition med budgettet for 2023 og engangsbevillingen at bidrage til at finde løsninger på både kort og langt sigt i forhold til at sikre Strandparkens fremadrettede aktiviteter og drift. Budgettet for 2023 kan godkendes uafhængigt af engangsbevillingen. Om budget 2023 I budgettet for 2023 forventer man indtægter på 10,904 mio. kr. og udgifter på 10,357 mio. kr. Greve Kommunes bidrag i 2023 til drift af Strandparken I/S er 2,235 mio. kr. og udgør 20 procent af de fem interessentkommuners bevillinger til Strandparken. Forslaget til budget for 2023 er fremskrevet med den kommunale pris- og lønudvikling på 2,5 procent for perioden 2022-2023. Med det forventede årsregnskab for 2022 forventes likviditeten at være bragt ned på et kritisk lavt niveau på ca. 1. mio. kr. Strandparken må forvente at få revisionsbemærkninger i den forbindelse. Samlet set betyder dette, at budgetlægningen for 2023 og frem vil medføre besparelser. Hvis interessentkommunerne stemmer nej til forslaget om en engangsbevilling, vil følgende besparelsesforslagene blive implementeret (bilag 2): En permanent reduktion af administrativt personale i parken, så sekretariatet går fra 3 til 2 faste medarbejdere. Et loft for udgifter til udvalgte drifts- og serviceopgaver i parken samt gennemføre udvalgte service-reduktioner, såsom lukning af visse toiletter. Et midlertidigt loft i 2023 på alle ikke-kritiske vedligeholdelsesprojekter i parken. Få etableret et beslutningsgrundlag for prioriteringer og finansiering af de kommende års investeringer i og vedligeholdelse af klimasikringsanlæg, veje og broer og andre kritiske bygværker til drøftelse i bestyrelsen inden sommeren 2023. Få etableret et beslutningsgrundlag vedr. de fremtidige rammer for drift og fysisk udvikling af parken i forlængelse af den kommende anlægslov. Indføre et midlertidigt loft i 2023 på investeringer i nye fysiske projekter. Lovgrundlag Vedtægter for Strandparken a 2007 redegør for samarbejdet mellem interessenterne og den økonomiske fordelingsnøgle. Økonomiske konsekvenser Greve Kommune har i budget 2023 afsat 2,235 kr. mio. kr. til Strandparken I/S svarende til kommunens bidrag.", "source_path": "data/greve/raw_dagsordener/Kultur- og Fritidsudvalget_2023-02-08T17:00:00+01:00_36f9ab60-0023-4263-b229-4b6e819450cb.json"}
{"document_id": "36f9ab60-0023-4263-b229-4b6e819450cb", "committee": "Kultur- og Fritidsudvalget", "meeting_date": "2023-02-08T17:00:00+01:00", "section_type": "html_fragment", "section_title": "Strandparken IS - engangsbevilling til budget 2023", "case_number": "22-009769", "agenda_index": 6, "text": "Beslutning 1.-2. Anbefales ikke. Fremstilling Sagsprocedure Kultur- og Fritidsudvalget, Økonomiudvalget og Byrådet. Resume Strandparkens bestyrelses har fremsendt anmodning til interessentkommunerne om en engangsbevilling på i alt 0,700 mio. kr. for at undgå akutte serviceforringelser i 2023. Greve Kommunes andel udgør 0,140 mio. I sagen skal udvalget beslutte, hvorvidt ønsket skal imødekommes og ifald anvise finansiering inden for udvalgets område. Indstilling Administrationen indstiller overfor Kultur- og Fritidsudvalget 1. at det besluttes om Strandparken I/Ss tilskud skal forøges med en engangsbevilling på 0,140 mio. kr. i 2023. 2. at såfremt det besluttes at øge bevillingen til Strandparken, at der besluttes kompenserende besparelser for at finansiere den ekstra bevilling inden for fagudvalgets egen ramme. Sagsbeskrivelse Baggrund for budget 2023 og anmodning om en engangsbevilling Strandparkens bestyrelse har besluttet at anmode de fem interessentkommuner om en ekstrafinansiering på i alt 0,7 mio. Derudover vil Strandparkens bestyrelse udarbejde en trappemodel for, hvordan tilskuddet kan øges over en årrække. På baggrund af Strandparkens anmodning har borgmesteren bedt administrationen udarbejdet et notat der belyser Greve Kommunes medlemskab af Strandparken I/S som kan læses i bilag 3. Bilaget med notatet er lukket for offentligheden grundet, at det indeholder oplysninger, som er omfattet af tavshedspligt i henhold til forvaltningsloven. Baggrunden for anmodningen er, at interessentkommunerne i foråret 2022 fik fremsendt et budget for 2023 som omfattede en forhøjelse af bidraget med 25 procent. Byrådet i Greve Kommune besluttede på mødet den 20. juni 2022 (punkt 22), at der ikke skulle udarbejdes et udvidelsesforslag til budget 2023 med et forhøjet bidrag til Strandparken. Der kunne derfor ikke opnås enighed i interessentkommunerne om det fremsendte budget for 2023 og en forhøjelse af bidraget. Strandparken I/S har derfor udarbejdet et nyt budget for 2023, som blev godkendt af Strandparkens bestyrelse den 7. december 2022. I det nye budget fastholdes det nuværende tilskudsniveau i 2023 med den ordinære prisindeksregulering (2,5 %). Budgettet er fremsendt til interessentkommunernes godkendelse og fremgår af dagsordenens øvrige punkter. Strandparkens vurdering af behovet for en engangsbevilling og trappemodel for øget tilskud Engangsbevillingen finansieres efter Strandparkens fordelingsnøgle, hvor Greve Kommune bidrager med 20 procent eller 0,140 mio. Ekstrafinansieringen skal gå til at opretholde det nuværende drifts- og serviceniveau i forhold til tangrensning, toiletter, erosionsbeskyttelse mv. i 2023. Det er Strandparkens vurdering, at det er svært at løfte drifts- og serviceopgaverne indenfor det givne budget for 2023. Begrundelsen herfor angives, at være øgede udgifter til anlægget, nye helårsåbne caféer og legepladser og højere krav fra brugere, borgere og interessentkommunerne. Derudover fremhæver Strandparken de stigende priser på håndværkerydelser, transport og materialer. Samt behov for større renoveringer og udskiftning på de centrale klimasikringsanlæg og infrastrukturen i Strandparken. Bestyrelsen for Strandparken I/S har også vurderet, at det er nødvendigt at kigge på en trappemodel, hvor budgettet fremadrettet gradvist hæves, så Strandparkens kerneopgaver fortsat kan udføres, og kystbeskyttelsen ikke kommer i fare. Strandparkens sekretariatet vil i 2023 lave en gennemgang af den eksisterende infrastruktur og de centrale kystbeskyttelsesanlæg i Strandparken. På den baggrund vil de komme med et oplæg til en langsigtet vedligeholdelses- og investeringsplan, der skal finansieres ved at øge tilskud efter trappemodellen. Der udarbejdes en særskilt politisk sag for forslag om trappemodellen. Dette med henblik på, at der kan træffes beslutning om hvorvidt anmodningen skal oversendes til budgetforhandlingerne. Bestyrelsen for Strandparken I/S vurderer desuden, at likviditeten med årsregnskab for 2022 vil være på et kritisk lavt niveau på ca. 1 mio. kr. Det oplyses fra Strandparken, at der kan forventes revisionsbemærkninger som følge heraf. Hvis driftsbevillingen til Strandparken ikke øges Hvis interessentkommunerne stemmer afviser, at øge tilskuddet i form af en éngangsbevilling, vil der blive implementeret en række besparelsesforslag. Baggrunden for denne beslutning er beskrevet nærmere i sagen om Strandparkens budget 2023 (punkt 6, Kultur- og Fritidsudvalget møde den 8. februar 2023) og bilag 2. Besparelsesforslagene: En permanent reduktion af administrativt personale i parken, så sekretariatet går fra tre til to faste medarbejdere. Et loft for udgifter til udvalgte drifts- og serviceopgaver i parken samt gennemføre udvalgte service-reduktioner, såsom lukning af visse toiletter. Et midlertidigt loft i 2023 på alle ikke-kritiske vedligeholdelsesprojekter i parken. Få etableret et beslutningsgrundlag for prioriteringer og finansiering af de kommende års investeringer i og vedligeholdelse af klimasikringsanlæg, veje og broer og andre kritiske bygværker til drøftelse i bestyrelsen inden sommeren 2023. Få etableret et beslutningsgrundlag vedr. de fremtidige rammer for drift og fysisk udvikling af parken i forlængelse af den kommende anlægslov. Indføre et midlertidigt loft i 2023 på investeringer i nye fysiske projekter. Strandparken giver endvidere udtryk for, at der ved manglende éngangsbevilling og øget budget på sigt, vil være behov for at sænke serviceniveauet yderligere. Lovgrundlag Vedtægter for Strandparken a 2007 redegør for samarbejdet mellem interessenterne og den økonomiske fordelingsnøgle (bilag 1). Økonomiske konsekvenser Strandparken IS anmoder interessentkommune om en ekstra bevilling på 0,700 mio. kr. i 2023. Finansieringen fordeles således mellem kommunerne: Hvidovre Kommune 14% af 0,700 mio. kr. = 0,980 mio.kr. Brøndby Kommune 22% af 0,700 mio. kr. = 0,154 mio. kr. Vallensbæk Kommune 22% af 0,700 mio. kr.= 0,154 mio.kr. Ishøj Kommune 22% af 0,700 mio. kr. = 0,154 mio. kr. Greve Kommune 20 % af 0,700 mio. kr. = 0,140 mio.kr. Greve Kommune har i budget 2023 afsat 2,235 mio. kr. til Strandparken I/S. Besluttes det at forøge midlerne til Strandparken med en tillægsbevilling på 0,140 mio. kr., vil den samlet bevilling være på 2,375 mio. kr. i 2023. Såfremt det besluttes at forhøje bevillingen til Strandparken, skal der besluttes hvordan denne ekstra bevilling finansierers inden for fagudvalgets egen ramme. Trappemodellen vil indgå i budget 2024, og drøftes i forbindelse med budget 2024-27 Tidsplan Ønsket om en engangsbevilling behandles i alle fem interessentkommuner Hvidovre Kommune, Brøndby Kommune, Vallensbæk Kommune, Ishøj Kommune og i Greve Kommune. Øvrige forhold Ifølge delegationsplanen for Greve Kommune Tilskudsaftaler og tværkommunalt samarbejde om Køge Bugt Strandpark I/S lagt under Kultur- og Fritidsudvalget som anbefalende udvalgt med Byrådet som besluttende organ.", "source_path": "data/greve/raw_dagsordener/Kultur- og Fritidsudvalget_2023-02-08T17:00:00+01:00_36f9ab60-0023-4263-b229-4b6e819450cb.json"}
{"document_id": "36f9ab60-0023-4263-b229-4b6e819450cb", "committee": "Kultur- og Fritidsudvalget", "meeting_date": "2023-02-08T17:00:00+01:00", "section_type": "html_fragment", "section_title": "Fortællefestival 2022 - afrapportering", "case_number": "22-003788", "agenda_index": 7, "text": "Beslutning 1.-2. Tages til efterretning. Fremstilling Sagsprocedure Kultur- og Fritidsudvalget. Resume I 2022 har 1899 borgere deltaget i et af Fortællefestivallens 13 workshops og arrangementer, og der har været flere besøgende end i tidligere år. Festivalens initiativer understøtter desuden kulturinstitutionernes faglige indhold og besøgstal. Kultur- og Fritidsudvalget bedes tage afrapportering til efterretning. Derud over bedes udvalget tage til efterretning, at der er initiativer under Fortællefestival, som overgår til at blive initiativer i kulturinstitutionernes kerneopgave, da arrangementerne understøtter kulturinstitutionernes faglige indhold, formål og besøgstal. Initiativerne finansieres fremadrettet for kulturinstitutionernes driftsmidler og via deltagerbetaling, og gennemføres uden yderligere udvikling. Indstilling Administrationen indstiller at Kultur- og Fritidsudvalget tager afrapportering om fortællefestival til efterretning. at Kultur- og Fritidsudvalget tager til efterretning, at enkelte initiativer under Fortællefestival, overgår til at blive arrangementer som indgår i kulturinstitutionernes kerneopgave, og dermed afholdes for kulturinstitutionernes driftsmidler og via deltagerbetaling. Sagsbeskrivelse Kultur- og Fritidsudvalget har tidligere fået en afrapportering fra den årlige Fortællefestival til orientering. Derfor har administrationen udarbejdet denne afrapportering for fortællefestival i 2022, samt en orientering om, at der er initiativer under Fortællefestival som fastholdes som enkeltstående arrangementer indenfor kulturinstitutionernes kerneopgave og driftsbudget suppleret med deltagerbetaling. Afrapportering om Fortællefestival Greve Museum, Greve Bibliotek og Greve Kultur-Base udvikler og afholder hvert år i ugen op til den 31. oktober (Halloween) en fortællefestival for Greve Kommunes børn og unge. Man kan både deltage i festivalen igennem kommunens skoler og dagtilbud eller privat, med sin familie. Fortællefestival er finansieret af børnekulturmidlerne og har de sidste par år haft et samlet budget på ca. 110.000 kr. pr. år. Alle arrangementer er gratis. Fortællefestivallens formål er at åbne fortællingens verden op for børn og unge. Fortællefestivallen arbejder derfor med at udvikle metoder og forskellige tilgange til den kreative disciplin, det er at skabe fortællinger og selv at fortælle. Dermed har fortællefestivallen understøttet effektmålet om at ”understøtte læring og personlig udvikling arbejder vi for, at flere børn udvikler kreative og innovative færdigheder ud fra forskellige tilgange og metoder” i den tidligere Kultur-, Idræts- og Fritidspolitik. Fortællefestivallen understøtter desuden et tværfagligt samarbejde mellem de tre kulturinstitutioner Greve Museum, Greve Bibliotek og Greve Kultur-Base. Under Fortællefestival 2022 blev der afholdt 13 arrangementer og workshops, samt lanceret en ny skattejagt \"Tordenstenen - Fortællinger fra Greve\". I alt deltog 1899 personer i Fortællefestival og det er en fremgang i forhold til 2021. Se oversigt med arrangementer og deltagere i bilag 1. Der blev afholdt otte forskellige typer workshops for 21 skoleklasser. Der har været fokus på et bedre samarbejde med skolelærerne omkring deres tilmelding og deltagelse, så flere klasser gennemførte en workshop end i 2021. Greve Museum havde udviklet workshops \"Fantastiske fortællinger\", som tog afsæt i den nyudviklede e-bog \"Tordenstenen - Fortællinger fra Greve\". Workshops havde en positiv effekt, da forløbet dels understøttede skolernes læreplaner og da det har bidraget til at formidle e-bogen til lærere og elever. Tre arrangementer blev afholdt for kommunens borgere med familier som målgruppe. To arrangementer er blevet traditionsrige begivenheder, der har oplevet en stigende tilslutning fra år til år. Det ene er \"Halloween på fortet\" på Mosede Fort, hvor over 1200 besøgende mødte op til, hvoraf 80 procent er borgere i Greve Kommune. Halloween på fortet er et samarbejde mellem Greve Museum og Kulturbasens performanceskole. Det andet er \"Gys på Gården\" på Greve Museum, som er blevet en tradition for familier med yngre børn, hvor der var en fremgang med 180 deltagere i 2022. Greve Kultur-Base og Greve Bibliotek har i 2022 udviklet et nyt koncept \"Magisk fortællekoncert\", hvor en af bibliotekets bibliotekarer fortalte et eventyr, imens børnene fra Greve Underholdningsorkester skabte en magisk lydkulisse. 53 var tilmeldt og der var en positiv respons på arrangementet. Derudover blev der lanceret en skattejagt \"Tordenstenen - fortællinger fra Greve\", hvor borgerne i uge 42 og 43 kunne besøge fem poster rundt om i kommunen, scanne en QR-koder og læse lige præcis den historie, der knytter sig til den lokation posten befandt sig på. Skattejagten var dermed også en introduktion af e-bogen \"Tordenstenen - fortællinger fra Greve\", som er skrevet af børnebogsforfatter Josefine Ottesen. I den periode skattejagten var stillet op, var der 430 personer, der scannede en QR-kode på en planche. Initiativer som fastholdes indenfor kulturinstitutionernes driftsbudget og kerneopgave Initiativerne under Fortællefestival er udviklet med Fortællefestivallens formål for øje. Samtidig er det også initiativer, der understøtter kulturinstitutionernes kerneopgaver, formål og besøgstal. Udviklingen af de nye koncepter og rammer har hidtil været finansieret af udviklingsmidler fra børnekulturpuljen. Der er enkelte af arrangementer som kan overgå til at være initiativer, der finansieres via kulturinstitutionernes driftsmidler og via deltagerbetaling. De vil blive afholdt uden yderligere udviklingsmidler. Det drejer sig blandt andet om følgende arrangementer: Halloween på Fortet , der ud over at være en offentlig event også er et undervisningsforløb på Performanceskolen (Greve Kulturbase) og med sine 1200 besøgende udgør ca. 10 procent af det samlede besøgstal på Greve Museum. Arrangementet fastholdes i et samarbejde mellem Greve Museum og Greve Kultur-Base og der indføres deltagerbetaling. Magisk fortællekoncert føres videre af Greve Kultur-Base, men henblik på turne i Greve Kommune og udenfor kommunen. Finansieres af Greve Kultur-Bases driftsmidler og af deltagerbetaling og/eller fondsmidler. Skattejagten \"Tordenstenen\" genbruges af Greve Bibliotek og Greve Museum i forbindelse med kommende arrangementer og ferier så som Greve Sommerfestival og som aktivitet i sommerferien. I samarbejde med kultur- og fritidsadministrationen arbejdes der med at formidle selve e-bogen \"Tordenstenen - Fortællinger i Greve\" ud til skolebørn og borgere i Greve Kommune. Økonomiske konsekvenser Udviklingen af Fortællefestival er tidligere finansieret af børnekulturmidlerne og har de sidste par år haft et samlet budget på ca. 110.000 kr. pr. år. Dertil har der været medarbejderresurser i institutionerne. Nogle af initiativerne finansieres fremadrettet gennem kulturinstitutionernes driftsbudget og deltagerbetaling.", "source_path": "data/greve/raw_dagsordener/Kultur- og Fritidsudvalget_2023-02-08T17:00:00+01:00_36f9ab60-0023-4263-b229-4b6e819450cb.json"}
{"document_id": "36f9ab60-0023-4263-b229-4b6e819450cb", "committee": "Kultur- og Fritidsudvalget", "meeting_date": "2023-02-08T17:00:00+01:00", "section_type": "html_fragment", "section_title": "Orientering fra formanden/gensidig orientering", "case_number": "21-014479", "agenda_index": 8, "text": "Beslutning Formanden orienterede yderligere om: Indsats i Tune med ’Faglig fordybelse’ Kulturbasens børnenytårskoncert På sidste fritidsrådsmøde blev den kommende daginstitution i Borgerhusets have drøftet. Der var fokus på at integrere kultur i det nye hus, hvilket kan være oplagt at samtænke. Det er et ønske fra både kulturbasen og Greve Borgerhus brugerråd. På sidste idrætsrådsmøde var der fokus på, hvordan man opretholder gejsten i frivillighedsområdet på trods af besparelser og analyser. Der er svære kår for at skaffe frivillige i foreningerne. Drøftelse af politiske økonomiske prioriteringer på kultur- og fritidsområdet Fremstilling Sagsprocedure Kultur- og Fritidsudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning. Formanden orienterer om: - Orientering om indsats i Tune. - Orientering om KulturBase's nytårskoncert - Drøftelse af politiske prioriteringer på Kultur- og Fritidsområdet", "source_path": "data/greve/raw_dagsordener/Kultur- og Fritidsudvalget_2023-02-08T17:00:00+01:00_36f9ab60-0023-4263-b229-4b6e819450cb.json"}
{"document_id": "36f9ab60-0023-4263-b229-4b6e819450cb", "committee": "Kultur- og Fritidsudvalget", "meeting_date": "2023-02-08T17:00:00+01:00", "section_type": "html_fragment", "section_title": "Huskeliste og orientering fra administrationen", "case_number": "21-013714", "agenda_index": 9, "text": "Beslutning Henvendelse fra Idrætsrådet med et notat om Foreningshenvendelser til Idræts- og fritidssekretariatet (IFS). Notatet vedlagt til protokollen. Orientering om planerne for politikworkshops Fremstilling Sagsprocedure Kultur- og Fritidsudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil den blive vedlagt som bilag. Indstilling Administrationen indstiller, at orienteringen tages til efterretning. Sagsbeskrivelse Administrationen har følgende til orientering:", "source_path": "data/greve/raw_dagsordener/Kultur- og Fritidsudvalget_2023-02-08T17:00:00+01:00_36f9ab60-0023-4263-b229-4b6e819450cb.json"}
{"document_id": "36f9ab60-0023-4263-b229-4b6e819450cb", "committee": "Kultur- og Fritidsudvalget", "meeting_date": "2023-02-08T17:00:00+01:00", "section_type": "html_fragment", "section_title": "Kultur- og Fritidsudvalget - mødekalender 2023", "case_number": "21-014480", "agenda_index": 10, "text": "Beslutning Tages til efterretning Liste over KFU dialogmøder og foreningsbesøg 2023 vedlægges protokollen. Fremstilling Sagsprocedure Kultur- og Fritidsudvalget. Resume I sagen gives et overblik over Kultur- og Fritidsudvalgsmøder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Mødekalenderen er vedhæftet som bilag.", "source_path": "data/greve/raw_dagsordener/Kultur- og Fritidsudvalget_2023-02-08T17:00:00+01:00_36f9ab60-0023-4263-b229-4b6e819450cb.json"}
{"document_id": "36f9ab60-0023-4263-b229-4b6e819450cb", "committee": "Kultur- og Fritidsudvalget", "meeting_date": "2023-02-08T17:00:00+01:00", "section_type": "html_fragment", "section_title": "Underskriftsark", "case_number": "21-014481", "agenda_index": 11, "text": "Fremstilling Sagsprocedure Kultur- og Fritidsudvalget. Resume Elektronisk underskriftsark.", "source_path": "data/greve/raw_dagsordener/Kultur- og Fritidsudvalget_2023-02-08T17:00:00+01:00_36f9ab60-0023-4263-b229-4b6e819450cb.json"}
