{"document_id": "2e3ade0e-9c43-48c2-b3e2-9a4c87dc1485", "committee": "Kultur- og Fritidsudvalget", "meeting_date": "2022-02-09T16:30:00+01:00", "section_type": "html_fragment", "section_title": "Godkendelse af dagsorden", "case_number": "21-014482", "agenda_index": 0, "text": "Beslutning Godkendt. Fremstilling Sagsprocedure Kultur- og Fritidsudvalget. Resume Godkendelse af dagsorden for mødet den 09. februar 2022. Indstilling Center for Politik, Organisation & Borgerbetjening indstiller, at dagsordenen godkendes. Sagens forløb 09-02-2022 Kultur- og Fritidsudvalget 2022 Godkendt.", "source_path": "data/greve/raw_dagsordener/Kultur- og Fritidsudvalget_2022-02-09T16:30:00+01:00_2e3ade0e-9c43-48c2-b3e2-9a4c87dc1485.json"}
{"document_id": "2e3ade0e-9c43-48c2-b3e2-9a4c87dc1485", "committee": "Kultur- og Fritidsudvalget", "meeting_date": "2022-02-09T16:30:00+01:00", "section_type": "html_fragment", "section_title": "Rundvisning i Greve Idrætscenter", "case_number": "22-001245", "agenda_index": 1, "text": "Beslutning Taget til efterretning. Fremstilling Sagsprocedure Kultur- og Fritidsudvalget. Resume Sagen orienterer om rundvisning i Greve Idrætscenter i forbindelse med Kultur- og Fritidsudvalgsmøde den 9. februar 2022. Indstilling Center for Politik, Organisation & Borgerbetjening indstiller, at rundvisningen tages til efterretning. Sagsbeskrivelse Kultur- og Fritidsudvalgsmøde den 9. februar 2022 afholdes i Greve idrætscenter. Første punkt på dagsordenen er en rundvisning af indendørs- og udendørsarealer ved Greve idrætscenter. Formålet er at introducere udvalget til faciliteten. Rundvisningen varetages af Jørgen Nielsen, formand for forretningsudvalg og brugerråd i Greve idrætscenter. Tidsplan Rundvisningen forventes at tage 30 minutter. Sagens forløb 09-02-2022 Kultur- og Fritidsudvalget 2022 Taget til efterretning.", "source_path": "data/greve/raw_dagsordener/Kultur- og Fritidsudvalget_2022-02-09T16:30:00+01:00_2e3ade0e-9c43-48c2-b3e2-9a4c87dc1485.json"}
{"document_id": "2e3ade0e-9c43-48c2-b3e2-9a4c87dc1485", "committee": "Kultur- og Fritidsudvalget", "meeting_date": "2022-02-09T16:30:00+01:00", "section_type": "html_fragment", "section_title": "Drøftelse af politiske målsætninger", "case_number": "22-001685", "agenda_index": 2, "text": "Beslutning Udvalget drøftede mål og politikker inden for udvalgets område. Fremstilling Sagsprocedure Kultur og Fritidsudvalget . Resume På udvalgsmødet i januar introducerede udvalgsmedlemmerne sig til hinanden og indledte drøftelserne af deres respektive mærkesager. Som grundlag for den videre drøftelse præsenteres der til dette møde de mål og de politikker, der gennem de sidste fire år er arbejdet med på udvalgets områder. Indstilling Center for Politik, Organisation & Borgerbetjening, Center for Job & Socialservice, Center for Dagtilbud & Skoler, Center for Børn & Familier, Center for Teknik & Miljø og Center for Sundhed & Pleje indstiller, at udvalget fortsætter drøftelsen af deres mål og politikker. Sagsbeskrivelse På mødet lægges der op til, at udvalget forsætter drøftelsen af mål og politikker, som blev opstartet ved udvalgsmødet i januar. Udvalgte politikker fra seneste byrådsperiode er vedlagt som bilag til denne sag. De kan inddrages i drøftelsen af fremtidige mål og politikker. Drøftelserne på mødet peger frem mod Byrådets Budget- og visionsseminar den 4. og 5. marts, hvor Byrådet bliver præsenteret for et oplæg om Greve Kommunes økonomi, udfordringer og større indsatsområder. Der vil på seminaret blive samlet op på udvalgenes ønsker til politiske fokuspunkter. På seminaret skal Byrådet drøfte visionen for Greve Kommune. Visionen vil danne grundlag for det kommende konkrete arbejde med kommunens nye politiske målsætninger i de forskellige fagudvalg. Administrationen vil gerne lægge op til en drøftelse af: Hvilke politiske målsætninger har udvalget? Hvilke 3 politiske målsætninger er de vigtigste for udvalget? Ud fra de eksisterende politikker og mål, hvad vil udvalget gerne bygge videre på? Nedenstående er en overordnet gennemgang af arbejdet, der er foregået med udvalgte politikker i seneste byrådsperiode. Det kan inddrages som et baggrundstæppe for udvalgets drøftelse. Det eksisterende fundament i arbejdet med Greve Kommunes politikker I den seneste byrådsperiode 2018-2021 har Greve Kommune arbejdet med et styringskoncept, som styrer efter de effektmål, der er beskrevet i kommunens 7 borgerrettede politikker. Politikkerne er stadig gældende. Effektmålene er organiseret inden for 6 liv; børneliv, ungeliv, voksenliv, seniorliv, ældreliv samt vækst- og erhvervsliv. Livene har været med til at skabe et godt fundament for at sikre et øget tværgående samarbejde i organisationen, hvor borgere og erhverv er i centrum for opgaveløsningen. Hvert udvalg er gennem perioden blevet præsenteret for status på de enkelte politikker. Seneste skriftlige status blev forelagt Byrådet den 24. august 2020. Herefter blev det besluttet, at der ikke skulle følges op på målene på grund af Covid19. På baggrund af efterspørgsel fra Byrådet blev opfølgningen efterfølgende ændret til mundtlige oplæg om arbejdet med konkrete indsatser i kommunen. Der har i perioden været afholdt en række oplæg for de enkelte fagudvalg, en rundtur den 21. september 2020 og en Markedsdag den 14. juni 2021. Begge dage har der været mundtlige oplæg om indsatser inden for de 7 politikker, og der var en videoopsamling på de to dage for Byrådet. Til det kommende arbejde med budget, vision og nye politikker står udvalgene derfor allerede på et fundament af en række mål og indsatser, der er arbejdet med og på nogle punkter fortsat arbejdes med. Nedenstående er et kort oprids af hvordan der er arbejdet med politikken på området. Arbejdet med Kultur-, Idræts- og Fritidspolitikken Kultur-, Idræts- og Fritidspolitikken står på fundamentet af mange aktive og frivillige borgere i Greve Kommune. Inden for Kultur-, Idræts- og Fritidspolitikken er der blevet arbejdet med at skabe de bedst mulige vilkår for alle børn, unge, voksne, seniorer og ældres fritidsliv. Der har været arbejdet med 13 effektmål indenfor børne-, unge-, voksen-, senior-, ældre- og vækst & erhvervsliv, 8 af målene arbejdes der stadig med. Målene har haft et stort fokus på mental og fysisk sundhed f.eks. gennem unge i fællesskaber og motorik, desuden er der arbejdet med læring og udvikling, frivillige og styrkelse af Mosede Fort. Kultur-, Idræts- og Fritidspolitikken indoptager de lovgivningsmæssige krav til en folkeoplysningspolitik. Økonomiske konsekvenser Sagen har ingen økonomiske konsekvenser. Lovgrundlag Der er forskellige lovgrundlag på de forskellige fagområder. Tidsplan Der er planlagt følgende: Budget- og visionsseminar den 4.-5. marts: Opsamling på udvalgenes ønsker til mål og politikker. Sagens forløb 09-02-2022 Kultur- og Fritidsudvalget 2022 Udvalget drøftede mål og politikker inden for udvalgets område.", "source_path": "data/greve/raw_dagsordener/Kultur- og Fritidsudvalget_2022-02-09T16:30:00+01:00_2e3ade0e-9c43-48c2-b3e2-9a4c87dc1485.json"}
{"document_id": "2e3ade0e-9c43-48c2-b3e2-9a4c87dc1485", "committee": "Kultur- og Fritidsudvalget", "meeting_date": "2022-02-09T16:30:00+01:00", "section_type": "html_fragment", "section_title": "Introduktion til Greveordningen", "case_number": "22-001245", "agenda_index": 3, "text": "Beslutning Taget til efterretning. Fremstilling Sagsprocedure Kultur- og Fritidsudvalget Resume Introduktion til Greveordningen og hovedtemaerne folkeoplysning, foreninger, aftenskoler, tilskud. I sammenhæng med folkeoplysningen introduceres organiseringen af idræts- og fritidsområdet i Greve Kommune. Indstilling Center for Politik, Organisering og Borgerbetjening indstiller, at udvalgets medlemmer tager orientering til efterretning og drøfter relevante temaerne i Greveordningen. Sagsbeskrivelse Greveordningen sætter rammer og prioriteringer for hele folkeoplysningsområdet i Greve Kommune. Udvalget får en introduktion til Greveordningen med fokus på temaerne: folkeoplysning, foreninger, aftenskoler, tilskud og lokaler. Organiseringen af idræts- og Fritidsområdet præsenteres, herunder sammenhængene mellem Idræts- og Fritidsrådene, Idræts- og Fritidsunionen, Idræts- og Fritidssekretariatet samt kultur- og fritidsadministrationen og Kultur- og Fritidsudvalget. Relevante temaer drøftes undervejs. Administrationen fremlægger en præsentation på mødet. Idræts- og Fritidssekretariatet funktion og opgaver er beskrevet yderligere i bilag. Lovgrundlag Folkeoplysningsloven danner grundlaget for Greveordningen. Da Folkeoplysningsloven er en rammelov, er det Greveordningen der beskriver nærmere rammer og prioriteringer på folkeoplysningsområdet i Greve Kommune. Økonomiske konsekvenser Sagen har ingen økonomiske konsekvenser. Sagens forløb 09-02-2022 Kultur- og Fritidsudvalget 2022 Taget til efterretning.", "source_path": "data/greve/raw_dagsordener/Kultur- og Fritidsudvalget_2022-02-09T16:30:00+01:00_2e3ade0e-9c43-48c2-b3e2-9a4c87dc1485.json"}
{"document_id": "2e3ade0e-9c43-48c2-b3e2-9a4c87dc1485", "committee": "Kultur- og Fritidsudvalget", "meeting_date": "2022-02-09T16:30:00+01:00", "section_type": "html_fragment", "section_title": "Udbetalt tilskud til foreninger og aftenskoler i 2021", "case_number": "22-000570", "agenda_index": 4, "text": "Beslutning Taget til efterretning Fremstilling Sagsprocedure Kultur- og Fritidsudvalget. Resume I sagen forelægges samlet liste over Greve Kommunes udbetaling af tilskud til folkeoplysende foreninger og aftenskoler i 2021 til orientering. Indstilling Center for Politik, Organisation & Borgerbetjening indstiller, at orienteringen tages til efterretning. Sagsbeskrivelse I denne sag forelægges en samlet liste over alle tilskud udbetalt til folkeoplysende foreninger og aftenskoler i 2021. Nogle tilskud er lovpligtige tilskud jævnfør Folkeoplysningsloven, mens andre tilskud er lokale tilskudsordninger i Greve Kommune. Greve Kommune udbetalte i 2021 følgende tilskud: Aktivitetstilskud i form af medlemstilskud til folkeoplysende foreninger og løntilskud til aftenskoler: 5.927.334 kr. Lokaletilskud: 1.248.960 kr. Diverse puljetilskud og partnerskaber: 2.747.099 kr. Driftstilskud/selvforvaltningsaftaler: 14.995.971 kr. Tilskuddene fordelte sig på 79 foreninger i 2021. De forskellige typer af tilskud med nærmere forklaring er opstillet herunder. Detaljeret oversigt er vedlagt sagen som bilag. Aktivitetstilskud Forklaring Tilskud udbetalt i alt i kr. (2021) Fordelt på antal foreninger Medlemstilskud til folkeoplysende foreninger Lovpligtig, ej krav om beløb Et tilskud til frivillige folkeoplysende foreninger, der tilbyder foreningsarbejde for børn og unge under 25 år. Kultur- og Fritidsudvalget godkender rammen for tilskuddet. Medlemstilskuddet udbetales i henhold til Folkeoplysningslovens § 15. Nærmere bestemmelser fremgår af Greveordningen. Tilskuddet er lovpligtigt, men det er ikke reguleret, hvor stort tilskuddet til foreningerne skal være. 2.962.664 64 Løntilskud til aftenskoler Lovpligtig, ej krav om beløb Aftenskolerne modtager løntilskud til folkeoplysende voksenundervisning. Løntilskuddet udbetales forlods som et acontobeløb, der justeres time for time i slutningen af året. Løntilskud dækker desuden handicapundervisning, lederhonorar og 10 %-midler til debatskabende aktiviteter. Derudover kan op til 30 % af tilskuddet anvendes til administration. Løntilskud udbetales i henhold til Folkeoplysningsloven § 8. Nærmere bestemmelser fremgår af Greveordningen. 2.964.670 4 Lokaletilskud Forklaring Tilskud udbetalt i alt i kr. Fordelt på antal foreninger Lokaletilskud – foreninger Lovpligtig, ej krav om beløbsniveau Jævnfør Folkeoplysningslovens § 25 kan godkendte folkeoplysende foreninger søge om tilskud til egne eller lejede lokaler. Det er Kultur- og Fritidsudvalget, der godkender ansøgningen. Nærmere bestemmelser fremgår af Greveordningen. Tilskuddet er lovpligtigt, hvis der ikke kan stilles egnede kommunale lokaler til rådighed. Der skal jævnfør loven ydes mindst 65 % tilskud til lokaler og driftsudgifter til folkeoplysende foreninger. I Greve Kommune giver vi lokaletilskud, der kan dække op til 91 % af driftsudgifterne, og for rideklubber kan lokaletilskuddet dække op til 75 % af driftsudgifterne. Tilskuddet er nedjusteret efter antal aktiviteter for medlemmer over 25 år. 902.605 14 Lokaletilskud – aftenskoler Lovpligtig, ej krav om beløb snivea u Jævnfør Folkeoplysningslovens § 23 kan godkendte folkeoplysende aftenskoler søge om tilskud til egne eller lejede lokaler. Det er Kultur- og Fritidsudvalget, der godkender ansøgningen. Nærmere bestemmelser fremgår af Greveordningen. Tilskuddet er lovpligtigt, hvis der ikke kan stilles egnede kommunale lokaler til rådighed. Der skal jævnfør loven ydes mindst 75 % til aftenskoler. 346.355 3 Diverse puljer og partnerskaber Forklaring Tilskud udbetalt i alt i kr. Fordelt på antal foreninger Træner-, leder- og lærerkurser Ikke lovpligtig Formålet med træner-, leder- og lærerkurser er, at uddanne velkvalificerede trænere, ledere og lærere i folkeoplysende foreninger. Nærmere bestemmelser fremgår af Greveordningen. 165.918 22 Fritidspulje Lovpligtig, ej krav om beløb snivea u Formålet med Fritidspuljen er at fremme udviklingen af folkeoplysningsområdet. Fritidspuljen uddeles på baggrund af en række støtteområder, herunder blandt andet indsatser under Kultur-, Idræts- og Fritidspolitikken, materialer til fritidsaktiviteter og særlige udviklingstiltag vedrørende fritid. Nærmere formål og kriterier for tildeling af støtte fra Fritidspuljen fremgår af Idræts- og FritidsSekretariatets hjemmeside. 176.585 6 Idrætspulje Lovpligtig, ej krav om beløb snivea u Formålet med Idrætspuljen er at fremme udviklingen af folkeoplysningsområdet. Idrætspuljen uddeles på baggrund af en række støtteområder, herunder blandt andet indsatser under Kultur-, Idræts- og Fritidspolitikken, breddeidræt, materialer til idrætsforeninger og særlige udviklingstiltag vedrørende idræt. Nærmere formål og kriterier for tildeling af støtte fra Idrætspuljen fremgår af Idræts- og FritidsSekretariatets hjemmeside. 402.688 18 Talent- og elitepulje Ikke lovpligtig Under Idrætspuljen ligger også et støtteområde for talent og elite. Da denne delpulje ofte omtales separat, fremgår den separat på oversigten. Formålet med talent- og elitepuljen er at støtte målrettede og langsigtede tiltag, som skaber de bedst mulige vilkår og vækstmiljøer i foreningerne med henblik på at realisere fremtidige satsninger på elite- og talentidrætsområdet. 834.204 13 Faglig fordybelse Ikke lovpligtig Projekt i samarbejde mellem Tune IF og Tune Skole omkring faglig fordybelse og motion. Projektet indeholder både lektiecafé og idrætsundervisning, og det er målrettet 2. og 3. klasser på Tune Skole. Midlerne er taget fra Idrætspuljen, og der er indgået en fireårig aftale om støtte, som udløber med år 2022. 66.014 1 Sommerferieaktiviteter Ikke lovpligtig Foreninger og institutioner kan ansøge om underskudsgaranti fra Greve Kommune til at afholde sommerferieaktiviteter for børn og unge. Formålet med sommerferieaktiviteterne er at tilbyde børn og unge en sommer med oplevelser, læring og fællesskaber. Målgruppen er alle børn – både dem der i forvejen er medlem af foreningen, og dem der ikke er. I 2021 afsatte Byrådet ekstra 250.000 kr. til sommerferieaktiviteter. 359.290 17 Ekstraordinære indsatser Ikke lovpligtig I 2021 var der afsat penge i budgettet til events og arrangementer som grundet Covid-19 ikke er blevet afholdt. Bevillingerne til for eksempel sankthansfest og nytårskoncerterne er i løbet af året indgået i budgetopfølgningen som mindreudgifter til at dække Covid-19-relaterede merudgifter på andre områder. Nogle af disse restmidler blev anvendt til ekstraordinære, enkeltstående projekter indenfor foreningsområdet, blandt andet Børnecykelløb, tilskud til VM i petanque med mere. 395.549 4 Partnerskaber Ikke lovpligtig Jævnfør Folkeoplysningsloven § 8a stk. 3 og § 19 stk. 3 kan Byrådet beslutte, at der ydes særlige tilskud til indgåelse af partnerskaber om løsning af konkrete opgaver. I Greve Kommune er målet med partnerskaberne, at de skal medvirke til at indfri idræts- og fritidspolitiske mål. 340.858 8 Driftstilskud/ selvforvaltningsaftaler Forklaring Tilskud udbetalt i alt i kr. Fordelt på antal foreninger Driftstilskud/ selvforvaltningsaftaler Ikke lovpligtig Greve Kommune har selvforvaltningsaftaler vedrørende Karlslundehallerne, Tunehallerne, borgerhuse i Tune og Karlslunde samt spejderhuse via Børne- og Ungdomsorganisationernes Samråd (BUS). Aftalerne indeholder et fast årligt tilskud, der genforhandles hvert fjerde år, og som primært dækker udgifter til drift og vedligehold. Med samarbejdsaftalerne følger et krav om, at lokaler og udendørsanlæg stilles gratis til rådighed for foreninger under Folkeoplysningsloven. 14.995.971 13 Lovgrundlag Folkeoplysningsloven § 8, § 15, § 19, § 23 og § 25 suppleret af bekendtgørelse nr. 1251 beskriver retningslinjer for udbetaling af de lovpligtige tilskud. Folkeoplysningsloven § 11 og § 19 gør det muligt for kommunen at fastsætte en tilskudsmodel ud fra lokale forhold, herunder beløbsramme. Greveordningen er godkendt af Kultur- og Fritidsudvalget den 15. januar 2020. Tilføjelse om lokaletilskud til rideklubber blev godkendt af Kultur- og Fritidsudvalget den 30. november 2021. Økonomiske konsekvenser Udbetaling af tilskud til foreninger i 2021 holdt sig samlet set inden for budgetrammen. Sagens forløb 09-02-2022 Kultur- og Fritidsudvalget 2022 Taget til efterretning", "source_path": "data/greve/raw_dagsordener/Kultur- og Fritidsudvalget_2022-02-09T16:30:00+01:00_2e3ade0e-9c43-48c2-b3e2-9a4c87dc1485.json"}
{"document_id": "2e3ade0e-9c43-48c2-b3e2-9a4c87dc1485", "committee": "Kultur- og Fritidsudvalget", "meeting_date": "2022-02-09T16:30:00+01:00", "section_type": "html_fragment", "section_title": "Udbetalt tilskud til Kulturområdet 2021", "case_number": "22-000596", "agenda_index": 5, "text": "Beslutning Taget til efterretning Fremstilling Sagsprocedure Kultur- og Fritidsudvalget. Resume I sagen forelægges oversigt over Greve Kommunes udgifter på kulturområdet i 2021 betalt under budgetrammen for Kultur og Fritid. Indstilling Center for Politik, Organisation & Borgerbetjening indstiller, at orienteringen tages til efterretning. Sagsbeskrivelse Under Kultur- og Fritidsudvalget er der budget til en række tilskud til kulturområdet, som kan opdeles i henholdsvis faste aftaler, der omfatter både driftstilskud, drift og egnsteateraftale, og i tilskud til events og arrangementer. Der afholdes desuden arrangementer og events, der er budgetteret på institutionsniveau, og som ikke fremgår af denne sag. Derudover er der i 2021 udbetalt et engangstilskud på 4,0 mio. kr. til Spejdernes Lejr 2022, som heller ikke fremgår i nedenstående oversigt. Det var en ekstraordinær bevilling fra byrådet som en del af budgetforliget i 2019. Greve Kommunes udgifter på kulturområdet i 2021 som er under Kultur og Fritidsudvalgets budgetramme: Faste aftaler (driftsbidrag og tilskudsaftaler, egnsteateraftale) 12.719.558 kr. Events og arrangementer 572.119 kr. Hovedtotal 13.291.677 kr. Udgifterne for 2021 er nærmere specificeret herunder: Faste aftaler Tilskud udbetalt i alt i kr. Driftstilskud til Hedeland Naturpark 1.779.359 kr. Driftstilskud til Strandparken 2.131.188 kr. Driftstilskud til Karlslundehuset 330.098 kr. Driftstilskud til Tune Borgerhus 330.098 kr. Tilskud til egnsteateraftalen Opera Hedeland* 442.295 kr. Tilskud til Greve Harmoniorkester 195.223 kr. Tilskud til Greve Pigegarde 271.374 kr. Indvendig vedligeholdelse borgerhuse i Tune og Karlslunde 94.973 kr. Portalen 7.144.950 kr. Total 12.719.558 kr. *Dette er kommunens driftstilskud til egnsteateraftalen, hvor refusionen fra staten er fratrukket. Events og arrangementer Budget Forbrug i alt Børnekultur * 453.962 kr. 386.291 kr. Flagdag 41.156 kr. 37.756 kr. Greve Awards 104.471 kr. 97.827 kr. Juletræs tænding 21.005 kr. 20.000 kr. Kulturmidler 59.013 kr. 11.845 kr. Tilskud til arrangementer 30.007 kr. 18.400 kr. Sankthansfest på Mosede Fort 136.390 kr. 0 kr. Nytårskoncerter - en for voksne og en for børn 63.607 kr. 0 kr. Total 909.611 kr. 572.119 kr. *Korrigeret for beløb, der er konteret forkert Der var afsat penge i budgettet for 2021 til events og arrangementer som grundet Covid-19 ikke er blevet afholdt. Bevillingerne til både sankthansfest og nytårskoncerterne er i løbet af året indgået i budgetopfølgningen som mindreudgifter til at dække Covid-19-relaterede merudgifter på andre områder. Derudover har der som følge af Covid-19 også været færre events og arrangementer, der er finansieret af børnekulturmidlerne, kulturmidlerne og som tilskud til arrangementer, hvorfor der har været et mindre forbrug end forventet. Administrationen har sandsynligvis modtaget færre ansøgninger om tilskud til kulturarrangementer, da der som en del af Kulturministeriets genstart af kultur- og fritidsområdet efter coronanedlukningen har været en række statslige puljer, som aktører på kultur- og fritidsområdet kunne søge. Administrationen har selv ansøgt puljen \"100 dage til kultur og idræt\" ved Kulturministeriet og fik bevilget 241.377,61 kr. til arrangementer ved Greve Kultur-Base, Greve Bibliotek og Greve Museum. Økonomiske konsekvenser Udbetaling af tilskud på kulturområdet i 2021 var inden for budgetrammen. Sagens forløb 09-02-2022 Kultur- og Fritidsudvalget 2022 Taget til efterretning", "source_path": "data/greve/raw_dagsordener/Kultur- og Fritidsudvalget_2022-02-09T16:30:00+01:00_2e3ade0e-9c43-48c2-b3e2-9a4c87dc1485.json"}
{"document_id": "2e3ade0e-9c43-48c2-b3e2-9a4c87dc1485", "committee": "Kultur- og Fritidsudvalget", "meeting_date": "2022-02-09T16:30:00+01:00", "section_type": "html_fragment", "section_title": "Strandskolen - Idrætsfaciliteter - Projektforslag og anlægsøkonomi", "case_number": "20-072985K", "agenda_index": 6, "text": "Beslutning Punkterne 1-7. Anbefales Udvalget ønsker frem mod den videre behandling i Økonomiudvalg og Byråd, at få undersøgt spørgsmålet om, hvorvidt der er gjort overvejelser om ene omklædningsrum (f.eks. hensyn til LGTB+) Fremstilling Sagsprocedure Skole-, Børne- og Ungeudvalget, Kultur- og Fritidsudvalget, Klima-, Teknik- og Miljøudvalget, Økonomiudvalget og Byrådet. Resume I denne sag skal der tages stilling til byggeprogrammet for udbygning af idrætsfaciliteter ved Karlslunde Idrætsforening, udbuds- og tildelingskriterier for valg af totalentreprenør, frigivelse af anlægsbevilling, samt ejerskab af udbygningen og revideret tidsplan for udbygning. Indstilling Center for Politik, Organisation & Borgerbetjening indstiller, 1) at byggeprogram for udbygning af idrætsfaciliteter ved Karlslunde Idrætsforening godkendes, 2) at administrationen bemyndiges til at godkende valg af totalentreprenør i henhold til de udbudskriterier, der er fremlagt i sagen, 3) at ejerskabet af udbygningen tinglyses tilhørende Karlslunde Idrætsforening samt at der tages pant i ejendommen, 4) at der reserveres 4,55 mio. kr. fra kassebeholdningen til fremtidig deponering, 5) at den reviderede tidsplan tages til efterretning, 6) at der foretages en evaluering af organiseringen, og 7) at der meddeles anlægsbevilling på i alt 29,8 mio. kr. til totalentreprisen, og at dette finansieres af det til formålet afsatte rådighedsbeløb. Sagsbeskrivelse Baggrund Byrådet godkendte den 14. december 2020 tidsplan og proces for udbygning af idrætsfaciliteter ved Karlslunde Idrætsforening til brug for idrætsundervisning af Strandskolens elever. Sagen blev fulgt op på Byrådets møde den 22. marts 2021, hvor udkast til samarbejdsaftale, kriterier for valg af rådgiver, frigivelse af anlægsmidler hertil, samt indarbejdelse af option og revideret tidsplan blev godkendt. Det indgik i beslutningen, at Karlslundehallerne anvendes som langsigtet løsning til Strandskolens Idrætsundervisning, og at Strandskolens egne gymnastiksale rives ned, herunder at: Karlslunde Hallerne udbygges, så kapaciteten tilpasses Strandskolens og foreningsmedlemmernes aktiviteter. Dette indebærer ekstra bade- og omklædningsfaciliteter, ekstra depotrum samt udbygning af Hal 3 med springsal. Strandskolens elever vil have fortrinsret til anvendelse af haller og udearealer ved idrætscentret. Der frigøres areal på Strandskolen, som senere kan udmatrikuleres/frasælges til andre formål. Karlslunde Skole, der ligesom Strandskolen er udfordret på idrætsfaciliteter jævnfør folkeskoleloven, ligeledes kan anvende Karlslunde Hallerne til idrætsundervisning, når udbygningen er realiseret. Det skal bemærkes, at beslutningen om at Strandskolens elever har fortrinsret til haller og udearealer udmøntes i form af en samarbejdsaftale, hvor begge parters behov tilgodeses, og hvor rammer for samarbejdet fastlægges. Administrationen har siden gennemført udbud af rådgiveropgaven, og sammen med rådgiver gennemført afdækning af skolens og idrætsforeningernes behov til udbygningen. 1. Byggeprogram Afdækningen er foregået gennem én workshop med skolens elever, og tre workshops med repræsentanter for skolen og idrætsforeningen. Resultatet er indarbejdet i vedlagte ”Bruger- og behovsafdækning”, der udgør en del af det samlede udbudsmateriale. I den fremtidige planløsning er der, udover det primære formål at skabe plads til Strandskolens idrætsundervisning og Karlslunde Idrætsforenings behov for plads til gymnastikafdelingen, lagt vægt på at sikre en klarere logistisk sammenhæng mellem funktionerne i idrætscenteret, samtidig med at flere aldersgrupper før og efter idræt kan opholde sig i foyeren samtidig. Den af Byrådet besluttede option er indarbejdet i forslaget til byggeprogram på lige fod med de øvrige funktioner. Det sker i form af etablering af mødefaciliteter i foyer og multisal. Ved at alle funktioner holdes på samme etageniveau, undgås udgifter til etablering af en elevator til den foreslåede option på 1. sal., som istedet kan prioriteres til de ønskede funktioner beskrevet i optionen. Resultatet er indarbejdet i ”Byggeprogram”. Det samlede projekt omfatter en udbygning på forventeligt 1.000 m2 eksklusiv birum som foyer mv. Udbygning af idræts-sale Udbygningen indebærer etablering af en multisal forenden af Hal 1, samt etablering af en springsal for enden af Hal 3. Multisalen vil kunne anvendes til idræt for de mindre klasser, til yoga og pilates, ældregymnastik samt møder og konferencer. Der vil være mulighed for at åbne op mod Hal 1, så Multisalen kan anvendes som scene. Springsalen vil primært blive anvendt af gymnastikafdelingen under KIF. Springsalen skal kunne åbnes op mod Hal 3, så begge haller kan anvendes som en stor hal. Springsalen etableres med faste springgrave og med plads til trampoliner og fasttrack-bane. Omklædningsfaciliteter Der etableres nye omklædningsfaciliteter, der i dagtimerne er forbeholdt Strandskolen. Omklædningsfaciliteterne skal leve op til krav om, at lærerne kan føre tilsyn med eleverne. Omklædningsfaciliteter foreslås placeret på langsiden af Hal 3, hvor der også etableres en ny indgang der er tættere på Strandskolen. Foyer Den eksisterende foyer udvides, og der etableres en ny indgang mod Strandskolen. Foyeren bliver den akse der forbinder funktionerne i idrætscenteret, og muliggør mødeaktivitet før og efter idræt. Depoter I tilknytning til de nye sale og den ombyggede foyer etableres der depoter der skal sikre, at hallerne er fri for opmagasinering af redskaber. Herudover er der gjort plads til møde- og undervisningsfaciliteter, personalerum og værksted. Byggeprogrammet omfatter tegninger og beskrivelse af udbygningen. Vedhæftet som bilag til denne sag er det udarbejdede byggeprogram, der danner grundlag for gennemførelse af et total-entrepriseudbud. Tegningerne er alene vejledende, da udformningen vil være et konkurrenceelement i totalentreprise-konkurrencen. Administrationen indstiller, at det af KIF godkendte byggeprogram, godkendes. 2. Udbudskriterier Byggeprogrammet udbydes i totalentreprise, hvilket betyder at bygningsopgaven tildeles én entreprenør, der både forestår projektering af det endelige byggeri på baggrund af byggeprogrammet, og forestår opførelse frem mod et nøglefærdigt byggeri. Udbuddet gennemføres som en indbudt begrænset licitation uden forudgående prækvalifikation, i totalentreprise, med tildelingskriteriet det økonomiske mest fordelagtige tilbud. Ved udvælgelsen blandt egnede og kvalificerede ansøgere udpeges 4 ansøgere, som i lyset af den udbudte opgave har den bedste tekniske og faglige formåen. Bygherren har et ønske og en forventning om, at projektet realiseres inden for en pris, der ligger meget tæt på targetprisen for projektet vedr. udbygning af Karlslunde hallerne. Byggeriet gennemføres som en samlet totalentreprise, med en targetpris for totalentreprisen på 25.500.000 kr. ekskl. moms. Tilbud der (efter prissætning af forbehold) overskrider targetprisen med mere end 2%, afvises som ukonditionsmæssige. Formålet med en targetpris er, at der kommer mest muligt kvalitet for det afsatte budget, som både måles i funktioner, materialer og m2. Administrationen indstiller, at Administrationen bemyndiges til at godkende valg af totalentreprenør i henhold til nedenstående udbudskriterier: Pris: 15% Tilbuddets arkitektoniske og tekniske værdi: 55% Organisation og metode: 30 % Betingelser for udbuddet vedlægges. Udbuddet følger retningslinjerne i Greve Kommunes økonomiske politik, herunder retningslinjer vedr. sociale klausuler. 3. Deponering I forbindelse med udbygningen af det samlede areal ved Karlslunde IF og anlæggelsen af nye bygninger, er der behov for at foretage deponering af midler i forhold til værdien af, at benytte faciliteter, der ikke ejes af Greve Kommune. Deponering skal ske jf. lånebekendtgørelsens regler, og det betyder konkret, at der skal fastlåses likviditet, som frigives over 25 år. Selve deponeringssummen i projektet afhænger af Strandskolens og øvrige enheders brug af både eksisterende og nye bygninger, samt antallet af m2 og etableringen af nye bygninger. I udgangspunktet skal der deponeres svarende til højeste værdi af enten byggeomkostninger eller den offentlige ejendomsværdi. Der kan dog korrigeres sådan, at der kun deponeres svarende til det areal, der benyttes, det vil sige de m2 der benyttes ud af de samlede m2. Ligeledes kan der korrigeres for at der kun deponeres svarende til den tid, der benyttes ud af den samlede åbningstid. Herudover korrigeres der for ferie, således at det kun er skoleåret, der danner grundlag for deponeringen. Administrationen indstiller at midlerne, i alt 4,55 mio. kr., reserveres fra kassen, og at den endelige bevilling vil blive fremlagt politisk, når de samlede omkostninger relateret til nybyggeriet er opgjort. 4. Ejerskab Byrådet godkendte den 14. december 2020 administrationens indstilling om, at afklaring af ejerskabet afventede økonomiske beregninger ift. momsregulativer, deponeringsforhold og driftstilskud med afsæt i byggeprogrammet. På baggrund af det indstillede byggeprogram, samt model for deponering, indstiller Administrationen, at ejerskabet tinglyses som værende Karlslunde Idrætsforenings. Dermed udbetales anlægsmidler som anlægstilskud inkl. moms til KIF, som er Bygherre og afholder udgifterne. Greve Kommunes investering sikres ved tinglysning af pant i ejendommen. 5. Revideret tidsplan Byrådet godkendte den 14. december 2020 administrationens indstilling til tidsplan der indebar, at tilbygningerne ville stå færdige marts 2023. Det har været nødvendigt at anvende ekstra tid til afdækning af brugerbehov, ligesom der må forventes længere tid til byggesagsbehandling end oprindeligt forventet, hvorfor Administrationen indstiller følgende reviderede tidsplan til godkendelse. Januar - marts 2022: Politisk beslutningsproces. Marts 2022: Udbud offentliggøres. Maj 2022: Tilbudsfrist. Juni 2022: Der skrives kontrakt med entreprenør. Juni - september 2022: Projekteringsfase. September - november 2022: Byggetilladelse behandles. November 2022 - oktober 2023: Byggeriet realiseres. Oktober 2023: Indvielse af byggeriet. Strandskolen er indforstået med, at byggeriet først kan tages i brug ultimo oktober måned 2023, da idrætsundervisning indtil efterårsferien foregår udendørs. Gymnastiksale på Strandskolen rives først ned, når udbygningen af Karlslunde Hallerne er færdige og tidligst i 2024. 6. Evaluering Byrådet besluttede den 14. december 2022 organisering og ansvarsfordeling af arbejdet med behovsafdækning, udbud og byggeledelse af opgaven. Det indstilles at der, når byggeriet er ved at være til vejs ende, dvs. efteråret 2023, foretages en evaluering af den organisatoriske konstruktion. Lovgrundlag Lånebekendtgørelsen, krav om deponering svarende til højeste værdi af enten byggeomkostninger eller den offentlige ejendomsværdi. Folkeskolelovens krav til idræt som eksamensfag , så skolernes afgangselever kan undervises efter gældende krav til idrætsundervisning og føres op til idrætseksamen. Kommunalfuldmagten . Da hallerne i Karlslunde drives for kommunale midler, er hallerne også forpligtet til at overholde de regler, der gælder for driften af Greve Kommune. Lejekontrakt på grund mellem Greve Kommune og Karlslunde Idrætsforening – Det fremgår af lejekontrakten vedr. grundarealet, at der er et pantsætningsforbud, hvoraf det fremgår at de opførte bygninger ikke må pantsættes uden forudgående tilladelse fra kommunen. Der er fra Greve Kommunes side aftalt uopsigelighed indtil den 30. april 2050, hvorefter aftalen fra begge parters side er opsigelig med seks måneders varsel. Karlslunde Idrætsforening kan opsige aftalen med 1 års varsel. Det fremgår endvidere af lejekontrakten, at det lejede alene må anvendes til brug for opførelse af bygninger til brug for idrætsudøvere. Økonomiske konsekvenser Forudsætningen for etablering af udbygningen er, at Greve Kommune har afsat 31 mio. kr. i Budget 2021-2024 til formålet, og at KIF finansierer 2,5 mio. kr. (inkl. moms). Greve Kommune har mulighed for at afløfte 85 pct. af den normale momsandel, hvorfor der kan udbetales 37,3 mio. kr. (inkl. moms) til KIF, som i udgangspunktet er bygherre på projektet og efterfølgende også ejer de nyopførte bygninger. Der er således i alt ca. 39,8 mio. kr. (inkl. moms) til rådighed. 1.000 kr. Budget samlet Udbetaling inkl. positivlistemoms Til disposition ekskl. moms Opr. kommunal udgift 31.000 37.349 29.880 Egenfinansiering KIF 2.500 2.500 2.000 Anlægsudgift i alt 33.500 39.849 31.880 - PL Budget 2022 (1,4%) 412 496 397 I alt 33.912 40.346 32.277 Budgettet indeholder samtlige udgifter forbundet med projektet, dvs. bygherrerådgivning, udbuds- og projekteringsomkostninger, opførelses- og ombygningsomkostninger, byggemodning indenfor matriklen og inventar. 1.000 kr. Overslag i 2021-priser (ekskl. moms) Overslag i 2022-priser (ekskl . moms) Bygherrerådgiver 1.200 1.249 Grundudgifter 100 101 Totalentreprise (Targetpris) 25.500 25.863 Inventar - bygherreleverance 1.500 1.515 Øvrige omkostninger 500 507 Uforudsete udgifter (10% - 25%) 3.000 3.042 Samlet anlægsudgift 31.800 32.277 På Byrådets møde den 22. marts 2021 blev der frigivet anlægsmidler til rådgiver, i alt 2 mio. kr. Med denne sag søges der om frigivelse af de resterende anlægsmidler 29,8 mio. kr. til totalentreprisen, grundudgifter, inventar og øvrige omkostninger. Bevillingen indarbejdes i det samlede anlægsbudget hos Center for Teknik og Miljø, og udbetales til Karlslunde Idrætsforening, med henblik på fakturering i Karlslunde Idrætsforening, jævnfør den betalingsplan der bliver aftalt med rådgiver og totalentreprenør. Driftstilskud Ved etableringen af nye bygninger og en udvidelse af det samlede antal m2, vil det årlige driftstilskud til Karlslunde IF skulle øges tilsvarende, og indarbejdes i den eksisterende driftsaftale. Karlslunde Idrætsforening har tidligere estimeret, at etablering af nye bade- og omklædningsfaciliteter, ekstra depoter samt ny springhal, vil det betyde en årlig stigning i tilskuddet på ca. 0,8 mio. kr. Beløbet er bevilget ifm. vedtagelse af budget 2021-2024 og indarbejdet varigt fra 2023. Administrationen indstiller, at endelige beregninger på behov for evt. yderligere driftstilskud afventer den endelige bygnings-løsning, jf. kommende kontrakt med total-entreprenør, og drøftes ifm. budget 2024-2027. Kommunikation Der er udarbejdet en kommunikationsplan for projektet, samt en projekthjemmeside på Greve.dk, hvor der løbende bliver orienteret om projektet, både om idrætsprojekter og Strandskole-projektet. Sagens forløb 08-02-2022 Skole-, Børne- og Ungeudvalget 2022 Pkt. 1: Anbefales. Pkt. 2: Anbefales. Pkt. 3: Anbefales. Pkt. 4: Anbefales. Pkt. 5: Anbefales. Pkt. 6: Anbefales. Pkt. 7: Anbefales. 09-02-2022 Kultur- og Fritidsudvalget 2022 Punkterne 1-7. Anbefales Udvalget ønsker frem mod den videre behandling i Økonomiudvalg og Byråd, at få undersøgt spørgsmålet om, hvorvidt der er gjort overvejelser om ene omklædningsrum (f.eks. hensyn til LGTB+) 14-02-2022 Klima-, Teknik- og Miljøudvalget 2022 Beslutning ikke frigivet 28-02-2022 Økonomiudvalget 2022 Beslutning ikke frigivet 07-03-2022 Byråd Beslutning ikke frigivet", "source_path": "data/greve/raw_dagsordener/Kultur- og Fritidsudvalget_2022-02-09T16:30:00+01:00_2e3ade0e-9c43-48c2-b3e2-9a4c87dc1485.json"}
{"document_id": "2e3ade0e-9c43-48c2-b3e2-9a4c87dc1485", "committee": "Kultur- og Fritidsudvalget", "meeting_date": "2022-02-09T16:30:00+01:00", "section_type": "html_fragment", "section_title": "Lukket: Økonomisk ramme for udbud af driftskontrakt", "case_number": "22-000204", "agenda_index": 7, "text": "Punkterne 1-3. Udvalget undlader at tage stilling.", "source_path": "data/greve/raw_dagsordener/Kultur- og Fritidsudvalget_2022-02-09T16:30:00+01:00_2e3ade0e-9c43-48c2-b3e2-9a4c87dc1485.json"}
{"document_id": "2e3ade0e-9c43-48c2-b3e2-9a4c87dc1485", "committee": "Kultur- og Fritidsudvalget", "meeting_date": "2022-02-09T16:30:00+01:00", "section_type": "html_fragment", "section_title": "Delegationsplan for Greve Byråd 2022-2025", "case_number": "21-016268", "agenda_index": 8, "text": "Beslutning Anbefales. Fremstilling Sagsprocedure Beskæftigelse- og Erhvervsudvalget, Sundhed- og Omsorgsudvalget, Social- og Handicapudvalget, Skole-, Børne- og Ungeudvalget, Plan-, Trygheds- og Integrationsudvalget, Kultur- og Fritidsudvalget, Klima-, Teknik- og Miljøudvalget, Økonomiudvalget og Byrådet. Resume I forbindelse med tiltrædelse af nyt byråd, besluttede Byrådet den nye styrelsesvedtægt for Greve Kommune den 1. december 2021. Denne sag forelægger den reviderede delegationsplan for Greve Kommune til godkendelse. I sagsfremstillingen gennemgås kort de enkelte ændringer til delegationsplanen. Indstilling Center for Politik, Organisation & Borgerbetjening indstiller, at delegationsplanen for Greve Kommune godkendes. Sagsbeskrivelse Delegationsplanen for Greve Kommune skal tilpasses den nye udvalgsstruktur i Greve Byråd. I forbindelse med gennemgang af delegationsplanen, har administrationen desuden tilføjet nogle få præciseringer. I det følgende gennemgås kort de enkelte ændringer i delegationsplanen. I bilag til sagen er vedlagt den gamle delegationsplan, den nye delegationsplan hvor ændringerne er markeret og den nye delegationsplan, hvor ændringerne ikke er markeret. Byrådet Det er præciseret, at Byrådet har ansvar for ansættelse og afskedigelse på direktørniveau. Økonomiudvalget Det er præciseret, at administrationen har beslutningskompetence, hvad angår budgetomplaceringer indenfor et budgetområde under et udvalgs bevilling. Administrationens beslutningskompetencer under personale er præciseret i en fodnote. Erhverv og Turisme flyttes til Beskæftigelses- og Erhvervsudvalget. Beskæftigelses- og Erhvervsudvalget Erhverv og Turisme overdrages fra Økonomiudvalget. Integration, kriminalitetsforebyggelse og exitstrategi for rockere og bandemedlemmer flyttes til Plan-, Integrations- og Tryghedsudvalget. Særligt Tilrettelagt Ungdomsuddannelse og Forberedende Grunduddannelse flyttes til Skole-, Børne- og Ungeudvalget. Klima-, Teknik- og Miljøudvalget Byggesagsbehandling, herunder dispensationer, overdrages fra Plan-, Trygheds- og Integrationsudvalget. Plan,- Trygheds- og Integrationsudvalget Byggesagsbehandling, herunder dispensationer, flyttes til Klima-, Teknik- og Miljøudvalget. Integration, kriminalitetsforebyggelse og exitstrategi for rockere og bandemedlemmer overdrages fra Beskæftigelses- og Erhvervsudvalget. Kultur- og Fritidsudvalget Administrativ præcisering angående tilladelser til benyttelse af arkivalier fra §7 kommunearkivet. Skole-, Børne- og Ungeudvalget Særligt Tilrettelagt Ungdomsuddannelse og Forberedende Grunduddannelse overdraget fra Erhvervs- og Beskæftigelsesudvalget. Sundheds- og Omsorgsudvalget I henhold til styrelsesvedtægten er opgaverne fra det tidligere Social-, Sundheds- og Psykiatriudvalg fordelt på Sundheds- og Omsorgsudvalget og på Social- og Handicapudvalget. Social- og Handicapudvalget I henhold til styrelsesvedtægten er opgaverne fra det tidligere Social-, Sundheds- og Psykiatriudvalg fordelt på Sundheds- og Omsorgsudvalget og på Social- og Handicapudvalget. Lovgrundlag Lov om kommunernes styrelse. Økonomiske konsekvenser Sagen har ingen økonomiske konsekvenser. Kommunikation Delegationsplanen lægges på Greve Kommunes hjemmeside, når den er vedtaget endeligt i Byrådet. Sagens forløb 07-02-2022 Beskæftigelses- og Erhvervsudvalget 2022 Anbefales inden for beskæftigelses- og erhvervsområdet. 07-02-2022 Sundheds- og Omsorgsudvalget 2022 Anbefales. 07-02-2022 Social- og Handicapudvalget 2022 Anbefales. 08-02-2022 Skole-, Børne- og Ungeudvalget 2022 Anbefales. 08-02-2022 Plan-, Trygheds- og Integrationsudvalget 2022 Anbefales med bemærkning om, at udvalget ønsker, at udvalgets navn ændres til Plan- og Tryghedsudvalget. 09-02-2022 Kultur- og Fritidsudvalget 2022 Anbefales. 14-02-2022 Klima-, Teknik- og Miljøudvalget 2022 Beslutning ikke frigivet 28-02-2022 Økonomiudvalget 2022 Beslutning ikke frigivet 07-03-2022 Byråd Beslutning ikke frigivet", "source_path": "data/greve/raw_dagsordener/Kultur- og Fritidsudvalget_2022-02-09T16:30:00+01:00_2e3ade0e-9c43-48c2-b3e2-9a4c87dc1485.json"}
{"document_id": "2e3ade0e-9c43-48c2-b3e2-9a4c87dc1485", "committee": "Kultur- og Fritidsudvalget", "meeting_date": "2022-02-09T16:30:00+01:00", "section_type": "html_fragment", "section_title": "Orientering fra formanden/gensidig orientering", "case_number": "21-014479", "agenda_index": 9, "text": "Beslutning Dialog om invitationer til udvalgets medlemmer, om at mødes med en forening eller anden aktør herunder, at dialoger med hele udvalget kun mødes i de formelle fastsatte møder via administrationen. Fremstilling Sagsprocedure Kultur- og Fritidsudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Center for Politik, Organisation & Borgerbetjening indstiller, at eventuelle orienteringer tages til efterretning. Sagens forløb 09-02-2022 Kultur- og Fritidsudvalget 2022 Dialog om invitationer til udvalgets medlemmer, om at mødes med en forening eller anden aktør herunder, at dialoger med hele udvalget kun mødes i de formelle fastsatte møder via administrationen.", "source_path": "data/greve/raw_dagsordener/Kultur- og Fritidsudvalget_2022-02-09T16:30:00+01:00_2e3ade0e-9c43-48c2-b3e2-9a4c87dc1485.json"}
{"document_id": "2e3ade0e-9c43-48c2-b3e2-9a4c87dc1485", "committee": "Kultur- og Fritidsudvalget", "meeting_date": "2022-02-09T16:30:00+01:00", "section_type": "html_fragment", "section_title": "Huskeliste/ orientering fra administrationen.", "case_number": "21-013714", "agenda_index": 10, "text": "Beslutning Orientering om : Forpagtning af Cafe Langsiden og varsel om, at et eventuelt ekstraordinært udvalgsmøde inden byrådsmødet den 7. marts indkaldes. Tages til efterretning. Fremstilling Sagsprocedure Kultur- og Fritidsudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil den blive vedlagt som bilag. Indstilling Center for Politik, Organisation & Borgerbetjening indstiller, at orienteringen tages til efterretning. Sagsbeskrivelse Administrationen har følgende til orientering: Sagens forløb 09-02-2022 Kultur- og Fritidsudvalget 2022 Orientering om : Forpagtning af Cafe Langsiden og varsel om, at et eventuelt ekstraordinært udvalgsmøde inden byrådsmødet den 7. marts indkaldes. Tages til efterretning.", "source_path": "data/greve/raw_dagsordener/Kultur- og Fritidsudvalget_2022-02-09T16:30:00+01:00_2e3ade0e-9c43-48c2-b3e2-9a4c87dc1485.json"}
{"document_id": "2e3ade0e-9c43-48c2-b3e2-9a4c87dc1485", "committee": "Kultur- og Fritidsudvalget", "meeting_date": "2022-02-09T16:30:00+01:00", "section_type": "html_fragment", "section_title": "Kultur- og Fritidsudvalgets kalender 2022", "case_number": "21-014480", "agenda_index": 11, "text": "Beslutning Følgende justeringer i mødeplanen godkendes: Mødet den 9. marts afholdes på Mosede Fort med mødestart kl. 16.30. Forinden er der rundvisning på fortet fra kl. 16-16.30 Mødet den 27. april afholdes fra kl. 16-17.30 i Portalen. Derefter Greve Awards i Portalen fra kl. 18. Mødet den 1. juni afholdes i Tune Idrætscenter. Mødet starter kl. 16. Først behandles udvalgets dagsordenspunkter. Derefter interessentmøde med Tune IF under middagen. Fra kl. 19 afholdes dialogmøder med Idræts- og fritidsrådene. Fremstilling Sagsprocedure Kultur- og Fritidsudvalget. Resume I sagen gives et overblik over Kultur- og Fritidsudvalgets udvalgsmøder og møder i tilknytning til udvalget. Indstilling Center for Politik, Organisation & Borgerbetjening indstiller, at orienteringen tages til efterretning. Sagsbeskrivelse Kalenderen er vedhæftet som bilag. Sagens forløb 09-02-2022 Kultur- og Fritidsudvalget 2022 Følgende justeringer i mødeplanen godkendes: Mødet den 9. marts afholdes på Mosede Fort med mødestart kl. 16.30. Forinden er der rundvisning på fortet fra kl. 16-16.30 Mødet den 27. april afholdes fra kl. 16-17.30 i Portalen. Derefter Greve Awards i Portalen fra kl. 18. Mødet den 1. juni afholdes i Tune Idrætscenter. Mødet starter kl. 16. Først behandles udvalgets dagsordenspunkter. Derefter interessentmøde med Tune IF under middagen. Fra kl. 19 afholdes dialogmøder med Idræts- og fritidsrådene.", "source_path": "data/greve/raw_dagsordener/Kultur- og Fritidsudvalget_2022-02-09T16:30:00+01:00_2e3ade0e-9c43-48c2-b3e2-9a4c87dc1485.json"}
{"document_id": "2e3ade0e-9c43-48c2-b3e2-9a4c87dc1485", "committee": "Kultur- og Fritidsudvalget", "meeting_date": "2022-02-09T16:30:00+01:00", "section_type": "html_fragment", "section_title": "Underskriftsark", "case_number": "", "agenda_index": 12, "text": "Fremstilling Sagsprocedure Kultur- og Fritidsudvalget. Resume Elektronisk underskriftsark. Sagens forløb 09-02-2022 Kultur- og Fritidsudvalget 2022", "source_path": "data/greve/raw_dagsordener/Kultur- og Fritidsudvalget_2022-02-09T16:30:00+01:00_2e3ade0e-9c43-48c2-b3e2-9a4c87dc1485.json"}
