{"document_id": "e9571b84-d191-4b1c-a65d-211e4773bc5d", "committee": "Sundheds- og Omsorgsudvalget", "meeting_date": "2024-10-07T15:30:00+02:00", "section_type": "html_fragment", "section_title": "Godkendelse af dagsorden", "case_number": "21-014445", "agenda_index": 0, "text": "Beslutning Godkendt. Afbud: Lone Mortensen, Liselott Blixt Fremstilling Sagsprocedure Sundheds- og Omsorgsudvalget. Resume Godkendelse af dagsorden for mødet den 7. oktober 2024. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Sundheds- og Omsorgsudvalget_2024-10-07T15:30:00+02:00_e9571b84-d191-4b1c-a65d-211e4773bc5d.json"}
{"document_id": "e9571b84-d191-4b1c-a65d-211e4773bc5d", "committee": "Sundheds- og Omsorgsudvalget", "meeting_date": "2024-10-07T15:30:00+02:00", "section_type": "html_fragment", "section_title": "Indkøbsordning til hjemmeboende borgere - Godkendelse af leverandør", "case_number": "24-009872", "agenda_index": 1, "text": "Beslutning Ad 1-2 anbefales. Udvalget takker for de indkomne høringssvar. Høringssvar fra Greve Seniorråd vedlægges. Afbud: Lone Mortensen, Liselott Blixt Fremstilling Sagsprocedure Sundheds- og Omsorgsudvalget, Økonomiudvalget og Byrådet. Resume Greve Kommune har siden den 1. marts 2021 haft kontrakt med Intervare A/S om levering af indkøb til visiterede borgere i kommunen. Kontrakten udløber den 28. februar 2025. Administrationen indstiller at leverandøren Intervare A/S bliver godkendt som forsat leverandør på ordningen. Efter godkendelse kan der underskrives ny kontrakt om levering af indkøb til borgerne. Indstilling Administrationen indstiller, at tilbudsgiveren Intervare A/S bliver godkendt som fortsat leverandør af indkøb til visiterede hjemmeboende borgere i Greve Kommune, at det godkendes, at borgernes egenbetaling stiger til 90 kr. pr. måned fra 1. marts 2025 Sagsbeskrivelse Byrådet godkendte den 26. juni 2024 (pkt. 43) materiale til at indhente tilbud fra markedets to leverandører af indkøb til visiterede borgere. Den 12. august 2024 sendte administrationen budopfordring til Intervare A/S og til Egebjerg Købmandsgård A/S. Ved tilbudsfristens udløb den 9. september 2024 er der modtaget tilbud fra Intervare A/S. Administrationen har gennemgået tilbuddet fra Intervare A/S og vurderet, at tilbuddet efterlever de beskrevne krav. Intervare A/S er orienteret om, at Greve Kommune kun har modtaget tilbud fra dem, og at deres tilbud er konditionsmæssigt. Frit valgs ordning Greve Kommune imødekommer kravet om valg af to eller flere leverandører jævnfør § 91 i lovbekendtgørelse nr. 1284 af 17. september 2015 (Lov om Social Service) ved at tilbyde borgerne brug af ”frit valgs bevis” som anden mulighed. Ved brug af ”frit valgs bevis” finder borgeren selv en CVR-registreret leverandør, som de kan bestille hos og få leveret varer fra. Leverandøren skal godkendes af Greve Kommune, så det sikres, at leverandøren efterlever kommunens kvalitetskrav til varetagelse af opgaven. Lovgrundlag Lov om social service jævnfør § 91 i lovbekendtgørelse nr. 1284 af 17. september 2015. Udbudsloven (afsnit V). Økonomiske konsekvenser Det er muligt at opkræve borgere, der anvender en indkøbsordning, for en del af udgiften i forbindelse med indkøbsordningen (en egenbetaling). Borgernes egenbetaling må kun omfatte den procentdel af leverandørens omkostninger, der ikke er af personalemæssig karakter. Egenbetalingen forventes på nuværende tidspunkt at blive ca. 200.000 kr. i 2024 (75 kr. pr. borger pr. måned). Intervare A/S har oplyst, at deres omkostninger af personalemæssig karakter udgør 85%. Det betyder, at Greve Kommune kan opkræve borgerne for 15% af leveringsprisen. Intervare A/S har budt ind med en markant prisstigning på ydelsen ”standardlevering” – fra 97,88 kr. til 138,50 kr. i 2025-priser. Prisstigningen var delvis forventet på grund af de generelle prisstigninger i samfundet. Derudover har Intervare A/S valgt at indregne alle tidligere tillægsydelser i prisen for en standardlevering. En tillægsydelse er f.eks. at få varer sat på plads i køleskabet eller at tage imod en ordre telefonisk. En tillægsydelse koster på den nuværende kontrakt mellem 11 kr. og 24 kr. Prisstigningen medfører, at Greve Kommune netto skal betale 117,73 kr. (85% af 138,50 kr.), idet Greve Kommune kan opkræve borgeren 20,77 kr. (15% af 138,50 kr.) pr. standardlevering. En opkrævning på 20,77 kr. pr. standardlevering svarer til 90,03 kr. pr. måned med én standardlevering pr. uge, og administrationen anbefaler derfor, at den månedlige takst sættes op fra de nuværende 75 kr. pr. måned til 90 kr. pr. måned med virkning fra 1. marts 2025. Hvis egenbetalingen hæves, bliver Greve Kommunes nettoudgift – med det nuværende antal borgere – som vist i tabel 1. Tabel 1: Greve Kommunes nettoudgift pr. år hvis egenbetalingen hæves til 90 kr. pr. måned Pris pr. levering Pris pr. måned Antal borgere Pris pr. år ved én ugentlig levering Greve Kommune 117,73 510,17 213 1.304.003 Borgere 20,77 90,00 213 230.040 I alt 138,5 600,17 1.534.043 Greve Kommunes budget til indkøbsordning er på 799.572 kr. i 2024. Hvis egenbetalingen sættes op, så Greve Kommunes udgift bliver 510,17 kr. pr. borger pr. måned i 2025-priser, og borgerne betaler 90 kr. pr. måned, mangler der ca. 0,5 mio. kr. i 2025, jf. tabel 2. Tabel 2: Manglede budget i 2025 I 2025-priser Kr. Greve Kommunes udgift 1.304.003 Budget i 2024 799.572 Manglende budget 504.431 Den øgede omkostning på 504.431 kr. vil blive indstillet tillægsbevilget ved B02, 2025. Kommunikation Hvis Byrådet godkender, at Intervare A/S fortsætter som leverandør af indkøbsordningen, vil der blive sendt orienteringsbrev til de borger, der er visiteret til ordningen. Hvis Byrådet godkender den foreslåede stigning i borgernes egenbetaling, vil takstbladet for 2025 blive rettet, så der fremgår en pris for januar og februar og en ny pris fra 1. marts og året ud. Tidsplan 18. november 2024: Underretning om tildeling af kontrakt til godkendt leverandør. Uge 47-48, 2024: Underskrift af kontrakt. 1. marts 2025: Kontrakt start.", "source_path": "data/greve/raw_dagsordener/Sundheds- og Omsorgsudvalget_2024-10-07T15:30:00+02:00_e9571b84-d191-4b1c-a65d-211e4773bc5d.json"}
{"document_id": "e9571b84-d191-4b1c-a65d-211e4773bc5d", "committee": "Sundheds- og Omsorgsudvalget", "meeting_date": "2024-10-07T15:30:00+02:00", "section_type": "html_fragment", "section_title": "Lukket: Sporingssystem (GPS tracker), udbudsmateriale - godkendelse ", "case_number": "24-009124", "agenda_index": 2, "text": "Ad 1-2 anbefales. Afbud: Lone Mortensen, Liselott Blixt", "source_path": "data/greve/raw_dagsordener/Sundheds- og Omsorgsudvalget_2024-10-07T15:30:00+02:00_e9571b84-d191-4b1c-a65d-211e4773bc5d.json"}
{"document_id": "e9571b84-d191-4b1c-a65d-211e4773bc5d", "committee": "Sundheds- og Omsorgsudvalget", "meeting_date": "2024-10-07T15:30:00+02:00", "section_type": "html_fragment", "section_title": "Klagesager på det sociale område i Greve Kommune i 2023", "case_number": "24-008633", "agenda_index": 3, "text": "Beslutning Ad 1 orienteringen blev taget til efterretning. Ad 2 anbefales med bemærkning om, at udvalget ønsker en sag på et kommende møde med eksempler på, hvad det er for klagesager, der er i Greve Kommune indenfor hjemmeplejeområdet. Ad 3 anbefales. Udvalget takker for de indkomne høringssvar. Høringssvar fra Handicaprådet vedlægges. Afbud: Lone Mortensen, Liselott Blixt Fremstilling Sagsprocedure Sundheds- og Omsorgsudvalget, Social- og Handicapudvalget, Skole-, Børne- og Ungeudvalget, Økonomiudvalget og Byrådet. Resume Som følge af retssikkerhedsloven udgiver Social-, Bolig- og Ældreministeriet hvert år et kommuneopdelt Danmarkskort, som indeholder en opgørelse over omgørelsesprocenter i klagesager vedrørende servicelovsydelser, der er behandlet i Ankestyrelsen i det forgangne år. Der orienteres om omgørelsesprocenter for klagesagerne fra Greve Kommune i 2023, der blev offentliggjort den 6. juni 2024 og om udviklingen de sidste fem år. Med sagen får byrådet indblik i udviklingen af klagesager, som omgøres i Ankestyrelsen, og hvilke handlinger administrationen foretager sig for at nedbringe antallet af omgjorte klagesager. Indstilling Administrationen indstiller, at orienteringen om Danmarkskortet tages til efterretning. at Byrådet godkender at have drøftet Danmarkskortet i overensstemmelse med lovgivningens anvisninger. at Byrådet godkender at der ikke udarbejdes en handlingsplan på socialområdet, på voksenhandicapområdet eller på børnehandicapområdet. Sagsbeskrivelse Byrådet skal ifølge retssikkerhedslovens §79b en gang årligt orienteres om Danmarkskortet, som indeholder en opgørelse over omgørelsesprocenter i klagesager vedrørende servicelovsydelser og fra 1. januar 2024 ydelser under barnets lov, der er behandlet i Ankestyrelsen. Af retssikkerhedsloven følger endvidere , at byrådet skal behandle Danmarkskortet inden udgangen af det år, hvor Danmarkskortet er offentliggjort. Om Danmarkskortet Danmarkskortet dækker over alle bestemmelser i serviceloven og barnets lov, hvor der er klageadgang til Ankestyrelsen over kommunalbestyrelsens afgørelse. Administrationen sagsbehandler med udgangspunkt den politisk vedtaget kvalitetsstandard, og efter en faglig vurdering. Når en borger klager over administrationens afgørelse, er det Ankestyrelsen, der behandler klagen. Ankestyrelsen genvurderer sagen med udgangspunkt i en ny faglig vurdering. Omgørelsesprocenten viser andelen af behandlede klagesager i Ankestyrelsen, som enten bliver stadfæstet, ændret eller hjemvist. Stadfæstet betyder, at Ankestyrelsen finder sagen tilstrækkeligt oplyst, og er enig med kommunens afgørelse. Ændret betyder, at Ankestyrelsen finder sagen tilstrækkeligt oplyst, men er uenige i afgørelsen og ændrer den. Hjemvist betyder, at Ankestyrelsen hjemviser sagen, fordi der eksempelvis mangler oplysninger i sagen. Derfor sendes sagen tilbage til kommunen, der genbehandler sagen med nye oplysninger. Omgørelsesprocenten viser, hvorvidt de der klager til Ankestyrelsen, enten får medhold i deres klage (ændrer afgørelse), eller har ret til at få genbehandlet deres sag (hjemvisning). Omgørelsesprocenten fortæller derfor noget om kommunens faglige vurderinger i de afgørelser der træffes og påklages til Ankestyrelsen, men fortæller ikke noget om den generelle kvalitet af kommunens sagsbehandling. Kortet viser således ikke, om der er fejl og mangler i de sager, som der ikke klages over. Samtidig vil en del af de hjemviste sager, ikke nødvendigvis ændres som følge af yderligere oplysninger. Antal sager i alt på det sociale område i Greve Kommune I Greve Kommune administreres og sagsbehandles der i fire fagcentre som tilsammen cirka 10.000 sager i 2023, der omhandler sager med udgangspunkt i lov om social service og barnets lov. Danmarkskortet omhandler udelukkende klagesager, som er behandlet i Ankestyrelsen. Omgørelsesprocenten i Greve Kommune Ud af de cirka 10.000 sager, har Ankestyrelsen i 2023 behandlet 82 klagesager, som enten er stadfæstet, ændret eller hjemvist til Greve Kommune. Resultatet fremgår af nedenstående oversigt. Antal klagesager Stadfæstede klagesager Ændrede klagesager Hjemviste klagesager Omgørelses-procent Lands-gennemsnittet Hele socialområdet (herunder hjemmepleje) 82 46 9 27 44% 38,5 % Heraf børnehandicap 21 16 3 2 24% 48,4% Heraf voksenhandicap 3 0 0 1 33% 37% På socialområdet herunder hjemmepleje har Greve Kommune en omgørelsesprocent på 44 % i 2023. Omgørelsesprocenten er steget siden 2022, hvor den lå på 27 %. Stigningen i omgørelsesprocent skal holdes op i mod, at der også har været en stigning i antallet af klagesager fra 67 i 2022 til 82 i 2023. Omgørelsesprocenten for Greve Kommune er i 2023 over landsgennemsnittet, som er på 38,5 %. I 2022 var landsgennemsnittet på 37,5 %, så der er sket en generel stigning i omgørelsesprocentren. Udvikling i omgørelsesprocent de seneste fem år (2019-2023) Udviklingen i omgørelsesprocenten for socialområdet samt på børnehandicap- og voksenhandicapområdet de sidste fem år fremgår af nedenstående tabel. 2019 2020 2021 2022 2023 Greve Kommune hele socialområdet (herunder hjemmeplejen) 39 % 40 % 35 % 27 % 44 % På landsplan socialområdet 41 % 36,3 % 31,8 % 37,5 % 38,5 % Greve Kommune børnehandicapområdet 66 % 61 % 45 % 21 % 24 % På landsplan børnehandicapområdet 51 % 52 % 35,9 % 48,8 % 48,4 % Greve Kommune voksenhandicapområdet 25 % 63 % 31 % 33 % 33 % På landsplan voksenhandicapområdet 46 % 42,4 % 34,3 % 38,9 % 37 % Sagsbehandlingsområder med flest klagesager i 2022 og 2023 I Greve Kommune er der fem områder, der antalsmæssigt har flest klagesager i Ankestyrelsen samlet set i 2023. Sagsområderne med flest klagesager fremgår af nedenstående tabel. Tabellen viser også hvordan udviklingen har været siden seneste opgørelse i 2022 samt omgørelsesprocent for hvert sagsområde. Antal klagesager i 2022 Omgørelses procent i 2022 Antal klagesager i 2023 Omgørelses procent i 2023 Hjemmehjælp § 83 3 28 % 28 57% Tabt arbejdsfortjeneste §§ 42 og 43 9 11 % 11 27 % Merudgiftsydelse § 41 8 37 % 8 25 % Børn - samvær - § 71 3 0 % 6 0 % Børn - Foranstaltninger - §§ 52, stk. 3 og 55 1 0 % 4 75 % Stigning i antal klagesager for et sagsområde flytter den samlede omgørelsesprocent Årsagen til at Greve Kommunes samlede omgørelsesprocent er steget fra 2022 til 2023, skyldes at der er sket en stigning i antallet af klagesager for sager under servicelovens §83 (hjemmehjælp). Konkret er stigningen gået fra 3 klagesager i 2022 til 28 klagesager i 2023. Fra 2014 til 2022 er antallet af klagesager under servicelovens §83 været mellem 0 til 4 klagesager årligt. Klagesagerne omhandler hovedsageligt klager over reduktion af hjælp til rengøring. Serviceniveauet for rengøring blev ændret i forbindelse med vedtagelse af budget 2023-2026. Ændring i serviceniveau for rengøring betyder, at der som udgangspunkt bevilges rengøring hver 3. uge frem for hver 2. uge, med mindre borgeren har behov for mere ud fra en konkret og individuel vurdering. Når serviceniveauet ændres, skal borgerne revisiteres. I løbet af 2023 har cirka 1130 borgere modtaget en indsats i form af hjælp til rengøring, og de er i forbindelse med reduktion af serviceniveauet blevet revisiteret. De 16 hjemviste klagesager under servicelovens §83 (hjemmehjælp) skyldes, at Ankestyrelsen har ønsket flere oplysninger i sagen. Ved genbehandling af sagerne har Greve Kommune fastholdt deres afgørelse i hovedparten af sagerne. I to sager har borgeren fået medhold og dermed fastholdt hjælp til rengøring hver 2. uge. For de øvrige sagsområder er der både sket fald og stigning i omgørelsesprocenten fra 2022 til 2023. Administrationen vurderer, og det er forventeligt, at der fra år til år vil være udsving i omgørelsesprocenten. Administrationen har hele tiden fokus på, at omgørelsesprocenten er på et acceptabelt niveau. Fokuspunkter ud fra klagesager i Greve Kommune i 2023 Greve Kommune har kontinuerligt fokus på at forbedre kvaliteten i sagsbehandlingen og i den forbindelse har administrationen undersøgt, om der er fælles træk i de hjemviste og ændrede klagesager fra 2023. Fælles for hovedparten af de hjemviste sager er, at Ankestyrelsen har afgjort, at sagerne ikke er tilstrækkeligt oplyste. Det betyder, at Ankestyrelsen angiver helt konkrete faktorer i sagen, som de ønsker yderligere belyst. Det kan for eksempel være, at der skal indhentes udtalelser fra øvrige myndigheder, private aktører i sagen eller lignende. Faktorerne i sagerne er individuelle og konkrete, og det er ikke samme slags oplysninger, som Ankestyrelsen ønsker yderligere belyst i de forskellige sager. Manglende oplysninger var også en fællesnævner for hjemvisninger i 2023, og hertil skal det pointeres, at Ankestyrelsen også kan skærpe og ændre deres krav til oplysninger, hvorfor det er vanskeligt helt at undgå hjemvisninger grundet manglende oplysninger. Handleplan På mødet den 6. november 2023 (pkt. 22) godkendte Byrådet administrationens indstilling om, at der ikke skal udarbejdes handlingsplan på hele socialområdet eller voksenhandicapområdet. Administrationen anbefaler, at der ikke udarbejdes en handlingsplan på hele socialområdet, fordi administrationen er bekendt med årsagerne til hjemvisningerne og har løbende fokus på god kvalitet i sagsbehandlingen. Administrationen vil orientere Ankestyrelsen om Byrådets beslutning vedrørende handlingsplan. Lovgrundlag Ifølge § 84 a i retssikkerhedsloven skal ressortministeren hvert år inden den 1. juli offentliggøre et kommunefordelt Danmarkskort over omgørelsesprocenten i Ankestyrelsens afgørelser i klagesager efter lov om social service. Ifølge § 79 b i retssikkerhedsloven skal Danmarkskortet behandles på et møde i kommunalbestyrelsen inden udgangen af det år, hvor Danmarkskortet offentliggøres. Fra den 1. juli 2022 til den 1. januar 2026 er der som noget nyt: • Krav om, at kommunalbestyrelsen skal tage stilling til, hvorvidt der er behov for at udarbejde en handlingsplan til styrkelse af den juridiske kvalitet i kommunens sagsbehandling. • Krav om, at kommunalbestyrelsen skal orientere Ankestyrelsen, hvis kommunalbestyrelsen beslutter, at der ikke skal udarbejdes en handlingsplan. Byrådet har på mødet den 6. november 2023 (pkt. 22) besluttet, at der ikke udarbejdes en handlingsplan til hele socialområdet, børneområdet og handicapområdet, men i stedet fortsætter med at implementere fokuspunkterne i handleplanen fra 2022. Administrationen har orienteret Ankestyrelsen om byrådets beslutning. Økonomiske konsekvenser Sagen har ingen økonomiske konsekvenser i sig selv for Greve Kommune. Afgørelser i Ankestyrelsen kan imidlertid have økonomiske konsekvenser relateret til den enkelte sag eller sagstype. Tidsplan Næste Danmarkskort for 2024 offentliggøres senest 1. juli 2025 og præsenteres derefter for relevante fagudvalg og Byrådet. Sagen sendes i høring i Handicaprådet. Handicaprådets høringssvar præsenteres på fagudvalgsmøde og tilknyttes også til referatet.", "source_path": "data/greve/raw_dagsordener/Sundheds- og Omsorgsudvalget_2024-10-07T15:30:00+02:00_e9571b84-d191-4b1c-a65d-211e4773bc5d.json"}
{"document_id": "e9571b84-d191-4b1c-a65d-211e4773bc5d", "committee": "Sundheds- og Omsorgsudvalget", "meeting_date": "2024-10-07T15:30:00+02:00", "section_type": "html_fragment", "section_title": "Udvikling og udbredelse af faste teams og helhedspleje og borgernær visitation", "case_number": "24-008633", "agenda_index": 4, "text": "Beslutning Anbefales. Afbud: Lone Mortensen, Liselott Blixt Fremstilling Sagsprocedure Sundheds- og Omsorgsudvalget, Økonomiudvalget og Byrådet Resume Der orienteres om udvikling og udbredelse af faste teams herunder om helhedspleje og borgernær visitation, som er centrale initiativer i ældrereformen. Til orientering har administrationen tilkendegivet overfor Social- og Boligstyrelsen, at Greve Kommune vil arbejde med at udvikle og udbrede faste teams i ældreplejen. Byrådet skal godkende, at administrationen påbegynder dette arbejde i overensstemmelse med den politiske aftale omkring ældrereformen samt krav fra Social- og Boligstyrelsen. Indstilling Administrationen indstiller, at proces med udvikling og udbredelse af faste teams, helhedspleje og borgnær visitation godkendes. Sagsbeskrivelse Social- og Boligstyrelsen fremsendte den 24. juni 2024 tilskudsbrev (jf. bilag 1) til Greve Kommune vedrørende midler til at udvikle og udbrede faste teams i ældreplejen med henblik på at styrke kontinuitet og helhed i plejen. Greve Kommune modtager i alt 3.357.101 kr., som kan anvendes i perioden fra 20. juni 2024 til 31. december 2027. For at modtage midlerne skal kommunerne fremsende en tilkendegivelse med angivelse af, hvornår midlerne ønskes anvendt. Den 2. juli 2024 (jf. bilag 2) har administrationen fremsendt tilkendegivelsen til Social- og Boligstyrelsen med angivelse af, at midlerne ønskes anvendt fra 4. kvartal 2024 til og med 4. kvartal 2027. Midlerne er optaget på budgettet i forbindelse med godkendelse af budgetopfølgning 2 i Byrådet den 2. oktober 2024 (pkt. 6). Faste teams Flere kommuner har de senere år afprøvet og implementeret en organisering af hjemme- og sygepleje baseret på faste, tværfaglige og selvstyrende teams. Inspirationen til udviklingen af faste, tværfaglige og selvstyrende teams har Social- og Boligstyrelsen blandt andet i 2021 støttet i kommuner ved at udlodde puljemidler, som kommunerne har haft mulighed for at ansøge. Administrationen ansøgte puljemidlerne, men fik afslag. Administration har uden finansiering fra puljer alligevel igangsat prøvehandlinger i en hjemmeplejegruppe, for at afprøve mulighederne og effekterne af faste teams. VIVE ( Det Nationale Forsknings- og Analysecenter for Velfærd ) har udgivet rapporten Faste, tværfaglige og selvstyrende teams i ældreplejen – erfaringer fra 25 kommuner (jf. bilag 3) . Rapporten er et resultat af en undersøgelse blandt 25 kommuner, som har afprøvet og implementeret faste teams. Overordnet set viser undersøgelsen, at implementering af faste teams kan øge kvaliteten, kontinuiteten, arbejdsglæden og tværfagligheden. Derudover viser rapporten fra VIVE, at kommunerne har forskellige grundlæggende forudsætninger og forståelser for deres arbejde med faste teams. Det betyder blandt andet, at antallet af medarbejdere i et fast team har varieret fra 8-29 medarbejdere, og der er væsentlig forskel på tværfagligheden fx antallet af terapeuter, og om det faste team inkluderer sygeplejersker. Det betyder også, at der ikke findes én løsning på, hvordan faste teams skal sammensættes og organiseres. Administrationen vil derfor i implementering af faste teams i Greve Kommunes ældrepleje tage udgangspunkt i, at ledere såvel som medarbejdere, arbejdsmiljørepræsentanter og tillidsvalgte skal inddrages i en proces, hvor de bidrager til at forme oplæg til politisk beslutning om, hvordan faste teams skal udmøntes i Greve Kommunes ældrepleje. Til at understøtte denne proces vil administrationen anvende en del af midlerne fra Social- og Boligstyrelsen til eksterne konsulenter, som har ekspertise i forandringsprocesser og organisatoriske kulturforandringer. Initiativet om faste teams er ikke indskrevet i den nye ældrelov, men er et initiativ i ældrereformen. Helhedspleje og borgernær visitation Initiativet fra ældrereformen om helhedspleje og borgernær visitation er indskrevet i udkast til den nye ældrelov. Heri beskrives helhedspleje som få, sammenhængende og rummelige pleje- og omsorgsforløb (Social-, Bolig- og Ældreministeriet har i lovmaterialet præciseret \"få\" som 3-5 omsorgsforløb). Disse omsorgsforløb omfatter personlig pleje og hjælp, praktisk hjælp og fysisk genoptræning forårsaget af sygdom, der ikke behandles på sygehuset. Ældreloven beskriver under §9 stk. 3, at det er kommunalbestyrelsen som fastsætter rammerne for organisering, tilrettelæggelse og udmøntning af pleje- og omsorgsforløbene. Borgernær visitation er beskrevet som en forudsætning for en ældrepleje med mere selvbestemmelse, fleksibilitet og sammenhæng . VIVE fremhæver i deres rapport, at medarbejderne oplever, at faste teams øger mulighederne for at skabe en helhedsorienteret indsats til borgerne. I den forbindelse peger ledere, visitatorer, terapeuter og sygeplejersker på, at det tættere samarbejde for social- og sundhedspersonalets vedkommende har skabt et højere fagligt niveau, hvilket igen gør det muligt at have nogle mere kvalificerede og effektive dialoger på tværs af faggrupperne. Når der er tætte relationer til faste kolleger og adgang til hinanden i det daglige, giver det blandt andet positive effekter i forhold til tidlig opsporing af sygdom. Administrationen vil i deres arbejde med at udvikle og udbrede faste teams, inkludere initiativerne om helhedspleje og borgernær visitation, fordi initiativerne hænger sammen og skaber synergier. Sundheds- og Omsorgsudvalget skal på kommende møde godkende plan for implementeringen af helhedspleje og borgernær visitation, og herunder der faste teams i Greve Kommune. Lovgrundlag Udkast til ældrelov §9 om, at kommunalbestyrelsen træffer beslutning om helhedspleje i form af få, sammenhængende og rummelige pleje- og omsorgsforløb, der tilbydes i medfør af § 10 Udkast til ældrelov §10 om, at kommunalbestyrelsen skal tilbyde et sammenhængende og rummeligt pleje- og omsorgsforløb, som muliggør en løbende tilpasning af hjælp og støtte inden for det tildelte forløb i takt med udviklingen i modtagerens ressourcer og behov. Udkast til ældrelov §11 om, at tilbud efter §10 løbende skal tilrettelægges og udføres på baggrund af dialog mellem den udførende medarbejder og modtageren af hjælpen og ud fra en faglig vurdering af modtagerens aktuelle behov og ressourcer. Økonomiske konsekvenser Greve Kommune modtager i alt 3.357.101 kr., som kan anvendes i perioden fra 20. juni 2024 til 31. december 2027. Midlerne er optaget på budgettet i forbindelse med budgetopfølgning 2. Tidsplan Midlerne til udvikling og udbredelse af faste teams kan anvendes i perioden fra 20. juni 2024 til 31. december 2027.", "source_path": "data/greve/raw_dagsordener/Sundheds- og Omsorgsudvalget_2024-10-07T15:30:00+02:00_e9571b84-d191-4b1c-a65d-211e4773bc5d.json"}
{"document_id": "e9571b84-d191-4b1c-a65d-211e4773bc5d", "committee": "Sundheds- og Omsorgsudvalget", "meeting_date": "2024-10-07T15:30:00+02:00", "section_type": "html_fragment", "section_title": "Ny status for igangværende projekter i Sjællands Universitetshospital-klyngen - orientering", "case_number": "24-008633", "agenda_index": 5, "text": "Beslutning Orienteringen blev taget til efterretning. Afbud: Lone Mortensen, Liselott Blixt Fremstilling Sagsprocedure Sundheds- og Omsorgsudvalget Resume Sundheds- og Omsorgsudvalget orienteres om status på igangværende projekter, som Greve Kommune deltager i som medlem af Sjællands Universitetshospital-klyngen (SUH-klyngen). Der gives indblik i, hvad der arbejdes med på sundheds- og ældreområdet for at skabe bedre sammenhæng i sundhedsvæsenet, øge kvaliteten og fremme digitalisering. Sundheds- og Omsorgsudvalget orienteres nu, da projekterne udløber ved udgangen af 2024. Indstilling Det indstilles, at orienteringen om projekter i sundhedsklyngen SUH tages til efterretning. Sagsbeskrivelse Sundheds- og Omsorgsudvalget blev den 22. april 2024 (pkt. 12) orienteret om status for igangværende projekter i Sjællands Universitetshospital-klyngen. Greve Kommune er sammen med Roskilde, Køge, Faxe, Stevns og Solrød kommuner en del af sundhedsklyngen kaldet SUH-klyngen omkring Sjællands Universitetshospital. Sundhedsklynger er et samarbejde mellem kommuner, hospital og almen praksis, som pr. 1. juli 2022 er etableret omkring akuthospitalerne. Sundhedsklyngerne skal understøtte bedre sammenhæng for borgerne. På nuværende tidspunkt gennemføres seks projekter i SUH-klyngen. Fem ud af de seks projekter skrider frem som planlagt. Som en del af orienteringen gør administrationen opmærksom på, at projekterne afsluttes ved udgangen af 2024, hvis der ikke findes finansiering til at videreføre dem. I nedenstående tabel fremgår en kort status for de enkelte projekter og øvrige indsatser (jf. bilag 1). Projekt Statusbeskrivelse Status Forventet afslutning Budget opfølgning Implementering af Med-Com korrespondance-meddelelser i samarbejdet mellem almen praksis, Børne- og Ungdomspsykiatrien og kommunerne. Kommunerne har udarbejdet et udkast til en samarbejdsaftale. Den er aktuelt i høring i kommunerne med deadline 22/8 2024. Følger planen. Ultimo 2024. Budget: 500.000 kr. Forbrug: 150.000 kr. Restbudget: 350.000 kr. Projektmodning vedr. beslutningsstøtteværktøj til forebyggelse af indlæggelser/tidlig opsporing ved kunstig intelligens i hjemmeplejen. Relevante fonde og centrale beslutningstagere er kontaktet, ligesom der er afholdt en række møder i nedsat konsortium om finansiering mv. Der er søgt midler og givet afslag fra Innovationsfonden og Novo Nordisk Fonden. Følger planen. Afslutning af projekt afhænger af tilgængelige fonde og puljer. Budget: 400.000 kr. Forbrug: 340.000 kr. Restbudget: 60.000 kr. GERIKOM Tværsektorielt samarbejde på kommunale midlertidige døgnpladser i SUH-klyngen. Projektet følger planen med fremmøde af speciallæge på døgnpladser (i Greve Kommune på rehabiliteringscentret Hedebo ) en gang ugentlig i de seks klyngekommuner. Der indsamles løbende data på projektet, og status er: Der er foretaget 600 vurderinger af 216 unikke borgere på tværs af de 6 kommuner. Sundhedstilstanden er blevet forbedret hos 70% af borgerneog genindlæggelse er forebygget hos 18% (speciallægens egen vurdering). De pårørende svarer i spørgeskema, at forløbet har været nyttigt (80%). Følger planen. Den 31. december 2024. Budget: 2.275.000 kr. Forbrug pr. 31/7 2024: 1.208.834 kr. Forbrug (forventet) per pr. 31/12 2024: 2.072.287 kr.* Restbudget(forventet): 0 kr. Implementering af nyt forløbsprogram for mennesker med hjertesygdom. Afventer Sundhedssamarbejdsudvalgets endelige godkendelse af forløbsprogrammet for mennesker med hjertesygdom. Derefter skal uddybende projektbeskrivelse udarbejdes, herunder afstemning med den tværgående, regionale implementering. Følger delvist planen. Tidshorisont ukendt. Budget: 650.000 kr. Forbrug: 0 kr. Restbudget: 650.000 kr. Systematiske somatiske undersøgelser af borgere i socialpsykiatriske tilbud. Projektgruppen er fuldt etableret med seks sygeplejersker og en praksiskonsulent. Fra april til juni har arbejdet primært fokuseret på at udvikle opsporingsværktøjer og forberede sygeplejerskerne fagligt. Samtidig er der taget initiativer til at styrke samarbejdet med almen praksis, hvor praksiskonsulentens netværk er en stor hjælp. Projektbeskrivelsen er blevet lettere justeret, og gruppen er nu klar til at intensivere indsatsen. Indtil videre er der startet forløb for i alt 75 borgere på tværs af de seks kommuner. Følger planen. Ultimo 2024. Budget: 3.500.000 kr. Forbrug: 1.924.169 kr. Restbudget: 1.575.831 kr. Faglig brobygning i Styregruppen for et nært og sammenhængende sundhedsvæsen. De primære aktiviteter er gennemført som planlagt, og der opleves allerede positive resultater af indsatsen. I den kommende tid skal brobygningsarbejdet vedligeholdesog omsættes i de forskellige samarbejdsrelationer- og opgaver. Følger planen. Medio 2024. Budget: 90.000 kr. Forbrug: 81.528 kr. Restbudget: 8.472 kr. *Eventuelt restbudget ved afslutningen af et projekt føres tilbage til sundhedsklyngens partner jf. den besluttede fordelingsnøgle. Økonomiske konsekvenser Projekterne finansieres af midler, der tilgår via bloktilskuddet. Greve Kommunes andel udgør i alt 667.439 kr. over to år i 2022 og 2023. Restbudget fra 2023 er overført til 2024. Det forventes at alle midler anvendes i 2024. Ved afslutning af projektet ophører tilførsel af midler via bloktilskuddet. Sagen har økonomiske konsekvenser, hvis Greve Kommune vælger at finde midler til at videreføre en eller flere projekter.", "source_path": "data/greve/raw_dagsordener/Sundheds- og Omsorgsudvalget_2024-10-07T15:30:00+02:00_e9571b84-d191-4b1c-a65d-211e4773bc5d.json"}
{"document_id": "e9571b84-d191-4b1c-a65d-211e4773bc5d", "committee": "Sundheds- og Omsorgsudvalget", "meeting_date": "2024-10-07T15:30:00+02:00", "section_type": "html_fragment", "section_title": "Regeringens udspil til en sundhedsreform", "case_number": "24-008633", "agenda_index": 6, "text": "Beslutning Orienteringen blev taget til efterretning. Udvalget takker for de indkomne høringssvar. Høringssvar fra Greve Seniorråd vedlægges. Afbud: Lone Mortensen, Liselott Blixt Fremstilling Sagsprocedure Sundheds- og Omsorgsudvalget. Resume Sundheds- og Omsorgsudvalget orienteres om Regeringens udspil til en sundhedsreform Sundhed tæt på dig . Med udspillet ønsker regeringen et mere nært, lige og sammenhængende sundhedsvæsen ved blandt andet at overdrage en række opgaver fra kommunerne til regionerne samt reducere antallet af regioner fra fem til fire. Administrationen afventer, at udspillet bliver endeligt vedtaget i Folketinget. Indstilling Administrationen indstiller, at orienteringen om Regeringens udspil til en sundhedsreform tages til efterretning. Sagsbeskrivelse Den 18. september 2024 præsenterede Regeringen sit udspil til en sundhedsreform Sundhed tæt på dig (jf. bilag 1 og 2). Regeringens udspil til en sundhedsreform Regeringen ønsker en reform af sundhedsområdet, fordi antallet af borgere med psykiske lidelser er steget i løbet af de seneste år. I 2035 vil der være cirka 160.000 flere ældre over 80 år. Flere vil leve med én eller flere kroniske sygdomme. Samtidig vil en væsentlig andel af arbejdsstyrken pensioneres, hvorfor efterspørgslen på arbejdskraft vil stige. Nedenfor gennemgås de enkelte ændringer, som udspillet indeholder. Fra fem til fire regioner: Antallet af regioner reduceres til fire. Region Hovedstaden og Region Sjælland lægges sammen til én region – Region Østdanmark. Etablering af 17 sundhedsråd under regionsrådet: Alle kommuner repræsenteres ved deres sundhedsudvalgsformand. Kommuner med over 80.000 indbyggere får to stemmer i rådet. Greve Kommune vil derfor have én stemme (cirka 52.000 indbyggere i 2024). De nuværende sundhedsklynger og Sundhedssamarbejdsudvalg nedlægges. Sundhedsrådene skal varetage den umiddelbare forvaltning af regionernes opgaver. Rådene får blandt andet ansvar for: Drift af sygehusene inden for en klart definerede rammer, herunder omlægge ambulant aktivitet og opbygge og styrke kapaciteten i det nære sundhedstilbud. Nærsundhedsplan – udarbejde og vedtage, med afsat i national sundhedsplan og regionalrådets planlægning. Implementering af omstilling fra sygehusene, styrket nært sundhedsvæsen og lokal implementering af almen medicinske sundhedstilbud. Udmønte af nye midler og omprioritering af indsatser bl.a. til flere læger. Lokal planlægning af almen medicinske tiltag og praksissektor. Lokal planlægning af akutsygepleje, sundheds- og omsorgspladser, hjemmebehandlingsteams. Der kan indgås aftaler med kommunerne om at varetage opgaver tæt på borgerne på vegne af regionen eller Sundhedsrådene kan oprette tilbuddene selv. Flytning af opgaver fra kommunerne : Ansvaret for en række sundhedsrelaterede opgaver - der i dag ligger i kommunerne - overdrages til regionerne. Samtidig fastholdes også en række opgaver i kommunerne. Det drejer sig om følgende opgaver, der enten overdrages eller fastholdes i kommunerne: Midlertidige pladser (som findes på Rehabiliteringscentret Hedebo) : De kommunale akutpladser og hovedparten af de øvrige kommunale midlertidige pladser overdrages til regionerne. Kommuner fastholder de midlertidige pladser til fx aflastningsophold. Akutsygeplejen (hedder Akutteamet i Greve Kommune) : Den kommunale akutsygepleje flyttes til regionerne, der vil få mulighed for at etablere døgndækkende udgående teams. Den almene sygepleje fastholdes i kommunerne. Den specialiserede sygepleje skal afklares. Patientrettet forebyggelse : Den patientrettede forebyggelse placeres i regionerne. Der er tale om en række opgaver vedrørende forebyggende og sundhedsfremmende indsatser for borgere med kronisk sygdom. Der oprettes kronikerpakker for KOL, type 2-diabetes, hjertesygdomme, kroniske lænderyg-smerter og kompleks multisygdom med inspiration fra kræftpakkerne. KOL bliver første kronikerpakker, og startes op i 2027. Specialiseret genoptræning : Ansvaret for genoptræning på specialiseret niveau, der foregår på et sygehus flyttes til regionerne. Der er tale om en opgave der i dag udføres på sygehusene, men finansieres af kommunerne. Specialiseret rehabilitering : Ansvaret for specialiseret rehabilitering flyttes til regionerne. Opgaven vedrører rehabilitering til en begrænset borgergruppe med fx hjerneskade efter en blodprop. Frit valg og styrkede patientrettigheder : Den almene sygepleje i den kommende helhedspleje jf. ældreloven integreres med hjemmeplejen. Borgernes frie valg vil dermed også favne sygeplejeydelser. Det betyder, at private leverandører af helhedspleje også skal kunne løfte de almene sygeplejeopgaver. Patienterne får ret til digitale sundhedstilbud – det indgår allerede i aftalen om mere behandling hjemme, og er derfor ikke nyt. Og så er der en vision om en digital fordør, som i praksis betyder, at borgerne let skal kunne tilgå sundhedsvæsnets tilbud. Mere behandling i eller tæt på eget hjem : Flere tilbud skal foregå i eller tæt på eget hjem. Dette skal sikres gennem fire initiativer: Hjemmebehandlingsteams : Regionerne skal udbygge og understøtte døgndækkende hjemmebehandling via hjemmebehandlingsteams, som fx kan assistere med behandling og tidlige indsatser i eget hjem. Opgaven vil efter aftale også kunne løses af kommunale medarbejdere med relevant sparring og oplæring fra hjemmebehandlingsteamsne. 96 timers behandlingsansvar for sygehusene efter udskrivning : Den nuværende ordning med 72-timers behandlingsansvar udvides til 96 timer. Der lægges op til, at ordningen udvides til at omfatte ældre patienter på akutmodtagelser og psykiatriske patienter. Sygehusene skal i større grad understøtte almen praksis og det kommunale sundhedspersonale. Der lægges op til at ordningen udvides til at omfatte ældre patienter på akutmodtagelser og psykiatriske patienter, men det skal aftales nærmere af parterne. Fast tilknyttet læge på botilbud : Regionen forpligtes til at sikre fasttilknyttet almenmedicinsk lægehjælp på botilbud, som en del af opgavebeskrivelsen for det almenmedicinske tilbud. Styrket udbredelse af brugen af digitale løsninger i psykiatrien : Styrkelse af digitale løsninger i psykiatrien ved at bygge ovenpå A ftale om bedre psykiatri fra 2023 . Udbredelsen af digitale løsninger skal bl.a. forebygge forværring af mistrivsel eller lettere psykiske lidelser. Ny folkesundhedslov : Regeringen vil indføre en folkesundhedslov, som styrker kommunernes arbejde med forebyggelse og sundhedsfremme på tværs af velfærdsområder. Folkesundhedsloven vil udgøres af en ændring af §119 i Sundhedsloven. Det står kommunerne frit for at målrette indsatserne til netop de behov og udfordringer, der er lokalt. Der afsættes 250 mio. kr. til kommunerne fra 2027. Flere læger og bedre fordeling : Regeringen vil gennemføre en lægereform i to hovedspor. Ét der styrker almen praksis og ét der skal skabe mere lige adgang til sygehuslæger og praktiserende speciallæger fx øjenlæger og ørelæger. Den praktiserende læge skal have en større rolle som tovholder ved at koordinere forløb på tværs af sygehuset, kommunen og lægen selv. Det almenmedicinske tilbud skal styrkes, udvikles og flere af de opgaver, som i dag løses på sygehusene skal løses i det nære sundhedsvæsen, tæt på borgere. Målsætningen er fortsat, at der frem mod 2035 skal komme 1.500 flere praktiserende læger og det foreslås, at styringen af, hvor nye læger kan nedsætte sig, styres gennem en national planlægningskompetence, der skal sikre lægedækning i hele landet. Derudover er der en række øvrige tiltag, som herunder kort præsenteres: Oprettelse af Digital Sundhed Danmark, som skal samle fælles digital løsninger fx sundhed.dk, MedCom, Sundhedsdatastyrelsen med flere. Etablering af Nationalt Center for Sundhedsinnovation, der skal styrke udvikling og skalering af sundhedsløsninger. National sundhedsplan og nationale retningslinjer, som skal sikre en prioritering af de områder og landsdele, hvor behovet for medarbejdere, viden og uddannelse vokser. Tiltaget tager afsæt i robusthedskommissionens anbefalinger om tilstrækkeligt sundheds- og plejepersonale. Implementering af sundhedsreformens tiltag Der skal ske en løbende implementering frem til 2027. De nye myndigheder overtager opgaverne pr. 1. januar 2027, og 2026 vil derfor være et overgangsår. Der er valg til de nye regionsråd i november 2025. I Region Sjælland og Region Hovedstaden vil de eksisterende regionsråd blive videreført et ekstra år for at varetage driften frem til 2027. Det nyvalgte regionsråd for den kommende Region Østdanmark vil i 2026 fungere som et forberedende udvalg, som skal forberede opgaveændringerne med reformen. For Region Syddanmark, Region Midtjylland og Region Nordjylland vil de nyvalgte regionsråd i 2026 både varetage driften i regionen samt fungere som forberedende udvalg. Regeringens udspil til en sundhedsreform skal vedtages i Folketinget. Administrationen afventer vedtagelsen. Økonomiske konsekvenser Med udspillet afsættes der overordnet 6,4 mia. kr. til sundhed (2030-niveau). De 6,4 mia. kr. finansieres med 2,7 mia. kr. fra kommunernes (ca. 560 mio. kr.) og regionernes demografiløft (2,175 mia. kr.) samt 3,6 mia. kr. omhandler en ny prioritering til sundhed. Der er to ændringer på økonomiområdet, som påvirker kommunerne. For det første flyttes der en række opgaver fra kommunerne og over i regionerne, som har et økonomisk omfang på cirka 5 mia. kr. Greve Kommunes andel er ca. 43 mio. kr. årligt For det andet etableres der 17 nye lokale sundhedsråd, der får ansvar for 4,3 mia. kr. (2030-niveau) til nære sundhedsindsatser i både regioner og kommuner, og for at skabe bedre fysiske rammer for de nye lokale sundhedsindsatser. Der afsættes 3,5 mia. kr. over de næste 10 år til at skabe bedre fysiske rammer for de nye lokale sundhedsindsatser. Derudover foreslår Regeringen at der afsættes 27,5 mia. kr. til bedre fysiske og teknologiske rammer over de næste 10 år. Heraf følgende: 22 mia. kr. til ekstraordinære investeringer i moderne sygehuse og apparatur. 2 mia. kr. til udrulning af innovative løsninger i sundhedsvæsenet. 3,5 mia. kr. til investeringer i bedre fysiske rammer for lokale sundhedsindsatser. Der afsættes 250 mio. kr. til kommunerne fra 2027 til at understøtte en ny folkesundhedslov. Tidsplan Lovgivningen forventes fremsat i løbet af 2025. De nye myndigheder overtager opgaverne pr. 1. januar 2027, og 2026 vil derfor være et overgangsår.", "source_path": "data/greve/raw_dagsordener/Sundheds- og Omsorgsudvalget_2024-10-07T15:30:00+02:00_e9571b84-d191-4b1c-a65d-211e4773bc5d.json"}
{"document_id": "e9571b84-d191-4b1c-a65d-211e4773bc5d", "committee": "Sundheds- og Omsorgsudvalget", "meeting_date": "2024-10-07T15:30:00+02:00", "section_type": "html_fragment", "section_title": "Nye lovgivninger til udmøntning af ældrereformen", "case_number": "24-008633", "agenda_index": 7, "text": "Beslutning Orienteringen blev taget til efterretning. Udvalget takker for de indkomne høringssvar. Høringssvar fra Greve Seniorråd vedlægges. Afbud: Lone Mortensen, Liselott Blixt Fremstilling Sagsprocedure Sundheds- og Omsorgsudvalget. Resume Sundheds- og Omsorgsudvalget orienteres om de tre nye lovgivninger, som er en af udmøntningen af den nye ældrereform. De tre nye lovgivninger er en ny ældrelov, lov om lokalplejehjem og lov om ældretilsyn. De nye lovgivninger skal endeligt vedtages med henblik på at træde i kraft fra den 1. juli 2025. Der gives med sagen et indblik i, hvilke ændringer de nye lovgivninger medfører for kommunerne. Indstilling Administrationen indstiller, at orientering om ny ældrelov, lov om lokalplejehjem og lov om ældretilsyn tages til efterretning. Sagsbeskrivelse Sundheds- og Omsorgsudvalget er den 3. juni 2024 (pkt. 14) orienteret om initiativerne i den nye ældrereform, som blev vedtaget af Regeringen den 18. april 2024. Blandt initiativerne i ældrereformen er tre nye lovgivninger henholdsvis ældrelov, lov om lokalplejehjem og lov om ældretilsyn. Social-, Bolig- og Ældreministeriet har den 23. august 2024 fremsendt udkast til ny ældrelov og udkast til lov om ændringer som følge af ældreloven, lov om ældretilsyn og lov om lokalplejehjem i høring. De nye lovgivninger er en delvis udmøntning af den politiske aftale om ældrereformen. Om den nye ældrelov Med en ældrelov indføres en ny hovedlov for ældrepleje og -omsorg. Ældreloven er baseret på tre bærende værdier: 1) At sikre mere selvbestemmelse. 2) Tillid til medarbejderne i ældreplejen. 3) Et tæt samspil med pårørende, lokale fællesskaber og civilsamfund. Med en ældrelov reguleres ældreområdet selvstændigt, og det afgrænses som et almenområde. Hermed udskilles ældreområdet fra det specialiserede socialområde. I udkastet til ældreloven fastsættes krav om, at ældreplejens kerneydelser skal tildeles i form af få kommunalt fastsatte rummelige pleje- og omsorgsforløb, som skal udgøre en ramme for hjælpen ud fra den ældres aktuelle behov og ønsker. Frem for opdeling i standardiserede enkeltydelser vil der efter ældreloven blive truffet afgørelse om tildeling af et forløb, hvor der er plads til løbende at justere i hjælpen uden at skulle forbi visitationen hver gang. Der fremhæves følgende fra udkast til ældreloven, fordi det adskiller sig fra kravene i den nuværende lovgivning (serviceloven): Kommunen skal tilbyde helhedspleje i form af få, sammenhængende og rummelige pleje- og omsorgsforløb. Social-, Bolig- og Ældreministeriet har præciseret få forløb som 3-5 omsorgsforløb. Helhedspleje omfatter personlig pleje og hjælp, praktisk hjælp og genoptræning af fysisk funktionsnedsættelse forårsaget af sygdom, der ikke behandles i tilknytning til en sygehusindlæggelse. Krav om helhedspleje gælder både for offentlige og private leverandører. Kravet til kommunerne om at foretage forebyggende hjemmebesøg med udgangspunkt i specifikke alderskriterier, jf. servicelovens § 79 a, afskaffes. Derimod stilles der krav til kommunerne om, at de skal tilvejebringe en generel forebyggende indsats overfor ældre herunder iværksætte opsøgende indsatser, målrettet borgere, hvor der vurderes at være et forebyggelsespotentiale. Kommunen kan vælge, om der skal ydes økonomisk støtte til en robotstøvsuger, eller om kommunen selv indkøber robotstøvsugere, som de efterfølgende udlåner til borgerne. Dette har siden 2016 ikke være en mulighed, fordi en principafgørelse fra Ankestyrelsen har slået, at robotstøvsugere er at betragte som sædvanligt indbo og sidestilles med fx en vaskemaskine. Udvidelse af en den nuværende Plejeoversigten , som udvides med brugertilfredshedsundersøgelser (om fx brugertilfredshed, faste teams, medarbejderkontinuitet, medarbejdersammensætning). Der oprettes en uafhængig kontrolenhed ift. afregning af private leverandører hos Konkurrence- og Forbrugerstyrelsen. Ældreloven træder i kraft den 1. juli 2025. Om lov om lokalplejehjem Lov om lokalplejehjem giver kommunerne mulighed for at etablere lokalplejehjem som aktieselskaber, der ledes af professionelle bestyrelser bestående af repræsentanter fra lokalområdet, herunder det lokale erhvervsliv, som har ansvaret for plejehjemmets økonomi og drift. Dermed frisættes lokalplejehjem fra kommunale politikker og krav som eksempelvis kostpolitikker, pårørendepolitikker, forebyggelsespolitikker med videre. Lokalplejehjem har frihed til at udforme egne lokale politikker, i det omfang bestyrelsen finder det relevant. Samtidig får lokalplejehjem mulighed for at tilbyde tilkøbsydelser. Det er et krav, at kommunerne ejer bygningen, hvor lokalplejehjemmet drives fra, og kommunen har anvisningsret jævnfør almenboliglovens bestemmelser til plejeboligerne. Greve Kommune ejer bygningerne, hvor plejecentrene Langagergård, Nældebjerg og Strandcentret drives fra. Kommuner kan også gå sammen med andre kommuner om et lokalplejehjem. Lokalcenteret Møllehøj ejes af Greve Boligselskab, som er et alment boligselskab. Ønsket fra Regeringen med lokalplejehjem er at give borgerne flere muligheder i forhold til valg af plejebolig. Det vil være op til den enkelte kommune, om den vil etablere lokalplejehjem, herunder ved at omdanne eksisterende plejehjem til lokalplejehjem. Lov om lokalplejehjem træder i kraft den 1. januar 2025. Om lov om nyt ældretilsyn Med lov om nyt ældretilsyn etableres et nyt, forenklet tværkommunalt ældretilsyn, og samtidig afskaffes kommunernes nuværende ældretilsyn efter servicelovens § 151, og den eksisterende forsøgsordning med et statsligt ældretilsyn i regi af Styrelsen for Patientsikkerhed udfases fra den 1. juli 2025. En central funktion i det nye ældretilsyn vil være at bistå med læringsorienteret rådgivning og sparring om kvalitet i helhedsplejen til plejeenhederne. Det nye ældretilsyn vil føre et risikobaseret og reaktivt tilsyn med kvaliteten af helhedsplejen i plejeenhederne. Derudover indføres der følgende med lov om ældretilsyn, som ikke eksisterer i dag: Indførelse af samtilsyn på plejehjem, som vil indebære, at de relevante tilsynsmyndigheder, der fører tilsyn med plejehjem, fremover vil gennemføre tilsyn på plejehjem samtidig, i det omfang, de enkelte tilsynsmyndigheder udtager samme plejehjem til tilsyn i det samme kalenderår. Alle kommuner skal oprette en Ældrelinje , som skal fungere som en whistleblowerordning for borgere og pårørende. Der kan foretages reaktive tilsyn på baggrund af henvendelser til Ældrelinjen i en kommune. Nogle udvalgte kommuner skal varetage funktionen med at føre tilsyn med andre kommuner i lighed med modellen i Socialtilsynet. Lov om ældretilsyn træder i kraft den 1. juli 2025. Lovgrundlag Udkast til ny ældrelov, lov om lokalplejehjem og lov om ældretilsyn. Økonomiske konsekvenser Aftalen om ældrereformen indeholder 0,3 mia. kr. i 2024, 0,5 mia. kr. i 2025, 0,7 mia. kr. i 2026, 1 mia. kr. i 2027 samt 1 mia. kr. varigt til kommunerne. Greve Kommunes andel vil i 2025 være ca. 5,7 mio. kr., 6,2 mio. kr. i 2026 og 8,9 mio. kr. fra 2027. Midlerne indgår under udvidelser Kvalitetsløft af ældreplejen i direktionens budgetoplæg 2025-2028. Midlerne tilføjes via bloktilskuddet. Tidsplan Den 23. august 2024 er udkast til de nye lovgivninger sendt i høring frem til den 19. september 2024. Ny ældrelov og lov om ældretilsyn træder i kraft den 1. juli 2025. Lov om lokalplejehjem træder i kraft den 1. januar 2025.", "source_path": "data/greve/raw_dagsordener/Sundheds- og Omsorgsudvalget_2024-10-07T15:30:00+02:00_e9571b84-d191-4b1c-a65d-211e4773bc5d.json"}
{"document_id": "e9571b84-d191-4b1c-a65d-211e4773bc5d", "committee": "Sundheds- og Omsorgsudvalget", "meeting_date": "2024-10-07T15:30:00+02:00", "section_type": "html_fragment", "section_title": "Budgetopfølgning 2 (2024) - Sundheds- og Omsorgsudvalget", "case_number": "23-013405", "agenda_index": 8, "text": "Beslutning Orienteringen blev taget til efterretning. Afbud: Lone Mortensen, Liselott Blixt Fremstilling Sagsprocedure Sundheds- og Omsorgsudvalget Resume I denne sag orienteres fagudvalget om indholdet i budgetopfølgning 2 2024 inden for eget udvalgsområde. Budgetopfølgning 2 2024 blev behandlet i Byrådet den 2. oktober 2024. Indstilling Administrationen indstiller, at sagen tages til efterretning. Sagsbeskrivelse Denne sag skal ses i sammenhæng med den samlede budgetopfølgning 2 2024, som er udarbejdet pr. 31. juli 2024 og er behandlet i Byrådet den 2. oktober 2024. Det korrigerede budget på drift for Sundheds- og Omsorgsudvalget var pr. 31. juli 2024 på 801,4 mio. kr., hvoraf 573,1 mio. kr. ligger inden for servicerammen. Afvigelser på udvalgets område gennemgås nedenfor. Områder under Sundheds- og Omsorgsudvalget Samlet set forventes der inden for udvalgets område et mindreforbrug på -6,1 mio.kr. inkl. DUT-kompensation på samlet -5,1 mio. kr. Drift inden for servicerammen Indenfor servicerammen på drift forventes mindreforbrug på -2,3 mio. kr. De væsentligste afvigelser er følgende: Plejecentre: 5,3 mio. kr. (merforbrug). Skyldes primært merudgifter til hjemmepleje og ifm. at fastholde serviceniveauet på Grønlykkeparken og Dahliahuset. Ekstern misbrugsbehandling: 1,6 mio. kr. (merforbrug). Øget tilgang af borgere med behov for døgnbehandling. Sundheds- og befordringsgodtgørelse: -2,3 mio. kr. ( mindreforbrug ). Friplejeboliger: -1,0 mio. kr. ( mindreforbrug ). Der er fortsat tomgang på Fribo Greve. Forventningen er afhængig af fordeling af antal af borgere og indflytningsmønstre i 2024. Langagergård: -4,6 mio. kr. ( mindreforbrug ). Der har været færre beboere end budgetlagt. Borgerrettet kørsel: -0,5 mio. kr. ( mindreforbrug ). Private leverandører: -0,7 mio. kr. ( mindreforbrug ) Drift udenfor servicerammen De væsentligste afvigelser udenfor servicerammen er en merindtægt på kommunal medfinansiering på -1,5 mio. kr., mindre forventet huslejetab på -0,5 mio. kr. og refusioner på særligt dyre enkeltsager på -1,8 mio. kr. Anlæg I forbindelse med Økonomiaftalen (ØA25) er der afsat DUT-midler på anlæg til lettere og mere fleksibel digital kontakt til det samlede sundhedsvæsen. Greve Kommune kompenseres med 0,325 mio. kr. Alle afvigelser inden for udvalgets område kan ses i bilag 1. Økonomiske konsekvenser Sagen har ingen selvstændige økonomiske konsekvenser, da disse ligger i bevillingssagen til budgetopfølgning 1, som blev behandlet af Byrådet den 2. oktober 2024.", "source_path": "data/greve/raw_dagsordener/Sundheds- og Omsorgsudvalget_2024-10-07T15:30:00+02:00_e9571b84-d191-4b1c-a65d-211e4773bc5d.json"}
{"document_id": "e9571b84-d191-4b1c-a65d-211e4773bc5d", "committee": "Sundheds- og Omsorgsudvalget", "meeting_date": "2024-10-07T15:30:00+02:00", "section_type": "html_fragment", "section_title": "Afgørelse om tilsyn fra Socialtilsyn Øst i Freyas Kvarter 40-42", "case_number": "24-009962", "agenda_index": 9, "text": "Beslutning Orienteringen blev taget til efterretning med bemærkning om, at udvalget anerkender det flotte arbejde. Afbud: Lone Mortensen, Liselott Blixt Fremstilling Sagsprocedure Sundheds- og Omsorgsudvalget. Resume Socialtilsyn Øst har revurderet tidligere afgørelse og truffet ny afgørelse om, at Freyas Kvarter 40-42 fremover skal være omfattet af Socialtilsynets godkendelses- og tilsynskompetence. Sagen orienterer om tidsplan for kommende ansøgningsproces samt de økonomiske konsekvenser for Greve Kommune. Indstilling Administrationen indstiller til at orienteringen tages til efterretning. Sagsbeskrivelse Om Freyas Kvarter 40-42 Freyas Kvarter 40-42 er Pædagogisk Psykiatrisk Vejledningscenters (PPV) botilbudslignende tilbud, jf. Almenboliglovens §105 stk. 2, til fem borgere med psykiske og/eller sociale vanskeligheder. Målgruppen i Freyas Kvarter 40-42 blev ændret i Sundheds- og Omsorgsudvalget den 6. februar 2023, punkt 4. Freyas Kvarter 40-42 består af fem selvstændige boliger, der har udgang til fællesareal med køkken, spiseplads og stue. Derudover er der et kontor med toilet til personalet samt et vaskerum. Der er tilknyttet faste vejledere, som yder socialpædagogisk støtte efter Servicelovens §85. Indsatsen handler typisk om at støtte den enkelte i praktiske opgaver, at opnå struktur i hverdagen samt indgå i et fællesskab. Afgørelse om tilsyn fra Socialtilsyn Øst i Freyas Kvarter 40-42 Socialtilsyn Øst er et af fem socialtilsyn i Danmark, hvis opgave ifølge lov om socialtilsyn er at sikre, at sociale tilbud har en tilstrækkelig kvalitet både socialfagligt, pædagogisk, økonomisk og juridisk. I forbindelse med at Lov om Socialtilsyn trådte i kraft den 1. januar 2014, indsendte alle sociale tilbud oplysninger til Socialtilsynet til vurdering af hvilke tilbud, der skulle underlægges Socialtilsynets godkendelse- og tilsynskompetence. Socialtilsyn Øst vurderede dengang, at Freyas Kvarter 40-42 ikke skulle underlægges Socialtilsynet. I forbindelse med den politiske beslutning om ændring i målgruppen for Freyas Kvarter 40-42, jf. ovenfor, har Greve Kommune henvendt sig til Socialtilsyn Øst med forespørgsel om, hvorvidt ændringen har betydning for om tilbuddet skal underlægges Socialtilsynet. På baggrund af henvendelsen vurderede Socialtilsyn Øst, at der ikke var tale om en ændring, som havde betydning for krav om en godkendelse. I juni 2024 har Socialtilsyn Øst revurderet den tidligere afgørelse og truffet ny beslutning om, at Freyas Kvarter 40-42 fremadrettet skal være underlagt Socialtilsynets godkendelses- og tilsynskompetence. Begrundelsen for afgørelsen er, at det vurderes at tilbuddet opfylder betingelserne i lov om socialtilsyn1 § 4, stk. 1, nr. 3, litra a-d : Tilbuddet leveres i boformer som ikke er omfattet af lov om socialtilsyn § 1, stk. 1, nr. 2 eller er friplejeboliger Hjælpen udgår fra servicearealer knyttet til boligerne og leveres af fast personale Beboerne i tilbuddet skal i væsentligt omfang modtage støtte efter servicelovens § 85 Tilbuddets målgruppe er borgere med enten fysisk eller psykisk funktionsnedsættelse eller særlige sociale problemer. Det der har været udslagsgivende for den ændrede afgørelse, er definitionen på servicearealer under punkt b. Det har tidligere været vurderet, at det personalekontor- og toilet der er i Freyas Kvarter 40- 42 ikke var servicearealer, hvilket Socialtilsyn Øst nu har revurderet på baggrund af uddybende oplysninger herom. Videre proces – ansøgning til Socialtilsynet Greve Kommune har været i dialog med Socialtilsyn Øst om den videre proces. Det er aftalt, at kommunen indsender en ansøgning til Socialtilsynet i begyndelsen af 2025. Der er mulighed for at ansøge om godkendelse af Freyas Kvarter 40-42 som selvstændigt tilbud eller at ansøge om at det indgår i et eksisterende tilbud. Da Freyas Kvarter 4-6 allerede er godkendt som tilbud og de to tilbud har samme ledelse, er det aftalt med Socialtilsynet, at der ansøges om at Freyas Kvarter 40-42 og Freyas Kvarter 4-6 godkendes som samlet tilbud. Helt lavpraktisk vil der blive indsendt en ansøgning om ”en væsentlig ændring” af Freyas Kvarter 4-6. At de to tilbud godkendes af Socialtilsynet som ét samlet tilbud, får ikke betydning for indsatsen til borgerne. Sundheds- og Omsorgsudvalget vil blive orienteret om afgørelsen, når Socialtilsynet har behandlet ansøgningen. Lovgrundlag Lov om Socialtilsyn. Økonomiske konsekvenser Socialtilsyn er takstbelagt område. Taksten for socialtilsyn på botilbud med op til syv pladser er 43.000 kr. årligt. Udgiften indgår som en teknisk rettelse i Direktionens budgetoplæg og i det indgåede budgetforlig. Kommunikation Når tilbuddet godkendes, vil Socialtilsynets godkendelse og vurderinger være offentlig tilgængelig på Tilbudsportalen. Tilbudsportalen er en offentlig portal, som indeholder beskrivelser af samtlige sociale tilbud i Danmark og er målrettet sagsbehandlere og borgere ( www.tilbudsportalen.dk ). Tidsplan Efter aftale med Socialtilsyn Øst indsendes ansøgning til Socialtilsyn Øst i begyndelsen af 2025. Herefter har Socialtilsynet en forventet sagsbehandlingstid på ca. 6 måneder.", "source_path": "data/greve/raw_dagsordener/Sundheds- og Omsorgsudvalget_2024-10-07T15:30:00+02:00_e9571b84-d191-4b1c-a65d-211e4773bc5d.json"}
{"document_id": "e9571b84-d191-4b1c-a65d-211e4773bc5d", "committee": "Sundheds- og Omsorgsudvalget", "meeting_date": "2024-10-07T15:30:00+02:00", "section_type": "html_fragment", "section_title": "Socialtilsyn Østs tilsyn i Freyas Kvarter 4-6", "case_number": "24-009964", "agenda_index": 10, "text": "Beslutning Orienteringen blev taget til efterretning med bemærkning om, at udvalget anerkender det flotte arbejde. Afbud: Lone Mortensen, Liselott Blixt Fremstilling Sagsprocedure Sundheds- og Omsorgsudvalget. Resume Der orienteres om Socialtilsynets årlige driftsorienterede tilsyn i Freyas Kvarter 4-6, som er et botilbudslignende tilbud for borgere med udviklingshæmning. Socialtilsynet konkluderer, at tilbuddet opfylder betingelserne for fortsat godkendelse og giver samlet set en fin bedømmelse af kvaliteten. Indstilling Administrationen indstiller, at orienteringen tages til efterretning. Sagsbeskrivelse Freyas Kvarter 4-6 er Pædagogisk Psykiatrisk Vejledningscenters (PPV) botilbudslignende tilbud for otte borgere med udviklingshæmning jf. Almenboliglovens §105 stk. 2. Tilbuddet består af to identiske to-plans huse fra 2007, som hver har fire selvstændige lejligheder med køkken og bad. Husene har fælles stue i stueetagen og fælles køkkenalrum på 1. sal. Der er tilknyttet faste vejledere, som yder socialpædagogisk støtte efter Servicelovens §85. Indsatsen handler typisk om at støtte den enkelte i praktiske opgaver, at opnå struktur i hverdagen samt indgå i et fællesskab. Socialtilsynets tilsynsbesøg i Freyas Kvarter 4-6 Socialtilsyn Øst, der har tilsynsforpligtigelsen på de sociale tilbud i Greve Kommune, kommer årligt på anmeldt eller uanmeldt driftsorienteret tilsyn på tilbuddene, hvorefter der udarbejdes en rapport med bedømmelse af kvaliteten. Socialtilsynet har mulighed for at træffe afgørelser om påbud, skærpet tilsyn eller ophør af godkendelse. Socialtilsyn Øst har været på anmeldt tilsynsbesøg i Freyas Kvarter 4-6 den 27. maj 2024. I forbindelse med tilsynsbesøget er der foretaget interview med ledelse, medarbejdere, borgere og pårørende. Derudover har Socialtilsynet haft adgang til beskrivelser af målgruppen, pædagogiske metoder , økonomi samt anden dokumentation. Tilsynet havde fokus på udvalgte temaer; ”Uddannelse og Beskæftigelse”, ”Selvstændighed og relationer”, ”Kompetencer” og ”Fysiske rammer”. De nye vurderinger er skrevet ind i den fulde tilsynsrapport, som også fortsat baserer sig på tidligere tilsyn og udgør den fulde kvalitetsvurdering, der ligger til grund for tilbuddets godkendelse. I denne sag orienteres om tilsynet overordnede konklusion samt bedømmelsen af de udvalgte temaer, der har været fokus på ved tilsynet d. 27. maj 2024. Konklusion i tilsynsrapporten Det er Socialtilsynets konklusion, at Freyas Kvarter 4-6 samlet set opfylder kriterierne for fortsat godkendelse jf. §§ 8 og 12-18 i lov om socialtilsyn. Tilbuddet besidder den fornødne kvalitet, der skal til for at sikre at borgerne ydes en indsats, der er i overensstemmelse med formålet med offentlige og private tilbud efter lov om social service. Følgende vurderinger lægges bl.a. til grund: Tilbuddet arbejder i høj grad fagligt kompetent med at skabe kvalitet på tværs af kvalitetsmodellens temaer, idet tilbuddets indsats i høj grad medvirker til trivsel hos borgerne og resulterer i udvikling hos målgruppen. Tilbuddet har i høj grad organiseret sig hensigtsmæssigt i forhold til at skabe en gennemgående kvalitet og sammenhæng mellem botilbud og samværs- og beskæftigelsestilbud til gavn for borgerne. Tilbuddet har i høj grad en ansvarlig og kompetent ledelse, der har relevant fokus på tilbuddets strategiske, faglige, administrative samt økonomiske drift og udvikling. Tilbuddets ledelse formår i høj grad at skabe et robust fagmiljø, der understøtter målgruppens behov og formålet med indsatsen. Tilbuddets medarbejdere har i høj grad de nødvendige faglige, personlige og relationelle kompetencer og ledelsen understøtter i høj grad løbende relevant kompetenceudvikling. Tilbuddets målgruppe er i høj grad veldefineret og at metoder og tilgange er relevante og i høj grad forankrede i praksis. Tilbuddets fysiske rammer er i høj grad velholdte og velegnede til målgruppen. Bedømmelse af temaet ”Uddannelse og beskæftigelse” I forhold til temaet ”Uddannelse og beskæftigelse” har tilsynet givet en gennemsnitlig bedømmelse på 5 (på en 5-trinsskala, hvor 1 er ”i meget lav grad” og 5 er ”i meget høj grad”). Socialtilsynet vurdering af temaet er, at Freyas Kvarter 4-6 i høj grad har en pædagogisk indsats, der stimulerer borgernes motivation, parathed og læring med henblik på at understøtte og fremme deres fulde potentiale i forhold til uddannelse og beskæftigelse. Der er sket en stigning fra 3,5 i 2023, hvor tilsynet gav et udviklingspunkt, der omhandlede at tilbuddet skulle arbejde mere systematisk med at formulere pædagogiske delmål for uddannelse og beskæftigelse i samarbejde med borgerne. Tilbuddet har arbejdet målrettet med udviklingspunktet, hvilket afspejles i den nye vurdering. Tilsynet vurderer nu, at tilbuddet i høj grad opstiller konkrete og individuelle mål i samarbejde med borgerne i forhold til at understøtte uddannelse, beskæftigelse eller aktivitets- og samværstilbud. Bedømmelse af temaet: ”Selvstændighed og relationer” I forhold til temaet ”Selvstændighed og relationer” har tilsynet givet en gennemsnitlig bedømmelse på 4,7 (på en 5-trinsskala, hvor 1 er ”i meget lav grad” og 5 er ”i meget høj grad”). Der er sket en stigning fra 4,3 fra sidste bedømmelse. Bedømmelsen afspejler, at Socialtilsynet vurderer, at Freyas Kvarter 4-6 i meget høj grad har opmærksomhed på borgernes selvstændighed og i meget høj grad støtter borgerne i deres relationer og sociale kompetencer, herunder kontakt til familie og netværk ud fra individuelle ønsker. Det vurderes desuden, at tilbuddets indsats i meget høj grad afspejler åbenhed, mod og involvering i det omkringliggende samfund. Bedømmelse af temaet: ”Kompetencer” I forhold til temaet ”Kompetencer” har tilsynet givet en gennemsnitlig bedømmelse på 5 (på en 5-trinsskala, hvor 1 er ”i meget lav grad” og 5 er ”i meget høj grad”). Der er sket en stigning fra 4 ved sidste bedømmelse, hvor tilsynet vurderede at tilbuddet kun i middel grad havde strategisk fokus på udvikling og vedligeholdelse af medarbejdernes kompetencer. Tilsynet vurderer nu, at tilbuddet i høj grad har fokus på at udvikle og vedligeholde medarbejdernes kompetencer. Socialtilsynet foreslår, at alle medarbejdere systematisk deltager i ”brush-up” på fælles faglige metoder og tilgange. Dette for at opretholde og fortsat udvikle det faglige niveau. Bedømmelse af temaet: ”Fysiske rammer” I forhold til temaet ”Fysiske rammer” har tilsynet givet en gennemsnitlig bedømmelse på 5 (på en 5-trinsskala, hvor 1 er ”i meget lav grad” og 5 er ”i meget høj grad”). Ved sidste vurdering var den gennemsnitlige bedømmelse også 5. Samlet vurderes de fysiske rammer i høj grad at være velholdte og velegnede til målgruppen. Lovgrundlag Lov om Socialtilsyn. Økonomiske konsekvenser Sagen har ingen økonomiske konsekvenser for Greve Kommune. Kommunikation Socialtilsynets samlede vurdering af Freyas Kvarter 4-6 samt hovedkonklusionerne i tilsynsrapporten er offentlig tilgængelige på Tilbudsportalen. Tilbudsportalen er en offentlig portal, som indeholder beskrivelser af samtlige sociale tilbud i Danmark og er målrettet sagsbehandlere og borgere ( www.tilbudsportalen.dk ).", "source_path": "data/greve/raw_dagsordener/Sundheds- og Omsorgsudvalget_2024-10-07T15:30:00+02:00_e9571b84-d191-4b1c-a65d-211e4773bc5d.json"}
{"document_id": "e9571b84-d191-4b1c-a65d-211e4773bc5d", "committee": "Sundheds- og Omsorgsudvalget", "meeting_date": "2024-10-07T15:30:00+02:00", "section_type": "html_fragment", "section_title": "Socialtilsyn Østs tilsyn i Greve Rusmiddelcenter", "case_number": "24-009966", "agenda_index": 11, "text": "Beslutning Orienteringen blev taget til efterretning med bemærkning om, at udvalget anerkender det flotte arbejde. Afbud: Lone Mortensen, Liselott Blixt Fremstilling Sagsprocedure Sundheds- og Omsorgsudvalget. Resume Der orienteres om Socialtilsynets årlige driftsorienterede tilsyn i Greve Rusmiddelcenter, som er et behandlingstilbud til voksne borgere, der er bosiddende i Greve Kommune og som har et problematisk forbrug af euforiserende stoffer og/eller alkohol. Socialtilsynet konkluderer, at Greve Rusmiddelcenter opfylder betingelserne for fortsat godkendelse og giver samlet set en fin bedømmelse af kvaliteten. Indstilling Administrationen indstiller, at orienteringen tages til efterretning. Sagsbeskrivelse Greve Rusmiddelcenter Greve Rusmiddelcenter er Greve Kommunes behandlingstilbud til borgere over 18 år med et problematisk forbrug af euforiserende stoffer og/eller alkohol. Greve Rusmiddelcenter tilbyder ambulant behandling, dagbehandling og rådgivning til pårørende. Derudover visiterer Greve Rusmiddelcenter borgere til eksterne dag- og døgntilbud. Greve Rusmiddelcenter er godkendt i henhold til Lov om social service § 101, Lov om social service § 101a og Sundhedsloven § 141 med i alt 45 pladser, som er fordelt således: 14 pladser jævnfør Lov om social service § 101 for aldersgruppen 18 – 85 år, ambulant behandling 1 plads jævnfør Lov om social service § 101 for aldersgruppen 18 - 85 år, dagbehandling 1 plads jævnfør Lov om social service § 101a for aldersgruppen 18 – 85 år, anonym stofbehandling 28 pladser jævnfør Sundhedsloven § 141 for aldersgruppen 18 – 85 år, ambulant behandling 1 plads jævnfør Sundhedsloven § 141 for aldersgruppen 18 - 85 år, dagbehandling De 45 pladser er udregnet ud fra, at Greve Rusmiddelcenter på årsbasis har 450 forventede forløb. Behandlingen jævnfør Lov om social service § 101a udføres af Roskilde Kommunes Center for Alkohol- og Stofbehandling, som Socialtilsyn Øst fører separat tilsyn med. Herudover er Greve Rusmiddelcenter godkendt til at anvende tilbuddet Projekt Anonym Stofmisbrugsbehandling i Københavns Kommune, som Socialtilsyn Hovedstaden fører separat tilsyn med. Socialtilsynets tilsynsbesøg i Greve Rusmiddelcenter Socialtilsyn Øst, der har tilsynsforpligtigelsen på de sociale tilbud i Greve Kommune, kommer årligt på anmeldt eller uanmeldt driftsorienteret tilsyn på tilbuddene, hvorefter der udarbejdes en rapport med bedømmelse af kvaliteten. Socialtilsynet har mulighed for at træffe afgørelser om påbud, skærpet tilsyn eller ophør af godkendelse. Socialtilsyn Øst har været på uanmeldt tilsynsbesøg i Greve Rusmiddelcenter den 12. juni 2024, hvor de har interviewet medarbejdere. Derudover har Socialtilsynet haft adgang til beskrivelser af målgruppen, pædagogiske metoder, økonomi samt anden dokumentation. Tilsynet havde fokus på udvalgte temaer; ”Uddannelse og beskæftigelse” og ”selvstændighed og relationer”. De nye vurderinger er skrevet ind i den fulde tilsynsrapport, som også fortsat baserer sig på tidligere tilsyn og udgør den fulde kvalitetsvurdering, der ligger til grund for godkendelsen. Konklusion i tilsynsrapporten Det er Socialtilsynets konklusion, at Greve Rusmiddelcenter samlet set opfylder kriterierne for fortsat godkendelse jf. §§ 6 og 12-18 i lov om socialtilsyn. Tilbuddet besidder den fornødne kvalitet, der skal til for at sikre at borgerne ydes en indsats, der er i overensstemmelse med formålet med offentlige og private tilbud efter lov om social service. Greve Rusmiddelcenter opretholder således sin godkendelse jævnfør Lov om social service § 101, Lov om social service § 101a og Sundhedsloven § 141 med i alt 45 pladser. Følgende vurderinger lægges bl.a. til grund: Tilbuddet arbejder i høj grad fagligt kompetent med at skabe kvalitet på tværs af kvalitetsmodellens temaer, idet tilbuddets indsats i høj grad medvirker til trivsel hos borgerne og resulterer i udvikling hos målgruppen. Tilbuddet har i høj grad organiseret sig hensigtsmæssigt i forhold til at skabe en gennemgående kvalitet. Tilbuddet har i høj grad en ansvarlig og kompetent ledelse, der har relevant fokus på tilbuddets strategiske, faglige, administrative samt økonomiske drift og udvikling. Tilbuddets ledelse formår i høj grad at skabe et robust fagmiljø, der understøtter målgruppens behov og formålet med indsatsen. Tilbuddets medarbejdere har i meget høj grad de nødvendige faglige, personlige og relationelle kompetencer samt at tilbuddets ledelse i meget høj grad relevant understøtter løbende kompetenceudvikling. Tilbuddets målgruppe er i meget høj grad veldefineret samt metoder og tilgange er relevante og i høj grad forankrede i praksis. Tilbuddets fysiske rammer er i meget høj grad velholdte og velegnede til målgruppen. Bedømmelse af temaet ”Uddannelse og beskæftigelse” I forhold til temaet ”Uddannelse og beskæftigelse” har tilsynet givet en gennemsnitlig bedømmelse på 3,5 (på en 5-trinsskala, hvor 1 er ”i meget lav grad” og 5 er ”i meget høj grad”). Bedømmelsen er den samme som ved sidste bedømmelse af temaet. Tilsynet vurderer, at Greve Rusmiddelcenter har en pædagogisk indsats, der stimulerer borgernes motivation, parathed og læring med henblik på at understøtte og fremme deres fulde potentiale i forhold til skolegang, uddannelse og beskæftigelse. Det vurderes, at Greve Rusmiddelcenter i høj grad opstiller konkrete, individuelle mål i samarbejde med borgerne i forhold til at understøtte uddannelse, beskæftigelse eller samværs- og aktivitetstilbud og at tilbuddet i høj grad understøtter at borgerne er i dagtilbud, grundskoletilbud, uddannelse, beskæftigelse eller samværs- og aktivitetstilbud. Bedømmelse af temaet: ”Selvstændighed og relationer” I forhold til temaet ”Selvstændighed og relationer” har tilsynet givet en gennemsnitlig bedømmelse på 5 (på en 5-trinsskala, hvor 1 er ”i meget lav grad” og 5 er ”i meget høj grad”). Bedømmelsen er den samme som ved sidste bedømmelse af temaet. Socialtilsynet vurderer, at Greve Rusmiddelcenter i meget høj grad har opmærksomhed på borgernes selvstændighed og at tilbuddet i meget høj grad støtter borgerne i deres relationer og sociale kompetencer. Herudover vurderes, at indsatsen i meget høj grad afspejler en åbenhed mod og involvering i det omkringliggende lokalsamfund og understøtter borgernes kontakt til familie og netværk, under hensyn til individuelle ønsker og behov. Lovgrundlag Lov om Socialtilsyn. Økonomiske konsekvenser Sagen har ingen økonomiske konsekvenser for Greve Kommune. Kommunikation Socialtilsynets samlede vurdering af Greve Rusmiddelcenter samt hovedkonklusionerne i tilsynsrapporten er offentlig tilgængelige på Tilbudsportalen. Tilbudsportalen er en offentlig portal, som indeholder beskrivelser af samtlige sociale tilbud i Danmark og er målrettet sagsbehandlere og borgere ( www.tilbudsportalen.dk ).", "source_path": "data/greve/raw_dagsordener/Sundheds- og Omsorgsudvalget_2024-10-07T15:30:00+02:00_e9571b84-d191-4b1c-a65d-211e4773bc5d.json"}
{"document_id": "e9571b84-d191-4b1c-a65d-211e4773bc5d", "committee": "Sundheds- og Omsorgsudvalget", "meeting_date": "2024-10-07T15:30:00+02:00", "section_type": "html_fragment", "section_title": "Lukket: Henvendelser til formanden", "case_number": "21-016092", "agenda_index": 12, "text": "Orienteringen blev taget til efterretning, og administrationen oplyste, at der har været et konstruktivt møde 1. oktober 2024. Afbud: Lone Mortensen, Liselott Blixt", "source_path": "data/greve/raw_dagsordener/Sundheds- og Omsorgsudvalget_2024-10-07T15:30:00+02:00_e9571b84-d191-4b1c-a65d-211e4773bc5d.json"}
{"document_id": "e9571b84-d191-4b1c-a65d-211e4773bc5d", "committee": "Sundheds- og Omsorgsudvalget", "meeting_date": "2024-10-07T15:30:00+02:00", "section_type": "html_fragment", "section_title": "Orientering fra formanden/gensidig orientering", "case_number": "21-014447", "agenda_index": 13, "text": "Beslutning - Afbud: Lone Mortensen, Liselott Blixt Fremstilling Sagsprocedure Sundheds- og Omsorgsudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller at eventuelle orienteringer tages til efterretning. Sagsbeskrivelse Formanden orienterer om:", "source_path": "data/greve/raw_dagsordener/Sundheds- og Omsorgsudvalget_2024-10-07T15:30:00+02:00_e9571b84-d191-4b1c-a65d-211e4773bc5d.json"}
{"document_id": "e9571b84-d191-4b1c-a65d-211e4773bc5d", "committee": "Sundheds- og Omsorgsudvalget", "meeting_date": "2024-10-07T15:30:00+02:00", "section_type": "html_fragment", "section_title": "Huskeliste og orientering fra administrationen", "case_number": "21-014441", "agenda_index": 14, "text": "Beslutning Orienteringen blev taget til efterretning. Afbud: Lone Mortensen, Liselott Blixt Fremstilling Sagsprocedure Sundheds- og Omsorgsudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil den blive vedlagt som bilag. Indstilling Administrationen indstiller, at eventuelle orienteringer tages til efterretning. Sagsbeskrivelse Administrationen orienterer om: Endeligt program og deltagerliste for Dialogmøde 2024.", "source_path": "data/greve/raw_dagsordener/Sundheds- og Omsorgsudvalget_2024-10-07T15:30:00+02:00_e9571b84-d191-4b1c-a65d-211e4773bc5d.json"}
{"document_id": "e9571b84-d191-4b1c-a65d-211e4773bc5d", "committee": "Sundheds- og Omsorgsudvalget", "meeting_date": "2024-10-07T15:30:00+02:00", "section_type": "html_fragment", "section_title": "Sundheds- og Omsorgsudvalgets mødekalender 2024", "case_number": "21-014442", "agenda_index": 15, "text": "Beslutning Orienteringen blev taget til efterretning. Afbud: Lone Mortensen, Liselott Blixt Fremstilling Sagsprocedure Sundheds- og Omsorgsudvalget. Resume I sagen gives et overblik over Sundheds- og Omsorgsudvalgets udvalgsmøder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Kalenderen er vedlagt som bilag.", "source_path": "data/greve/raw_dagsordener/Sundheds- og Omsorgsudvalget_2024-10-07T15:30:00+02:00_e9571b84-d191-4b1c-a65d-211e4773bc5d.json"}
{"document_id": "e9571b84-d191-4b1c-a65d-211e4773bc5d", "committee": "Sundheds- og Omsorgsudvalget", "meeting_date": "2024-10-07T15:30:00+02:00", "section_type": "html_fragment", "section_title": "Underskriftsark", "case_number": "21-014446", "agenda_index": 16, "text": "Beslutning Afbud: Lone Mortensen, Liselott Blixt Fremstilling Sagsprocedure Sundheds- og Omsorgsudvalget. Resume Elektronisk underskriftsark.", "source_path": "data/greve/raw_dagsordener/Sundheds- og Omsorgsudvalget_2024-10-07T15:30:00+02:00_e9571b84-d191-4b1c-a65d-211e4773bc5d.json"}
