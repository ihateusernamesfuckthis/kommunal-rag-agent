{"document_id": "cd8188f7-e073-4cf7-a921-a5dec6080c7f", "committee": "Skole-, Børne- og Ungeudvalget", "meeting_date": "2024-11-19T08:15:00+01:00", "section_type": "html_fragment", "section_title": "Godkendelse af dagsorden", "case_number": "21-014470", "agenda_index": 0, "text": "Beslutning Godkendt. Fremstilling Sagsprocedure Skole-, Børne- og Ungeudvalget. Resume Godkendelse af dagsorden for mødet den 19. november 2024. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Skole-, Børne- og Ungeudvalget_2024-11-19T08:15:00+01:00_cd8188f7-e073-4cf7-a921-a5dec6080c7f.json"}
{"document_id": "cd8188f7-e073-4cf7-a921-a5dec6080c7f", "committee": "Skole-, Børne- og Ungeudvalget", "meeting_date": "2024-11-19T08:15:00+01:00", "section_type": "html_fragment", "section_title": "Evaluering KaMiBe", "case_number": "24-011650", "agenda_index": 1, "text": "Beslutning Udvalget tog evalueringen til efterretning med følgende bemærkning; Udvalget er glad for projektet og ønsker en opfølgende sag, hvor UC Syd deltager ift. deres perspektiver på forløbet og evalueringen samt opfølgning på de spørgsmål, der blev stillet i relation til udvalgets behandling af sagen. Udvalget ser gerne, at dette sker på et fællesmøde med Kultur- og Fritidsudvalget. Af sagen skal det fremgå, hvordan projektet kan videreføres. Herefter kan der træffes beslutning om en eventuel videreførelse og finansiering heraf. Tina Rottbøll (A) undlod at tage stilling. Fremstilling Sagsprocedure Skole-, Børne- og Ungeudvalget og Kultur- og Fritidsudvalget Resume Byrådet godkendte den 30. januar 2023 projektet KaMiBe, som er et motorisk projekt. Projektet beskæftiger sig med børn i alderen 5-7 år fra tre udvalgte børnehaver og tre udvalgte skoler i Greve Kommune. Administrationen har evalueret projektet, og resultatet fremlægges hermed til orientering. Indstilling Administrationen indstiller, at evalueringen tages til orientering. Sagsbeskrivelse Projektet har fokus på arbejdet med karakterstyrker, mindfulness og bevægelse i udvalgte børnehaver, SFO’er og indskolingsklasser i Greve Kommune. Følgende skoler og børnehaver har deltaget: Krogårdskolen og Abels Hus Damagerskolen og Damhuset Strandskolen og Prinsesseparken I efteråret 2023 og foråret 2024 blev der afviklet fire workshops for det deltagende fagpersonale fra de udvalgte skoler og børnehaver. Ca. 40 fagpersoner var en del af projektet. Hertil deltog medarbejdere fra Greve Kultur-Base på workshops for at kunne gøre brug af metoderne i deres undervisning på skoler og i dagtilbud. Hver workshop havde en varighed af tre timer og bestod af undervisning forestået af Kristian Rasmussen, lektor ved UC Syd. Workshopsne bestod af teori, gennemgang af drejebøger, praksisøvelser, lege, refleksion og erfaringsudveksling. Ved hver workshop fik fagpersonalet udleveret drejebøger til brug i praksis med børnene. Foruden workshops har lederne for de deltagende børnehaver og skoler deltaget ved et fællesledermøde i januar 2024. Dagsordenen for mødet var at drøfte praksiserfaringer og status på det praktiske arbejde med børnene mellem workshops. Dertil blev evaluerings- og forankringsprocessen drøftet. Administrationen har i 2. kvartal 2024 evalueret workshopperne med henblik på at klarlægge, hvorvidt der er grundlag for en forankring og yderligere udbredelse af arbejdet med KaMiBe i Greve Kommunes børnehaver og skoler. Administrationen har foretaget en spørgeskemaundersøgelse samt foretaget gruppeinterviews med de deltagende medarbejdere fra dagtilbud og skoler. Spørgeskemaundersøgelsen og gruppeinterviews (se bilag 1) Spørgeskemaet er udsendt til 26 personer, hvoraf 15 har besvaret spørgeskemaet. Data fra spørgeskemaet viser, at deltagelsen i workshopsne og arbejdet med KaMiBe har været en god oplevelse for respondenterne. Respondenterne oplever, at de udleverede materialer har fungeret godt og at KaMiBe har givet ”nyttige redskaber ” til at arbejde med børnene. Spørgeskemaet viser, at antallet af timer respondenterne har arbejdet med KaMiBe i projektperioden, hvor meget tid de har haft til forberedelse og hvor meget de har arbejdet med KaMiBe efter projektperioden, er stærkt svingene. KaMiBe vurderes at kunne spille ”en central rolle” i overgangsarbejdet mellem dagtilbud og skoler. KaMiBe vurderes, generelt set, ikke til at have bidraget til en øget trivsel eller givet et mere ressourceorienteret børnesyn. Ud fra kommentarerne til spørgeskemaundersøgelsen og fra gruppeinterviews kan nedenstående kort opsummeres. Dagtilbud På dagtilbudsområdet har man gode erfaringer med bevægelses- og mindfulnessdelene af KaMiBe, men karakterstyrkerne er for mange, for ukonkrete og svære at arbejde med. Skoler På skolerne har man gode erfaringer med mindfulness. Man finder karakterstyrkerne uhåndgribelige og svære at arbejde med. Bevægelsesdelen har ikke fyldt så meget. Økonomiske konsekvenser Rammebeløbet for projektet var fastsat til 0,5 mio. kr., og midlerne skulle være disponeret inden udgangen af 2024. Den største budgetpost har været udgiften til afvikling af workshops forestået af UC Syd. Hertil kommer vikardækning i børnehaver og skoler ifm. workshops, print af drejebøger samt indkøb af materialer i børnehaver og på skolerne. Et mindre beløb har været afsat til forplejning i forbindelse med projektet. Høring Sagen skal ikke i høring. .", "source_path": "data/greve/raw_dagsordener/Skole-, Børne- og Ungeudvalget_2024-11-19T08:15:00+01:00_cd8188f7-e073-4cf7-a921-a5dec6080c7f.json"}
{"document_id": "cd8188f7-e073-4cf7-a921-a5dec6080c7f", "committee": "Skole-, Børne- og Ungeudvalget", "meeting_date": "2024-11-19T08:15:00+01:00", "section_type": "html_fragment", "section_title": "Status på arbejdet i implementeringsgrupper vedrørende Greve Kommunes specialpædagogiske analyse", "case_number": "24-011636", "agenda_index": 2, "text": "Beslutning Orienteringen blev taget til efterretning. Fremstilling Sagsprocedure Skole-, Børne- og Ungeudvalget Resume I regi af afdækningen af det specialpædagogiske område i Greve Kommune har Byrådet den 4. september 2023 vedtaget, at der skal arbejdes med i alt 17 anbefalinger. Hver enkelt anbefaling udfoldes og beskrives selvstændigt, og forelægges til politisk godkendelse. Som en del af arbejdet er der nedsat forskellige arbejdsgrupper, der skal være med til at udarbejde og kvalificere beskrivelsen af indsatserne. Under dette punkt informeres udvalget om den aktuelle status på arbejdet i tre af disse arbejdsgrupper. Indstilling Administrationen indstiller, at Skole-, Børne- og Ungeudvalget tager orienteringen til efterretning. Sagsbeskrivelse Skole-, Børne- og Ungeudvalget besluttede på udvalgsmødet den 10. september 2024 at igangsætte arbejdet med tre indsatser, som skal sættes i værk i 2025: Kompetenceudviklingsstrategi for det almene og det specialiserede område Et mere praksisnært PPR Model for tidlig opsporing og kvalitetsudvikling på dagtilbudsområdet For hver af de tre indsatser er der nedsat en arbejdsgruppe, som skal komme med forslag til indhold og implementering af indsatserne. For hver arbejdsgruppe er der udpeget en forperson , som er en af kommunens administrative ledere. Susan Harnow, leder af PPR, er forperson for gruppen der arbejder med et mere praksisnært PPR Helle Bak, enhedschef for dagtilbud, er forperson for gruppen der arbejder med model for tidlig opsporing og kvalitetsudvikling på dagtilbudsområdet Klaus Øvre, der er centerchef for Center for Dagtilbud & Skoler, er forperson for gruppen der arbejder med kompetenceudviklingsstrategi for det almene og det specialiserede område De øvrige medlemmer af arbejdsgrupperne er udpeget bredt på tværs af de faglige organisationer, der har faglig berøring med områderne. På mødet vil de tre forpersoner og en medarbejderrepræsentant fra hver af grupperne give en status på arbejdet. Det er administrationens forventning, at det endelige resultat af gruppernes arbejde kan forelægges til politisk beslutning i Skole-, Børne- og Ungeudvalget i januar måned 2025 og dermed danne grundlag for en politisk beslutning om iværksættelse af indsatser i 2025. Økonomiske konsekvenser Sagen har ingen økonomiske konsekvenser for Greve Kommune. Høring Der er ingen høringspligt i denne sag.", "source_path": "data/greve/raw_dagsordener/Skole-, Børne- og Ungeudvalget_2024-11-19T08:15:00+01:00_cd8188f7-e073-4cf7-a921-a5dec6080c7f.json"}
{"document_id": "cd8188f7-e073-4cf7-a921-a5dec6080c7f", "committee": "Skole-, Børne- og Ungeudvalget", "meeting_date": "2024-11-19T08:15:00+01:00", "section_type": "html_fragment", "section_title": "Rammeaftale 2025-2026 for det specialiserede social- og undervisningsområde", "case_number": "24-011384", "agenda_index": 3, "text": "Beslutning Anbefales. Fremstilling Sagsprocedure Social- og Handicapudvalget, Sundheds- og Omsorgsudvalget, Skole-, Børne- og Ungeudvalget, Økonomiudvalget og Byrådet. Resume De 17 kommunalbestyrelser i Region Sjælland samt regionsrådet skal jf. rammeaftalebekendtgørelsen hvert andet år indgå en rammeaftale på det specialiserede social- og undervisningsområde. Rammeaftalen er en lovbestemt politisk aftale mellem de sjællandske kommuner samt Region Sjælland. Rammeaftalens overordnede formål er at sikre, at der de nødvendige tilbud og indsatser til rådighed på det specialiserede social- undervisningsområde. Rammeaftalen rummer både udvikling (behov for tilbud, faglig udvikling mv.) og styring (kapacitets- og økonomistyring mv.) og herunder et antal fokusområder. I denne sag til træffes beslutning om en rammeaftale gældende for 2025-2026. Indstilling Administrationen indstiller, at rammeaftalen for 2025-2026 godkendes. Sagsbeskrivelse I forbindelse med udarbejdelse af den nuværende rammeaftale 2025-2026 er gennemført en inddragende proces Der blev den 31. maj 2024 afholdt Kickoff-møde om rammeaftale 2025-2026 med deltagelse af politikere, handicap- og udsatterådsrepræsentanter, direktører og chefer. På mødet var oplæg og drøftelse af fokusområder for rammeaftale 2025-2026 som tilsvarende også er drøftet på direktør og chefmøde den 4. oktober 2024. Rammeaftalen rummer et begrænset antal fokusområder med øget fokus på målsætning, formål og indsatsområder som skal fokusere arbejdet og medvirke til at muliggøre administrativ og politisk opfølgning. På møderne var der generel opbakning til at arbejde videre med de følgende 3 fokusområder og mødedrøftelserne afspejles i fokusområderne og indgår det videre arbejde. Fokusområder l Følgende fokusområder foreslås for 2025 og 2026 i. Rammeaftale 2025-26 1.Rette indsatser og tilbud til borgerne – indhold, kvalitet, tid og pris (jf. udviklingsprogrammet) Målsætning: Tilbud og indsatser med rette indhold og kvalitet, som leveres til rette tid og til den rette pris 3 overordnede fælleskommunale principper med indsatsområder 1) Fælles om kontrakter og takster, 2) Fælles om kvalitet, 3 Fælles om døgn- og botilbud 2. Styrket sektorsamarbejde på socialpsykiatri- og handicapområdet Målsætning: Der skal skabes bedre sektorovergange og sammenhængende forløb og indsatser for borgerne og herunder arbejde for større lighed i sundhed for borgere med psykisk sygdom og borgere med handicap. Målet er bedre sammenhæng og kvalitet i indsats og behandling og reduktion i konsekvenser af social ulighed, så målgruppen opnår øget velfærd, sundhed og højere levealder. 3. Øget trivsel blandt børn og unge- styrket forebyggelse og indsats Målsætning: Det ønskes at øge trivslen for børn og unge via styrket forebyggelse og indsats, da kommunerne oplever øget mistrivsel hos børn og unge f.eks. med flere henvisninger til psykiatrien, vækst i skolevægring, stigende antal med autisme og ADHD. Målet er at styrke børn og unges mentale sundhed og trivsel De foreslåede fokusområder afspejler også kommunernes tilbagemelding om opmærksomhedspunkter og behov for tilbud, der således indtænkes i arbejdet med den kommende rammeaftale. Fokusområderne er uddybet i selve rammeaftalen for 2025-2026 og ligger i fin forlængelse af fokusområderne i rammeaftale 2023-2024. Behov for tilbud Der skal i rammeaftalen indgå en beskrivelse af behov for udvikling af indsatser og tilbud og det skal indgå i beskrivelsen, hvorvidt der er behov for oprettelse af nye tilbud. Beskrivelsen udarbejdes på baggrund af et samlet overblik over tilbud, kommunernes og regionens overvejelser, Socialtilsynets årsrapport samt Socialstyrelsens centrale udmeldinger og kommunerne og regionens tilbagemeldinger ift. disse. Ift. behov for tilbud er det generelle billede i kommunerne samt regionen, at der på de fleste områder opleves sammenhæng mellem udbud og efterspørgsel og mellem behov og tilbud/ydelser. Der er dog enkelte områder og målgrupper, som kommunerne gør opmærksom på og herunder borgere med komplekse udfordringer både på børne-ungeområdet og voksenområdet. Socialtilsynet anbefaler i sin årsrapport bl.a. fokus på plejefamilier og dette indgår i fokusområde 3 Socialstyrelsen har ultimo 2023 udsendt en central udmelding om domfældte udviklingshæmmede og landets kommuner konkluderer i deres afrapportering bl.a. at det landsdækkende tilbud Kofoedsminde lever op til kvalitetskrav- og kapacitetsbehov samt anbefaler oprettelse af 108 tilbud til målgruppen. Kommunernes og regionens tilbagemeldinger, Socialtilsynets årsrapport samt afrapportering ift. Socialstyrelsens centrale udmelding indgår som bilag til rammeaftalen Kommunernes tilbagemeldinger ift. behov for tilbud indgår i det videre arbejde med rammeaftale 2025-26 og herunder i arbejdet med rammeaftalens fokusområder sammen med Socialtilsynets årsrapport og Socialstyrelsens centrale udmelding. Styring Rammeaftalen lægger rammerne for kapacitets- og prisudviklingen samt takster og principper for omkostningsberegning og betalingsmodeller. Som udgangspunkt er tilbud inden for de relevante lovparagraffer, der anvendes af flere kommuner omfattet af rammeaftalen. Det samme gælder regionale tilbud. Der anbefales anvendelse af de nationale standardkontrakter på børne- og voksenområdet ift. køb og salg både indenfor og udenfor regionen samt ift. køb hos private. Takstanbefaling 2025-2026: Rammeaftalerne har siden 2012 rummet en takstanbefaling og styregruppen for rammeaftale Sjælland foreslår følgende takstanbefaling for 2025-2026: Alle kommuner opfordres til at sikre et målrettet arbejde for konstant driftsoptimering med den hensigt at reducere taksterne på de takstbelagte institutioner og stram udgiftsstyring generelt, herunder ved køb hos private. Takstanbefalingen for 2025-2026 indarbejdes i indledningen i forslag til rammeaftale 2025-2026. I grundlaget for udarbejdelsen af rammeaftalen indgår en status ift. børnehus, socialtilsyn, lands- og landsdelsdækkende tilbud, den sikrede boform Kofoedsminde og sikrede afdelinger til unge samt Grønland og Færøerne, da disse områder jf. rammeaftalebekendtgørelsen skal drøftes og koordineres mellem kommuner samt regionen. Rammeaftalen sætter overordnet retning og ramme for arbejdet. I forlængelse af rammeaftalen udarbejdes en implementeringsplan og efter rammeaftalens godkendelse igangsættes arbejdet med den konkrete udmøntning af fokusområderne og herunder initiativer. Der planlægges afholdt politiske og administrative temamøder primo 2025. Rammeaftalen for 2025-2026 består af et kort politisk hoveddokument med fokusområder, som er vedlagt sagen som bilag. Herudover indgår i rammeaftalen en række bilag som grundlag for udarbejdelsen af rammeaftalen, herunder hovedbilag og takstaftale, som samlet opfylder bekendtgørelsens krav. Der gøres opmærksom på, at denne sag ligeledes skal behandles på KKR ́s møde den 19. november 2024. Denne sag er således produceret før KKR ́s behandling af sagen. Såfremt der kommer nye oplysninger til sagen på baggrund af behandlingen i KKR, vil udvalgene blive orienteret herom, og der vil blive skrevet en supplerende sagsfremstilling i relation til sagens videre forløb. Rammeaftalen er vedlagt sagen som bilag, inklusive henvisning til rammeaftalens samlede bilagskompleks. Lovgrundlag Bekendtgørelse om rammeaftaler m.v. på det sociale område. Økonomiske konsekvenser Sagen i sig selv har ingen økonomiske konsekvenser, men er af væsentlig betydning for udgiftsudviklingen på området. Høring Handicaprådet er høringsberettiget i sagen. Sagens forløb 18/11/2024 Social- og Handicapudvalget Beslutning ikke frigivet 18/11/2024 Sundheds- og Omsorgsudvalget Beslutning ikke frigivet", "source_path": "data/greve/raw_dagsordener/Skole-, Børne- og Ungeudvalget_2024-11-19T08:15:00+01:00_cd8188f7-e073-4cf7-a921-a5dec6080c7f.json"}
{"document_id": "cd8188f7-e073-4cf7-a921-a5dec6080c7f", "committee": "Skole-, Børne- og Ungeudvalget", "meeting_date": "2024-11-19T08:15:00+01:00", "section_type": "html_fragment", "section_title": "Implementeringsstrategi fælleskommunale principper", "case_number": "24-011387", "agenda_index": 4, "text": "Beslutning Anbefales. Fremstilling Sagsprocedure Social- og Handicapudvalget, Sundheds- og Omsorgsudvalget, Skole-, Børne- og Ungeudvalget, Økonomiudvalget og Byrådet Resume I denne sag orienteres der om implementeringsstrategi for de fælleskommunale principper på de specialiserede områder. I sagen afrapporteres der ligeledes på de 17 kommuners behandling af principperne. Orienteringen gives på baggrund af et iværksat arbejde i regi KKR for at sikre et fagligt og økonomisk bæredygtigt socialområde i et tæt og forpligtende samarbejde kommunerne imellem og sammen med Region Sjælland. Byrådet behandlede og godkendte de fælleskommunale principper på mødet den 4. september 2024. Alle 17 kommuner har godkendt principperne, hvorfor der med denne sag nu orienteres om, hvordan principperne planlægges virkeliggjort. Indstilling Administrationen indstiller at orienteringen tages til efterretning. Sagsbeskrivelse Baggrund I de seneste år har der været store udgiftsstigninger på det specialiserede socialområde, som har udfordret kommunerne i forhold til at sikre den rette hjælp og støtte til alle, ligesom det har vanskeliggjort kommunernes udgiftsprioriteringer på de øvrige velfærdsområder. For at imødegå udfordringerne på det specialiserede socialområde besluttede KKR Sjælland på mødet den 26. april 2023 at iværksætte et arbejde med fokus på at: Styrke det kommunale samarbejde i forhold til køb hos private leverandører Styrke det kommunale og regionalt samarbejde om tilbud – f.eks. i forhold til små målgrupper. Der blev nedsat en hurtigarbejdende udviklingsgruppe bestående af formanden for styregruppen for rammeaftalen, to direktører fra henholdsvis Køge og Vordingborg kommuner samt en handicap- og psykiatrichef fra Slagelse. Udviklingsgruppen fik tildelt ansvar for en udviklings- og forandringsproces, der skal forsøge at bidrage til at løse kommunernes udfordringer på det specialiserede socialområde. Resultatet af Udviklingsgruppens arbejde er 3 fælleskommunale principper, som KKR Sjælland godkendte den 19. juli 2024 til videre behandling og godkendelse i regionens 17 Byråd. Byrådet i Greve Kommune godkendte principperne på mødet den 4. september 2024. Alle andre byråd har ligeledes godkendt principperne. De fleste kommune har godkendt principperne uden bemærkninger. De kommuner der har godkendt principperne med bemærkninger, fremgår af bilag 2 sammen med deres bemærkninger. Udviklingsprogrammet og principperne indgår som en del af den kommende rammeaftale og der arbejdes med en implementeringsstrateg, hvori der indgår en prioritering af arbejdet. Strategien vil løbende blive opdateret. Fra principper til handling Efter godkendelse af de 3 fælleskommunale principper har Udviklingsgruppen udarbejdet en implementeringsstrategi, der viser sammenhængen mellem mål, aktiviteter, tid og ressourcer, Implementeringsstrategien er vedlagt sagen som bilag 1. Udviklingsgruppen skønner, at alle elementer i implementeringsstrategien har betydning for en succesrig implementering af de 3 fælleskommunale principper, og dermed for realiseringen af Udviklingsprogrammets formål. I det følgende vil elementerne i strategien kort blive præsenteret: Formå l: Strategiens formål viser, hvad det er, at Udviklingsgruppen vil opnå ved gennemførelsen af udviklingsprogrammet. Mål: Udvælgelse af indikatorer, som skal vise, om de iværksatte aktiviteter har den forventede effekt i forhold til Udviklingsprogrammets formål. I 1. kvartal af 2025 forventes iværksat en proces med udvælgelse af indikatorer til måling af udviklingsprogrammets progression samt udarbejdelse af en baseline til en årlig opgørelse. Principperne: Udgør det fundament, som udviklingsgruppen antager vil få en afgørende positiv effekt på Udviklingsprogrammets formål og mål. Nøgleaktiviteter : Oplistning af de aktiviteter, som udviklingsgruppen skønner som nødvendige for at kunne realisere udviklingsprogrammets formål. Det drejer sig bl.a. om aktiviteter som organisationsudvikling, digital implementeringsplan, program indeholdende indsatsområder til gennemførelse i 2025-2026 m.m. Ressourcer : Udviklingsprogrammet er omfangsrigt og indeholder mange indsatser til både udvikling og implementering. KKR Sjælland har derfor afsat ressourcer til en ekstra medarbejder i Sekretariatet for Rammeaftalen til udvikling, iværksættelse og gennemførelse af programmet. Desuden er der afsat ressourcer til et månedligt møde mellem 3 direktører og 1 chef i udviklingsgruppen for Rammeaftale Sjælland. I den videre proces må hver kommune forvente at skulle afsætte medarbejdertid til implementering af principperne i egen organisation. Herudover kan der opstå behov for ekstra ressourcer i forbindelse med en indsats, hvor det fx er nødvendigt med køb af specialistviden, et digitalt værktøj eller lignende. I de tilfælde vil KKR Sjælland, de kommunale fagudvalg og byråd blive forlagt en sag med henblik på beslutning. Tidsplan : Af den overordnede tidsplan fremgår, hvornår Udviklingsgruppen forventer at gennemføre og afslutte en nøgleaktivitet. I implementeringsstrategien indgår der også en oversigt over prioritering af princippernes indsatsområder, se Implementeringsstrategi 2024-2026, s. 3-4. Prioriteringerne er foretaget af direktører og chefer fra hhv. voksen-, unge- og børneområdet på et halvdagsseminar i Rammeaftale Sjælland den 4. oktober 2024. På baggrund af implementeringsstrategien vil der i starten af 2025 blive udarbejdet en dynamisk og detaljeret implementeringsplan, der indeholder overblik over iværksatte initiativer under hvert indsatsområde samt deadlines og ressourceforbrug. Der gøres opmærksom på, at denne sag ligeledes skal behandles på KKR’s møde den 19. november 2024. Denne sag er således produceret før KKR’s behandling af sagen. Såfremt der kommer nye oplysninger til sagen på baggrund af behandlingen i KKR, vil udvalgene blive orienteret herom og der vil blive skrevet en supplerende sagsfremstilling i relation til sagens videre forløb. Lovgrundlag Lovgrundlaget indeholder Servicelovens bestemmelser og bestemmelserne i Barnets Lov. Økonomiske konsekvenser Sagen har inden økonomiske konsekvenser i sig selv. Som det fremgår af sagsfremstillingen, skal indsatserne medvirke til et fagligt og økonomisk bæredygtigt socialområde og vil derfor overtid bidrage hertil. Høring Der er ingen høringspligt i denne sag. Sagens forløb 18/11/2024 Social- og Handicapudvalget Beslutning ikke frigivet 18/11/2024 Sundheds- og Omsorgsudvalget Beslutning ikke frigivet", "source_path": "data/greve/raw_dagsordener/Skole-, Børne- og Ungeudvalget_2024-11-19T08:15:00+01:00_cd8188f7-e073-4cf7-a921-a5dec6080c7f.json"}
{"document_id": "cd8188f7-e073-4cf7-a921-a5dec6080c7f", "committee": "Skole-, Børne- og Ungeudvalget", "meeting_date": "2024-11-19T08:15:00+01:00", "section_type": "html_fragment", "section_title": "Midtvejsstatus på politikker og strategier 2024, Børne- og Ungepolitik 2023-2026", "case_number": "24-011446", "agenda_index": 5, "text": "Beslutning 1.Udvalget ønsker, at der fremlægges sager om; Arbejdet med igangværende indsatser herunder; inkluderende dagbehandling, satellitklassen på Damagerskolen, kost og bevægelsens betydning, følelsesregulering, co-teaching mv. Status på og udvikling af overgange i børne- og unges liv Status på hvordan der arbejdes med forebyggelse og håndtering af ensomhed AULA - nu og i fremtiden? 2. Orienteringen blev taget til efterretning. Fremstilling Sagsprocedure Skole-, Børne- og Ungeudvalget. Resume Administrationen giver på alle fagudvalg i november 2024 en midtvejsstatus på Greve Kommunes politikker og strategier, som gælder fra 2023 til 2026. Midtvejsstatussen gives mundtligt på møderne af administrationen og giver et overblik over hvilke indsatser, der er arbejdet med. Oplægget på mødet er vedlagt denne sag som bilag. På dette møde gives en status på Børne - og Ungepolitikken. Indstilling Administrationen indstiller, at udvalget beslutter, om der ønskes oplæg om udvalgte indsatser primo 2025 at orientering tages til efterretning. Sagsbeskrivelse Byrådet vedtog den 23. maj 2022 vision for Greve Kommune ”Naturligvis Greve – gennem helhedssyn og fællesskaber”. Til visionen er godkendt otte politikker den 15. maj 2023. Disse sætter sammen med ejendomsstrategi, klimahandlingsplan og planstrategi, retningen for Greve Kommunes planlægning, borgerettede indsatser og øvrige virke. Børne- og Ungepolitikken 2023-2026 tager udgangspunkt i Greve Kommunes vision og har et tydeligt fokus på børn og unges deltagelsesmuligheder i fællesskaber og på en helhedsorienteret indsats for børn og unge. I denne sag giver administrationen en midtvejsstatus på arbejdet med Børne- og Ungepolitikken. Børne- og Ungepolitikken dækker flere fagområder i Greve Kommune, og administrationen arbejder med mange forskellige indsatser både på de respektive områder og på tværs for at indfri politikkens ønskede effekter. Arbejdet med Børne- og Ungepolitikken Børne- og Ungepolitikken har to ønskede effekter. På tværs af disse fremgår en række temaer, der skal arbejdes med for at skabe et godt børne- og ungeliv i Greve, og som samlet set leder frem til indfrielsen af de ønskede effekter. De ønskede effekter er: Flere børn og unge opnår øget læring og trivsel. Flere børn og unge med særlige behov modtager relevant støtte og opnår deltagelsesmuligheder enten i almenmiljøet eller tættere koblet til almenmiljøet I politikken fremgår en række temaer, der arbejdes med for at indfri de ønskede effekter: Tidlig indsats Motorisk udvikling Alderssvarende sprog Flere unge gennemfører en ungdomsuddannelse Tidssvarende læringsmiljøer Bygge bro mellem fællesskaber Overgange Derudover bidrager arbejdet med de 17 anbefalinger under den specialpædagogiske analyse også til at indfri de ønskede effekter. Administrationen fremlægger midtvejsstatus mundtligt på mødet med afsæt i bilag 1. Børne - og Ungepolitik - midtvejsstatus 181124. I oplægget lægges op til at udpege et antal indsatser, der kan uddybes gennem korte faglige oplæg på Skole-, Børne- og Ungeudvalgets møder i perioden januar 2025 – april 2025. Lovgrundlag Økonomiske konsekvenser Sagen har ingen økonomiske konsekvenser for Greve Kommune. Høring Sagen sendes til høring i Handicaprådet. Tidsplan Mulighed for mundtlige oplæg på udvalgte indsatser januar til april 2025.", "source_path": "data/greve/raw_dagsordener/Skole-, Børne- og Ungeudvalget_2024-11-19T08:15:00+01:00_cd8188f7-e073-4cf7-a921-a5dec6080c7f.json"}
{"document_id": "cd8188f7-e073-4cf7-a921-a5dec6080c7f", "committee": "Skole-, Børne- og Ungeudvalget", "meeting_date": "2024-11-19T08:15:00+01:00", "section_type": "html_fragment", "section_title": "Styrkelse af daginstitutionen Nova", "case_number": "24-009127", "agenda_index": 6, "text": "Beslutning Godkendt. Godkendt. Udvalget ønsker, at det undersøges om den fra medio 2026 frigjorte bus kan indgå som et naturelement og en mulighed for at skabe fleksible børnemiljøer i en styrkelse af NOVA, finansieret inden for de statslige midler til NOVA i relation til børn i udsatte positioner. Fremstilling Sagsprocedure Skole-, Børne- og Ungeudvalget Resume Administrationen har lovet Skole-, Børne- og Ungeudvalget at vende tilbage med forslag til, hvordan der på længere sigt kan skabes en mere blandet børnegruppe og et stærkere dansksproget miljø i daginstitutionen Nova. I sagen peger administrationen på en række indsatser, der kan udvikles og igangsættes over en toårig periode, med henblik på at styrke institutionen. Indstilling Administrationen indstiller, at nedenstående indsatser for en styrkelse af daginstitutionen Nova godkendes for at sikre en mere blandet børnegruppe og et stærkere dansksproget miljø, at indsatserne implementeres løbende over en 2-årig periode. Sagsbeskrivelse Skole-, Børne- og Ungeudvalget behandlede den 13. august 2024 en sag vedr. regulering af optagelse af børn i daginstitutionen Nova. Administrationen orienterede udvalget om, at ventelisten til Nova bliver suspenderet pr. 1. september 2024 og et år frem. Baggrunden er, at Nova ikke kan løfte sin integrationsmæssige forpligtigelse og pædagogiske opgave med den nuværende børnesammensætning. Administrationen lovede at vende tilbage med en sag til udvalget med forslag til, hvordan der på længere sigt kan sikres en mere blandet børnegruppe i Nova, for dermed at skabe et langt stærkere dansksproget miljø i institutionen. Udvalget bad desuden om, at sagen blev suppleret med en oversigt over, hvilke områder i Greve, at børnene i Nova er indskrevet fra over de seneste tre år. Oversigten fremgår af bilag 1. Bilaget er lukket, da antallet af børn, som indgår i afdækningen, er for få i forhold til at sikre, at oplysningerne ikke kan henføres til enkelte børns bopæl. Derudover bad udvalget om, at det blev undersøgt, om der kan indhentes frivillige til at supplere institutionens arbejde. Dette vil indgå som en af de indsatser, der beskrives nedenfor, og som har til hensigt at skabe en mere blandet børnegruppe i Nova på længere sigt. Indsatserne, der beskrives i nedenstående, skal udfoldes yderligere og implementeres gradvist henover de næste to år . Forslag til indsatser for styrke daginstitutionen Nova Frivillige som en ekstra ressource Der arbejdes videre med, hvilke muligheder der er for at frivillige kan indgå som en ekstra ressource i institutionen, fx: Frivillige foreninger Tidligere pædagoger, lærere, håndværkere med særlige profiler Samarbejde med Greve Gymnasium eller en folkeskole med udgangspunkt i ny profil. Nytænke Novas profil Der igangsættes en involverende proces om udviklingen af en ny profil for Nova. Følgende temaer kan fx indgå i profilen: Natur/bæredygtighed/bevægelse Sund mad/livsstil/bevægelse (jord til bord) Kreativitet/bevægelse/natur Som en del af en samlet ny start for institutionen, foreslås det, at institutionen får et nyt navn med afsæt i den nye profil. Ankomst til institutionen, lokaler og indretning Indgangen til institutionen skal moderniseres og gøre mere indbydende og attraktiv. Der skal ske en generel styrkelse af de pædagogiske læringsmiljøer både inde og ude. De skal være mere tydelige (også for forældrene), herunder også de sproglige læringsmiljøer. Der igangsættes en proces med hjælp fra administrationen blandt ledelse og personale, der skal give medejerskab til nyindretning af institutionen. Hensigten er at skabe nogle bedre læringsrum for børnene og gøre institutionen mere attraktiv. Denne proces igangsættes nu, med afsæt i de 20.000 kr., der allerede er afsat til læringsmiljøer i Nova. Ny fortælling og branding Der skal skabes en ny fortælling om Nova (med afsæt i ny profil, nyt navn og nye materialer om institutionen). Institutionen skal ophøre med at beskrive institutionen med afsæt i mange etniciteter og forskelligheder. Der indledes et samarbejde med sundhedsplejerskerne om ny-branding i kommunens mødregrupper . Der tages kontakt til ejendomsmæglere i forhold til branding af ny fortælling. Søge fonde til legeplads og indendørs læringsmiljøer med udgangspunkt i en ny profil Hænger sammen med valg af profil. Venskaber og fællesskaber på tværs af institutioner Der skal arbejdes med venskabsstuer på tværs af institutioner, hvor man kommer på besøg hos hinanden. Børnene får nye legekammerater, de kan spejle sig i, og de voksne får mulighed for at tilføre nye perspektiver til hinandens praksis på tværs. Ekstra ressourcer fastholdes Nova får pt. tildelt ekstra ressourcer i form af forhøjet lønsum pr. enhed, midler til mere pædagogisk personale og statslige midler til børn i udsatte positioner. Det betyder, at Nova alt andet lige har en bedre normering end andre institutioner. Styrket ledelse – ansættelse af souschef Ledelsen styrkes ved ansættelse af en souschef i institutionen. Der er bl.a. brug for ekstra ledelseskræfter til at håndtere kontakten og samarbejdet med de forældre, der har børn i institutionen. Dette skal bl.a. frigive tid til, at lederen kan fokusere på de nye tiltag, der skal sættes i gang for understøtte institutionens nye profil. Ledelsen skal gå foran i forhold til at skabe en kultur i og omring institutionen, med mindre fokus på det multikulturelle. Opkvalificering af medarbejdere Udvikling/udlån/omplacering af medarbejdere Ved fremtidige ansættelser lægges der stor vægt på ansøgernes uddannelsesmæssige baggrund og deres dansksproglige kompetencer. Nuværende medarbejdere tilbydes sproglig opkvalificering. Der igangsættes en proces, hvor medarbejdere i andre af kommunens daginstitutioner tilbydes jobbytte i en kortere, længere eller varig periode i Nova. Det undersøges, om der kan gives et særligt tillæg til medarbejdere, der vil indgå i en sådan ordning. Det vil understrege, at det er en særlig vigtig opgave, der kræver noget ekstra af dem, der skal varetage den. Hensigten med en jobbytteordning er, at medarbejdernes normalitetsbegreb vil blive styrket, og institutionen vil få tilført medarbejdere med stærke dansksproglige kompetencer. Der kan også arbejdes med at skabe en mere differentieret personalegruppe, som består af såvel mænd og kvinder, så børnene får mulighed for at spejle sig i såvel mandlige som kvindelige voksne. Lovgrundlag Dagtilbuddenes integrationsmæssige forpligtigelse fremgår dagtilbudslovens § 7 og er udfoldet i dagtilbudsvejledningen: \"Dagtilbuddet skal som led i formålsbestemmelsen understøtte integration i det danske samfund og har en særlig rolle i forhold til at sikre sprogstimulering, tidlig læring og introduktion til demokratiske værdier. Ved fastsættelse af retningslinjer for optagelse i dagtilbuddene bør kommunen derfor sikre en fordeling af børn i dagtilbuddene, der kan understøtte tilbuddenes integrationsmæssige rolle, herunder tosprogede børns sproglige stimulering.\" Økonomiske konsekvenser Administrationen lovede på augustmødet at følge op på håndteringen af eventuelle økonomiske konsekvenser ved en suspendering af ventelisten i Nova i nærværende sag til Skole, Børne- og Ungeudvalget. Den seneste budgetopfølgning pr. 30 september 2024 (BO3) viser, at Nova har et forventet mindre forbrug på i størrelsesordenen 82.000 kr. Administrationen vil følge institutionens økonomi i 2025 efter vanlig praksis: Første opfølgning sker ved budgetopfølgningen pr. 28. februar 2025 (BO1), herefter vil der ske en månedsvis opfølgning på institutionens økonomi. Administrationen vil vende tilbage, hvis de kommende budgetopfølgninger skulle vise, at der er udfordringer med institutions økonomi som følge af suspenderingen af ventelisten til Nova. En styrkelse af ledelsen i Nova, i form af ansættelse af en souschef, finansieres indenfor den eksisterende økonomiske ramme. Kommunikation De enkelte indsatser vil blive planlagt og udfoldet i dialog og samarbejde med MED-systemet, forældrebestyrelse, medarbejdere, ledere og administration. Tidsplan De forskellige indsatser foreslås implementeret løbende over en 2-årig periode. Øvrige forhold Sagens indhold relaterer sig til Greve Kommunes Børne- og Ungepolitik, hvor følgende fremgår: \"Et veludviklet sprog er en væsentlig forudsætning for børns læring, udvikling, trivsel og dannelse. I skolen er børn og unges evne til at kommunikere alderssvarende, både mundtligt og skriftligt, afgørende for at lære nyt. Samtidig er et godt sprog en vigtig faktor for børn og unges mulighed for at deltage i sociale sammenhænge og fællesskaber. Vi arbejder for, at børn får mulighed for at indgå i sproglige læringsmiljøer af høj kvalitet og derved mulighed for at udvikle et alderssvarende sprog.\" Høring Der er ikke høringspligt i denne sag.", "source_path": "data/greve/raw_dagsordener/Skole-, Børne- og Ungeudvalget_2024-11-19T08:15:00+01:00_cd8188f7-e073-4cf7-a921-a5dec6080c7f.json"}
{"document_id": "cd8188f7-e073-4cf7-a921-a5dec6080c7f", "committee": "Skole-, Børne- og Ungeudvalget", "meeting_date": "2024-11-19T08:15:00+01:00", "section_type": "html_fragment", "section_title": "Fastsættelse af sagsbehandlingsfrister for screening og afdækning", "case_number": "24-009649", "agenda_index": 7, "text": "Beslutning Anbefales. Anbefales. Fremstilling Sagsprocedure Skole-, Børne- og Ungeudvalget, Økonomiudvalget og Byrådet Resume Byrådet skal på de enkelte sagsområder inden for retssikkerhedslovens anvendelse, fastsætte og offentliggøre frister for, hvor lang tid der må gå fra modtagelsen af en ansøgning til afgørelsen, er truffet. Med denne sag skal der besluttes sagsbehandlingstider for screening og afdækning efter modtaget underretning efter barnets lov. Indstilling Administrationen indstiller, at der godkendes en sagsbehandlingsfrist på 4 uger, fra modtaget underretning til foretaget screening at der godkendes en sagsbehandlingsfrist på 8 uger fra modtaget underretning til foretaget afdækning Sagsbeskrivelse Hvis kommunen har viden om eller grund til at antage, at et barn eller en ung har behov for hjælp og støtte efter barnets lov, skal kommunen foretage en screening efter § 18 i barnets lov. Dette er eksempelvis når kommunen modtager en underretning. Når kommunen modtager en underretning, vil den blive vurderet indenfor de første 24 timer fra modtagelsen. Herefter skal der som udgangspunkt afholdes samtale med forældrene og med barnet. Derudover kan der afholdes fælles samtale med forældrene og underretter, et såkaldt underretningsmøde. En screening skal som udgangspunkt ske på baggrund af de foreliggende oplysninger som er fremkommet under samtalerne med forældrene og barnet, og formålet er at vurdere, om der er behov for yderligere udredning i sagen. Hvis dette er tilfældet, skal kommunen vurdere, om der er tale om en problemstilling, der kræver en afdækning, eller om der skal iværksættes en børnefaglig undersøgelse. Hvis der er behov for at indhente yderligere oplysninger i en sag, kan kommunen iværksætte en afdækning af et barns behov for hjælp og støtte efter § 19 i barnets lov. En afdækning skal belyse et eller flere afgrænsede forhold af betydning for barnets eller den unges støttebehov. Kommunen skal i den forbindelse inddrage de fagfolk, som allerede har viden om barnets eller den unges og familiens forhold, fx sundhedsplejersker, pædagoger eller lærere. Støttende indsatser efter barnets lov kan iværksættes på grundlag af en afdækning eller en børnefaglig undersøgelse, eller sideløbende med, at afdækningen eller undersøgelsen afsluttes. Der er allerede en fastsat sagsbehandlingsfrist for børnefaglig undersøgelse på 4 måneder. Denne er fastsat i barnets lov. Administrationen foreslår, at der fastsættes en sagsbehandlingsfrist på henholdsvis 4 og 8 uger fra modtaget underretning til foretaget screening eller afdækning. Sagsbehandlingsfristen er vurderet ud fra lovens intention om, at der skal kunne iværksættes hurtig hjælp og støtte til børn og unge, samt den proceserfaring der er opnået siden lovens ikrafttrædelse i januar 2024. Der er opmærksomhed på, at det ikke i alle tilfælde er muligt at overholde sagsbehandlingsfristen. Dette skyldes ofte, hvis der skal afholdes eksempelvis underretningsmøde, hvor der skal ske deltagelse af bestemte fagpersoner, hvorfor der skal koordineres flere kalendere eller hvis der aflyses møder eksempelvis fra enten borgeren eller grundet øvrige akutte opgaver. Borgeren vil oftest være i dialog med Familierådgiveren i forløbet. Det er endnu ikke alle kommuner der har fastsat sagsbehandlingstider vedrørende screening og afdækning. Der er dog fremsøgt sagsbehandlingstider for Aabenraa Kommune, hvor der også er fastsat henholdsvis 4 og 8 uger. Gladsaxe Kommune angiver, at sagsbehandlingstiden for afdækning er op til 2 måneder. Lovgrundlag Retssikkerhedslovens §§ 3 og 3a og barnets lov §§ 18 og 19. Økonomiske konsekvenser Sagen har ingen økonomiske konsekvenser for Greve Kommune. Fastsættelse af en kortere sagsbehandlingstid vil have økonomiske konsekvenser. Høring Sagen skal sendes i høring ved Handicaprådet.", "source_path": "data/greve/raw_dagsordener/Skole-, Børne- og Ungeudvalget_2024-11-19T08:15:00+01:00_cd8188f7-e073-4cf7-a921-a5dec6080c7f.json"}
{"document_id": "cd8188f7-e073-4cf7-a921-a5dec6080c7f", "committee": "Skole-, Børne- og Ungeudvalget", "meeting_date": "2024-11-19T08:15:00+01:00", "section_type": "html_fragment", "section_title": "Mødekalender for Børne- og Skolerådet i 2025", "case_number": "24-011336", "agenda_index": 8, "text": "Beslutning Godkendt. Godkendt. Fremstilling Sagsprocedure Skole-, Børne- og Ungeudvalget Resume Sagen omhandler forslag til datoer for kommende møder i Børne- og Skolerådet i 2025. Der skal ifølge rådets kommissorium afholdes tre årlige møder. Indstilling Administrationen indstiller: 1. at udvalget godkender de foreslåede mødedatoer for Børne- og Skolerådet i 2025, 2. at mødetidspunkterne for Børne- og Skolerådet flyttes til kl. 17-19 i stedet for kl. 19-21. Sagsbeskrivelse I kommissoriet for Børne- og Skolerådet, som er godkendt af Greve Byråd den 13. marts 2024, fremgår det, at der skal afholdes tre årlige møder i Børne- og Skolerådet, hvor ét af møderne er reserveret til drøftelse af det kommunale budget. Administrationen foreslår, at der afholdes Børne- og Skolerådsmøder på følgende datoer i 2025: Tirsdag den 4. marts 2025 Tirsdag den 26. august 2025 (reserveret til drøftelse af det kommunale budget) Tirsdag den 7. oktober 2025 Administrationen foreslår desuden, at mødetidspunktet flyttes til kl. 17-19 i stedet for kl. 19-21. Dette med afsæt i gode erfaringer fra lignende møder med områdernes repræsentanter, som ligger før kl. 19. Lovgrundlag Folkeskolelovens § 46 a, hvoraf det fremgår, at der skal oprettes et fælles forum til drøftelse af det lokale skolevæsens vilkår og udvikling, På dagtilbudsområdet er der ikke et tilsvarende lovkrav. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag . Kommunikation Efter udvalgets beslutning om mødetidspunkter inviteres Børne- og Skolerådets medlemmer til møderne i 2025 i deres kalendere. Tidsplan Der indkaldes til Børne- og Skolerådsmøder i 2025 efter udvalgets beslutning, ligesom der fastlægges formøder og indkaldelse hertil umiddelbart efter.", "source_path": "data/greve/raw_dagsordener/Skole-, Børne- og Ungeudvalget_2024-11-19T08:15:00+01:00_cd8188f7-e073-4cf7-a921-a5dec6080c7f.json"}
{"document_id": "cd8188f7-e073-4cf7-a921-a5dec6080c7f", "committee": "Skole-, Børne- og Ungeudvalget", "meeting_date": "2024-11-19T08:15:00+01:00", "section_type": "html_fragment", "section_title": "Lukket: Henvendelser til formanden", "case_number": "21-015028", "agenda_index": 9, "text": "Orienteringen blev taget til efterretning.", "source_path": "data/greve/raw_dagsordener/Skole-, Børne- og Ungeudvalget_2024-11-19T08:15:00+01:00_cd8188f7-e073-4cf7-a921-a5dec6080c7f.json"}
{"document_id": "cd8188f7-e073-4cf7-a921-a5dec6080c7f", "committee": "Skole-, Børne- og Ungeudvalget", "meeting_date": "2024-11-19T08:15:00+01:00", "section_type": "html_fragment", "section_title": "Orientering fra formanden og gensidig orientering", "case_number": "21-014467", "agenda_index": 10, "text": "Beslutning Orienteringen blev taget til efterretning. Udvalget ønsker en opfølgning på mødet med skolelederne. Mødet skal gerne være i februar og skal blandt andet samle op på de skitserede udfordringer vedrørende kompetenceudvikling, Aula og skolefravær. Fremstilling Sagsprocedure Skole-, Børne- og Ungeudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning. Sagsfremstilling - Henvendelse fra skolebestyrelsen for Krogårdskolen.", "source_path": "data/greve/raw_dagsordener/Skole-, Børne- og Ungeudvalget_2024-11-19T08:15:00+01:00_cd8188f7-e073-4cf7-a921-a5dec6080c7f.json"}
{"document_id": "cd8188f7-e073-4cf7-a921-a5dec6080c7f", "committee": "Skole-, Børne- og Ungeudvalget", "meeting_date": "2024-11-19T08:15:00+01:00", "section_type": "html_fragment", "section_title": "Huskeliste og orientering fra administrationen", "case_number": "21-013716", "agenda_index": 11, "text": "Beslutning Orienteringen blev taget til efterretning. Fremstilling Sagsprocedure Skole-, Børne- og Ungeudvalget Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil de blive vedlagt som bilag. Indstilling Administrationen indstiller, at orienteringen tages til efterretning. Sagsbeskrivelse Administrationen har følgende til orientering: - Ny procedure for høring af råd og særlige udvalg Administrationen har udarbejdet ny procedure for høring af råd og særlige udvalg i kommunen, f.eks. Handicaprådet og Greve Seniorråd. Det betyder, at der fremover vil være et obligatorisk afsnit om ”Høring” i alle sager. Ændringen sker for at sætte fokus på, at der sker høring forud for sagens politiske behandling. - Lunas Ark - genhusning Skole-, Børne- og Ungeudvalget blev den 15. august 2023 (pkt.5) orienteret om, at daginstitutionen Lunas Ark med 133 børn genhuses i pavilloner ved Klub Godset. Som en del af det løbende arbejde med at sikre kapacitet, herunder sikre plads til børn der kommer fra den private institution KLAX, orienteres udvalget hermed om, at der vil ske en opnormering af antal børn i institutionen. Dette gøres indenfor den afsatte bevilling. - Orientering om besøg fra Arbejdstilsynet Udvalget orienteres om besøg fra Arbejdstilsynet på Krogårdskolen og afledte påbud heraf. Herunder endvidere om status på etablering af co-teaching på Krogårdskolen. - Orientering om dialog med skolebestyrelser og faglige organisationer om ny ressourcetildelingsmodel for specialundervisningsmidler Skolebestyrelserne har i den forbindelse fremsendt vedlagte bilag (bilag 1), som er de ønsker at udvalget orienteres om. Orientering om håndtering af tilførelse af specialundervisningsmidler i 2025. - Orientering om status på proces vedr. kvalitetsstandarder på børne- og familieområdet Det har ikke været muligt for administrationen at forelægge en sag herom på indeværende møde. Administrationen orienterer om status på processen og udfordringer heri. - Status for deltagelse i KL Børne- og Ungetopmøde den 30.-31. januar 2025 - Orientering om skoletrafiktest 2024 (bilag 2-4)", "source_path": "data/greve/raw_dagsordener/Skole-, Børne- og Ungeudvalget_2024-11-19T08:15:00+01:00_cd8188f7-e073-4cf7-a921-a5dec6080c7f.json"}
{"document_id": "cd8188f7-e073-4cf7-a921-a5dec6080c7f", "committee": "Skole-, Børne- og Ungeudvalget", "meeting_date": "2024-11-19T08:15:00+01:00", "section_type": "html_fragment", "section_title": "Skole-, Børne- og Ungeudvalget - mødekalender 2024", "case_number": "21-014469", "agenda_index": 12, "text": "Beslutning Orienteringen blev taget til efterretning. Fraværende: Tina Rottbøll Fremstilling Sagsprocedure Skole-, Børne- og Ungeudvalget. Resume I sagen gives et overblik over Skole-, Børne- og Ungeudvalgets møder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Mødekalenderen er vedhæftet som bilag.", "source_path": "data/greve/raw_dagsordener/Skole-, Børne- og Ungeudvalget_2024-11-19T08:15:00+01:00_cd8188f7-e073-4cf7-a921-a5dec6080c7f.json"}
{"document_id": "cd8188f7-e073-4cf7-a921-a5dec6080c7f", "committee": "Skole-, Børne- og Ungeudvalget", "meeting_date": "2024-11-19T08:15:00+01:00", "section_type": "html_fragment", "section_title": "Underskriftsark", "case_number": "21-014468", "agenda_index": 13, "text": "Fremstilling Sagsprocedure Skole-, Børne- og Ungeudvalget. Resume Elektronisk underskriftsark.", "source_path": "data/greve/raw_dagsordener/Skole-, Børne- og Ungeudvalget_2024-11-19T08:15:00+01:00_cd8188f7-e073-4cf7-a921-a5dec6080c7f.json"}
