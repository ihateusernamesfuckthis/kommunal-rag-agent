{"document_id": "e1487f18-ee37-4fea-91c3-9347d6626891", "committee": "Økonomiudvalget", "meeting_date": "2023-03-06T17:00:00+01:00", "section_type": "html_fragment", "section_title": "Godkendelse af dagsorden", "case_number": "21-014439", "agenda_index": 0, "text": "Beslutning Dagsordenen blev godkendt. Fremstilling Sagsprocedure Økonomiudvalget. Resume Godkendelse af dagsorden for mødet den 6. marts 2023. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Økonomiudvalget_2023-03-06T17:00:00+01:00_e1487f18-ee37-4fea-91c3-9347d6626891.json"}
{"document_id": "e1487f18-ee37-4fea-91c3-9347d6626891", "committee": "Økonomiudvalget", "meeting_date": "2023-03-06T17:00:00+01:00", "section_type": "html_fragment", "section_title": "Tilslutning af kommunale bygninger til fjernvarme", "case_number": "23-001401", "agenda_index": 1, "text": "Beslutning Økonomiudvalget anbefaler overfor Byrådet, at Klima-, Teknik- og Miljøudvalgets indstilling godkendes. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Byrådet har den 12. december 2022 (pkt. 32) godkendt en samlet plan for udrulning af fjernvarme i Greve Kommune. Byrådet skal nu godkende aftalerne med Greve Fjernvarme om opkobling af fjernvarme på de kommunale bygninger i fase 1. Indstillingen medfører, at Greve Kommune binder sig for betaling til Greve Fjernvarme i 30 år for de berørte bygninger. Indstilling Administrationen indstiller: at der indgås aftaler med Greve Fjernvarme om tilslutning af de kommunale bygninger som fremgår af nedenstående sagsbeskrivelse. at alle udgifter finansieres af driftsbudgettet til forbrug, herunder: engangsudgiften til tilslutningsbidrag etableringsbidrag (over 30 år) abonnementsordning for fjernvarmeanlæg på matriklen 3. at Karlslunde Idrætsforening kan indgå aftale med Greve Fjernvarme om tilslutning af Karlslunde Hallerne, idet de selv finansierer dette. Sagsbeskrivelse Byrådet har godkendt en samlet Varmeplan for Greve Kommune, som indeholder udrulningen af fjernvarme i store områder i kommunen. Varmeplanen blev godkendt den 12. december 2022. Byrådet skal nu godkende, at de kommunale bygninger, som ligger i fase 1 af Greve Fjernvarmes udrulningsplan, opkobles på fjernvarme. De berørte bygninger, som i dag alle er opvarmet med gas, er: - Strandskolen, Kongens Enge 40, Karlslunde - Strandhuset (dagtilbud), Egedalsvej 25, Karlslunde - Egedal (midlertidige flygtningeboliger ), Egedalsvej 29, Karlslunde. - Toftegården (daginstitution), Hundigevænget 1, Karlslunde - Hundige Bygade 51 A-S (ældreboliger), Greve - Børnegården Sandrøjel (daginstitution), Sandrøjel 1, Greve. Der er endnu ikke taget stilling til, hvad de midlertidige flygtningeboliger skal anvendes til, hvis der ikke længere er behov for flygtningeboliger, men det er administrationens vurdering, at der uanset fremadrettet brug vil være fornuftigt at opkoble på fjernvarme sammen med nabobygningen Egedalsvej 25. Der vil blive etableret en fjernvarmeløsning, der er uafhængig af fremadrettet brug. Derudover indstiller administrationen, at det godkendes, at Karlslunde Hallerne bliver opkoblet på fjernvarme. Karlslunde Idrætsforening har meddelt, at de ønsker opkoblingen, og at de betaler for udgifterne forbundet hermed. Grunden ejes af Greve Kommune, hvorfor Byrådet skal godkende, at aftalen indgås. Fordelene ved at godkende aftalerne er, at: 1. Der opnås størst muligt tilslutning til fjernvarmen i områderne . For at fjernvarmen kan udrulles i de konkrete områder, er det nødvendigt at mindst 60% af grundejerne tilslutter sig. Da de kommunale bygninger udgør en større del af bygningsmassen i de berørte områder, vil det være nødvendigt, at kommunen også tilslutter sig. Endelig tilslutningsgrad kendes først den 1. april 2023, hvor der er deadline for tilmelding til fjernvarmen i områderne. Tilslutningsgraden i de konkrete områder var ved slutningen af januar 2023 på mellem 23-26%. Information om områdernes afgrænsning og tilslutningsgrad kan findes på Greve Fjernvarmes hjemmeside. 2. Mere miljøvenlig opvarmning af kommunens bygninger . Fjernvarmen er en mere miljøvenlig opvarmningsform, som sparer på CO 2 . Dette forventes også at blive en del af målene i kommunens Klimaplan. 3. Forventede økonomiske fordele . Det forventes, at forbrugsudgifterne kan reduceres som følge af opkobling på fjernvarmen. I vedhæftede bilag 2 fremgår en foreløbig beregning af, hvor meget det vurderes at udgifterne bliver fremadrettet, sammenholdt med de nuværende udgifter til gas. Lovgrundlag Lov om varmeforsyning. Økonomiske konsekvenser Tilslutningen til fjernvarmen medfører i første omgang tilslutningsbidraget jf. vedlagte aftale om fjernvarmelevering i bilag 1: Engangsbeløb til tilslutningsbidrag på 34.995 kr. pr. bygning i alt 209.970 kr. inkl. moms i 2023 for de 6 bygninger. Desuden tilgår der følgende udgifter: Fast etableringsbidrag pr. m 2 som kommunen binder sig for i 30 år. Beløbet udgør pt. 22,50 kr. /m 2 /pr. år (ex/moms) svarende til i alt ca. 0,32 mio. kr. om året eller ca. 9,4 mio. kr. over de 30 år. Beløbet fremgår af Greve Fjernvarmes tarifblad. Omkostninger til fjernvarmeanlæg i bygningerne (enten abonnement eller egen finansiering jf. nedenstående) Den almindelige betaling for forbrug af fjernvarmen (se bilag 2) Omkostninger til etablering af fjernvarmeanlæg i bygningerne til fordeling af fjernvarmen eller andre nødvendige tilpasninger på matriklen er endnu ukendt. Administrationen er i dialog med Greve Fjernvarme, om de nye fjernvarmeanlæg skal etableres af Greve Fjernvarme på en abonnementsordning, eller om det er bedre totaløkonomisk, at anlæggene betales af Greve Kommune selv. Hvis det kan betale sig med en abonnementsordning, vil denne jf. indstillingen blive finansieret via driftsbudgettet til forbrug. Hvis der i stedet viser sig mere hensigtsmæssigt at etablere anlæg ejet af Greve Kommune, vil der blive forelagt en ny indstilling om dette, og det kan da kræve finansiering fx via Klimapuljen til anlæg. Administrationen indstiller, at alle udgifter (tilslutningsbidrag, etableringsbidrag og evt. abonnementsordning) betales af det almindelige driftsbudget til forbrugsudgifter. Foreløbige forventede udgifter til forbrug er opstillet i vedhæftede bilag 2. Det er forventningen, at kommunen vil kunne spare penge på omlægningen til fjernvarme, og at dette kan finansiere etableringsudgifter og evt. abonnementsordning for teknisk anlæg på matriklen, men det er endnu meget usikkert. Der vil senere blive fremlagt en sag med en opgørelse af den samlede betydning for driftsbudgettet til forbrugsudgifter. Kommunikation Udrulningen af fjernvarme vil medføre gravearbejder i områderne omkring bygningerne, samt etablering af nye varmeanlæg i bygningerne. Administrationen kommunikerer med ledelsen på bygningerne omkring disse i takt med, at det bliver relevant. Som udgangspunkt vil omlægning af varme ske uden for varmesæsonen. Tidsplan Udrulningen af fjernvarmen følger Greve Fjernvarmes plan for etape 1, som gennemføres i 2023-26. Det første projekt der udrulles, er Hundige Bygade. Udrulningen er afhængig af, at der opnås tilstrækkelig tilslutningsgrad. Sagens forløb 06-03-2023 Klima-, Teknik- og Miljøudvalget 1.-3. anbefales.", "source_path": "data/greve/raw_dagsordener/Økonomiudvalget_2023-03-06T17:00:00+01:00_e1487f18-ee37-4fea-91c3-9347d6626891.json"}
{"document_id": "e1487f18-ee37-4fea-91c3-9347d6626891", "committee": "Økonomiudvalget", "meeting_date": "2023-03-06T17:00:00+01:00", "section_type": "html_fragment", "section_title": "Videreførsel af energitiltag på Greve Svømmehal", "case_number": "22-011409", "agenda_index": 2, "text": "Beslutning Mehmet Zeki Dogru (Ø) stiller forslag om, at alle energispareforslag rulles tilbage. Mehmet Zeki Dogru (Ø) stemmer for. V, D og Liselott Blixt (UP) stemmer imod. A og C undlader. V, D og Liselott Blixt (UP) stiller forslag om, at energispareforslag vedr. saunaen i svømmehallen rulles tilbage således, at saunaen genåbnes, og at temperaturer på skoleområdet hæves til 21 grader hurtigst muligt. Herudover skal administrationen fremlægge en sag om alle energisparetiltag i god tid inden næste vintersæson, så Byrådet kan tage stilling til alle tiltag inden den kommende vintersæson. V, D, Liselott Blixt (UP) og Mehmet Zeki Dogru (Ø) stemmer for. A og C undlader. A stiller forslag om at lufttemperatur og bassintemperatur i svømmehallen hæves tilbage på normalt niveau. A og Mehmet Zeki Dogru (Ø) stemmer for. V, D og Liselott Blixt (UP) stemmer imod. C undlader. KL’s seneste orientering om energiforsyningssituationen af 3. marts 2023 vedlægges referatet. Fremstilling Sagsprocedure Kultur- og Fritidsudvalget, Klima-, Teknik- og Miljøudvalget, Økonomiudvalget og Byrådet. Resume Byrådet besluttede den 3. oktober 2022 og den 12. december 2022 tre energisparetiltag i Greve Svømmehal. Tiltagene var at slukke for saunaen, samt at lufttemperaturen og temperaturen i de to største bassiner sænkes. Byrådet skal beslutte om tiltagene skal videreføres. Indstilling Administrationen indstiller, at Byrådet beslutter, om energisparetiltag i Greve Svømmehal helt eller delvist skal videreføres i 2023. Sagsbeskrivelse Byrådet besluttede den 3. oktober 2022 at iværksætte tre energisparetiltag i Greve Svømmehal til udgangen af 2022: - Saunaerne lukkes - Temperaturen i de to største bassiner reduceres - Lufttemperaturen i svømmehallen reduceres Tiltagene er beskrevet i vedhæftede notat til Økonomiudvalget fra oktober 2022. Byrådet besluttede den 12. december 2022 at fastholde tiltagene, men at der skulle fremlægges en ny sag for Økonomiudvalget i slutningen af marts 2023. Det er besluttet på Økonomiudvalget den 27. februar 2023, at fremrykke beslutningen til den 6. marts 2023. Det som taler for at videreføre tiltagene er, at der fortsat er høje priser på el, og at kommunen er i en svær økonomisk situation. Energistyrelsen er dog ikke længere bekymret for en situation med forsyningsmangel, som ved forrige behandling af tiltagene. Det som taler imod at videreføre tiltagene er, at der på nuværende tidspunkt sker en løbende nedregulering af energipriserne, som forventeligt endnu ikke har haft sin fulde effekt. Derudover oplever svømmehallen flere henvendelser om saunaen. Desuden oplever svømmehallen at nogen fravælger at besøge svømmehallen, hvilket giver et indtægtstab. Det er dog uvist om nedgangen skyldes energisparetiltagene, eller ændrede besøgsvaner efter corona mv. Økonomiske konsekvenser Lukning af saunaerne forventes at give en helårsbesparelse på ca. 168.000 kr. med baggrund i el-priserne fra december 2022. Reduktion af varmen i de to store bassiner og rumtemperaturen forventes at give en besparelse på ca. 60.000 kr. om året. Begge priser er dog afhængigt af den aktuelle pris for energien, men kan give en ide om størrelsesorden. El- og gaspriserne steg i august 2022 med en faktor 8-10 ift. prisniveauet i 2021, hvorefter priserne faldt igennem 4. kvartal 2022 og yderligere i starten af 2023, således at prisen i januar 2023 var 2-3 gange så høje som i 2021. Kommunikation Beslutningen vil blive kommunikeret til svømmehallen og svømmehallens brugere. Tidsplan Tiltagene kan iværksættes med det samme. Sagens forløb 06-03-2023 Kultur- og Fritidsudvalget Udvalget indstiller, at tiltaget omkring saunaen i svømmehallen rulles tilbage således at saunaen genåbnes. Udvalget anbefaler at administrationen fremlægger en sag om alle tiltag i god tid inden næste vintersæson, så Byrådet kan tage stilling til alle tiltag inden den kommende vintersæson. A stiller forslag om at lufttemperatur og bassintemperatur også hæves tilbage på normalt niveau. A stemmer for og V stemmer imod. Venstre stiller forslag om, at temperaturer på skoleområdet hæves til 21 grader hurtigst muligt. V stemmer for og A undlader. KL’s seneste orientering om energiforsyningssituationen af 3. marts 2023 vedlægges referatet. 06-03-2023 Klima-, Teknik- og Miljøudvalget Udvalget indstiller, at tiltaget omkring saunaen i svømmehallen rulles tilbage således at saunaen genåbnes. Udvalget anbefaler, at administrationen fremlægger en sag om alle tiltag i god tid inden næste vintersæson, så Byrådet kan tage stilling til alle tiltag inden den kommende vintersæson. A ønsker at lufttemperatur og bassintemperatur også hæves tilbage på normalt niveau. A stemmer for, V og D stemmer imod og C undlader. V og D stiller forslag om at temperaturer på skoleområdet hæves til 21 grader hurtigst muligt. V og D stemmer for. A og C undlader. KL’s seneste orientering om energiforsyningssituationen af 3. marts 2023 vedlægges referatet.", "source_path": "data/greve/raw_dagsordener/Økonomiudvalget_2023-03-06T17:00:00+01:00_e1487f18-ee37-4fea-91c3-9347d6626891.json"}
{"document_id": "e1487f18-ee37-4fea-91c3-9347d6626891", "committee": "Økonomiudvalget", "meeting_date": "2023-03-06T17:00:00+01:00", "section_type": "html_fragment", "section_title": "Underskriftsark", "case_number": "21-014501", "agenda_index": 3, "text": "Fremstilling Sagsprocedure Økonomiudvalget. Resume Elektronisk underskriftsblad.", "source_path": "data/greve/raw_dagsordener/Økonomiudvalget_2023-03-06T17:00:00+01:00_e1487f18-ee37-4fea-91c3-9347d6626891.json"}
