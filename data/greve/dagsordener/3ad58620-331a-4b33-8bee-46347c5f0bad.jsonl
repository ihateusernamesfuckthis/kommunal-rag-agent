{"document_id": "3ad58620-331a-4b33-8bee-46347c5f0bad", "committee": "Plan- og Tryghedsudvalget", "meeting_date": "2025-01-07T16:00:00+01:00", "section_type": "html_fragment", "section_title": "Godkendelse af dagsorden", "case_number": "", "agenda_index": 0, "text": "Beslutning Godkendt. Afbud: Marc Genning Fremstilling Sagsprocedure Plan- og Tryghedsudvalget. Resume Godkendelse af dagsorden for mødet. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Plan- og Tryghedsudvalget_2025-01-07T16:00:00+01:00_3ad58620-331a-4b33-8bee-46347c5f0bad.json"}
{"document_id": "3ad58620-331a-4b33-8bee-46347c5f0bad", "committee": "Plan- og Tryghedsudvalget", "meeting_date": "2025-01-07T16:00:00+01:00", "section_type": "html_fragment", "section_title": "Temamøde om kommuneplanrevisionen - Arealanvendelse i det åbne land og vedvarende energi", "case_number": "24-004043", "agenda_index": 1, "text": "Beslutning Temamødet blev holdt. Afbud: Marc Genning Fremstilling Sagsprocedure Plan- og Tryghedsudvalget. Resume Der afholdes temamøde om muligheden for at revidere kommuneplanen på en række områder indenfor pejlemærket 'Rig natur og vedvarende energi', som bl.a. omhandler kommuneplanens udpegninger til skovrejsning, lavbund, klimatilpasningsbassiner samt retningslinjer for vedvarende energianlæg som solceller. Indstilling Der skal ikke træffes beslutning på temamødet, som skal bruges til orientering og dialog. Sagsbeskrivelse Byrådet igangsatte den 17. april 2024 (pkt. 28) arbejdet med kommuneplanrevisionen, der bygger på Planstrategi 2023, der blev vedtaget af Byrådet den 29. januar 2024 (pkt. 29). Jf. igangsættelsessagen revideres kommuneplanen delvist og i de tre pejlemærker, som planstrategien omhandler, i følgende rækkefølge: Boliger til hele livet Rig natur og vedvarende energi Trygge og sammenhængende lokalområder Plan- og Tryghedsudvalget drøftede på mødet den 10. september 2024 (pkt. 4) deres forventninger og ønsker til indhold på de to temamøder, som omhandler 'Rig natur og vedvarende energi'. Dette temamøde er det andet af de to temamøder, og handler mere specifikt om arealanvendelse i det åbne land samt vedvarende energianlæg. Oplægget til dette temamøde omhandler følgende emner: Skovrejsningsområder Lavbundsarealer og potentielle vådområder Grønt Danmarkskort Klimatilpasningsbassiner Oversvømmelse og erosion Solceller på erhvervsbygninger og i det åbne land På baggrund af drøftelserne fremlægges senere en sag til Plan- og Tryghedsudvalget om, hvordan emnerne skal indgå i det videre arbejde med at revidere kommuneplanen inden for emnet 'Arealanvendelse i det åbne land' i sammenhæng med pejlemærket 'Rig natur og vedvarende energi'. Oplægget er vedlagt (jf. bilag 1). Lovgrundlag Planloven. Greve Kommunes Planstrategi 2023. Økonomiske konsekvenser Sagen har ingen økonomiske konsekvenser for Greve Kommune. Grøn Trepart handler bl.a. om etablering af mere skov i Danmark. I aftalen er der afsat midler til offentlig og privat skovrejsning. Aftalen er ny og derfor er der stadig en del usikkerhed omkring udmøntningen af denne. Det er umiddelbart administrationens vurdering, at den kan have betydning for det åbne land i Greve Kommune. I forhold til lavbundsjorde så handler Grøn Trepart om at udtage opdyrkede lavbundsjorde, så de i stedet omlægges til natur. Dette kan muligvis godt være aktuelt for det åbne land i Greve Kommune. Høring Bystrategisk Råd har haft præsentationen til temamødet til kommentering i perioden fra den 26. november til den 13. december 2024. Bystrategisk Råds kommentarer fremgår (jf. bilag 2). Tidsplan Plan- og Tryghedsudvalgets møde den 4. februar 2025: Beslutningssag tilhørende temamøde om 'Arealanvendelse i det åbne land og vedvarende energi'. Plan- og Tryghedsudvalgets møde den 3. juni 2025: Forslag til temarevision 2 'Rig natur og vedvarende energi'. Ultimo juni - primo august 2025: Høringsperiode. Byrådsmøde den 1. oktober 2025: Endelig vedtagelse af temarevision 2 'Rig natur og vedvarende energi'. Yderligere afholdes der ved revision af temaet om 'Trygge og sammenhængende lokalområder' temamøde om karakteren og kvaliteten af det bebyggede miljø - forventeligt på Plan- og Tryghedsudvalgets møde den 3. juni 2025 (jf. igangsættelsessagen om kommuneplanrevisionen, der blev behandlet på Byrådet den 17. april 2024 (pkt. 28)). Øvrige forhold Enhedschef for Plan, Vej og Trafik Maja Bagge Lillelund og projektleder på kommuneplanrevisionen Anna Ravn deltager med et oplæg på mødet.", "source_path": "data/greve/raw_dagsordener/Plan- og Tryghedsudvalget_2025-01-07T16:00:00+01:00_3ad58620-331a-4b33-8bee-46347c5f0bad.json"}
{"document_id": "3ad58620-331a-4b33-8bee-46347c5f0bad", "committee": "Plan- og Tryghedsudvalget", "meeting_date": "2025-01-07T16:00:00+01:00", "section_type": "html_fragment", "section_title": "Velfærdsborgersamlingens anbefalinger og borgerinddragelse - det videre arbejde", "case_number": "24-008752", "agenda_index": 2, "text": "Beslutning Godkendt. Afbud: Marc Genning Fremstilling Sagsprocedure Plan- og Tryghedsudvalget. Resume Den 26. juni 2024 modtog Byrådet velfærdsborgersamlingens anbefalinger til, hvordan fremtidens velfærd i Greve Kommune skal se ud. I budgetforliget for 2025-28 har Byrådet afsat en ramme på 0,4 mio. kr. til at arbejde videre med velfærdsanbefalingerne og velfærdsdialogen og 0,1 mio. kr. til i samarbejde med Frivilligcentret at understøtte samspil med pårørende, lokale fællesskaber og civilsamfundet. Denne sag følger op på, hvordan det videre arbejde med forankring af velfærdsanbefalingerne kan ske hos Byråd såvel som borgere samt overordnet forslag til udmøntning af den bevilligede ramme. Indstilling Administrationen indstiller, at det godkendes, at der arbejdes videre med velfærdsanbefalingerne gennem de to beskrevne spor. Sagsbeskrivelse Byrådet modtog den 26. juni 2024 velfærdsborgersamlingens anbefalinger, der kan understøtte Byrådets prioritering på velfærdsområderne. Plan- og Tryghedsudvalget besluttede den 23. april 2024 (pkt. 5), at det fortsatte arbejde med udbredelse af velfærdsdialog kan foregå ad to spor: a. Ambassadører for velfærdsdialog og b. Borgerdialog i bydele. I budgetforliget for 2025-28 har Byrådet afsat en ramme på 0,4 mio. kr. (0,1 mio. kr. i 2025 og 0,3 mio. kr. i 2026) til at understøtte både det videre arbejde med udbredelse af velfærdsdialog og implementering af velfærdsanbefalingerne. Herudover er der afsat 0,1 mio. kr. til i samarbejde med Frivilligcenter Greve at understøtte samspil med de pårørende, de lokale fællesskaber og civilsamfundet på ældreområdet. Herunder skitseres forslag til det videre arbejde med henholdsvis tilbagemelding til borgersamlingen og implementering af anbefalingerne samt det fortsatte arbejde med velfærdsdialog. Forslag til tilbagemelding til borgersamlingen Velfærdsanbefalingerne indeholder fem overordnede anbefalinger og herunder omkring 25 initiativer jf. bilag 1 \"Overblik over velfærdsanbefalinger\". Som en del af borgersamlingens metode har Byrådet ved borgersamlingens igangsættelse forpligtet sig til at give en status på arbejdet med alle anbefalingerne inden for de første 3 måneder efter modtagelse af anbefalingerne og igen inden for 12 måneder. Borgersamlingen har fået første tilbagemelding. Der skal sikres åbenhed i offentligheden i fremdriften af behandlingen af processen. Det indebærer blandt andet, at Byrådet skal forholde sig konkret til borgersamlingens anbefalinger og vurdere, hvilke anbefalinger og initiativer, der i tråd med kommunens vision og politiker, kan implementeres, og hvordan det eventuelt vil kunne ske, hvilke der allerede arbejdes med, og hvilke det ikke er muligt at implementere og af hvilke grunde. De samlede anbefalinger er vedlagt som bilag 1 til sagen. Administrationen foreslår, at der arbejdes med anbefalingerne gennem to forskellige spor: - Spor 1 hvor der laves en \"Handleplan for velfærdsdialog\", der konkretiserer, hvordan den samlede mængde af anbefalinger kan omsættes. - Spor 2 hvor der med baggrund i udvalgte anbefalinger igangsættes konkrete initiativer på to specifikke områder. De to spor udfoldes nedenfor. Forslag til implementering af anbefalingerne Spor 1 Med velfærdsborgersamlingen er det første skridt taget mod et mål om at skabe en kultur for dialog om velfærdsprioritering og bredere kendskab til de økonomiske rammevilkår blandt alle kommunes borgere. For at sikre at der løbende arbejdes videre med dialogkulturen, foreslås det, at der laves en konkret, flerårig handleplan, der tager udgangspunkt i velfærdsanbefalingerne. I dette spor udarbejdes der derfor en handleplan der systematisk gennemgår velfærdsborgersamlingens anbefalinger i forhold til, om de kan indarbejdes indenfor rammerne af Byrådets vision og politiker, mulige initiativer og mulig tidsplan for arbejdet med den enkelte anbefaling. Planen vil være flerårig og vil berøre forskellige velfærdsområder alt efter hvad anbefalingen angår. Denne metode lægger sig op ad den metode, der er kendt fra klimaborgersamlingen, hvor anbefalingerne blev indarbejdet i en egentlig klimahandleplan, hvor konkrete indsatser fortløbende igangsættes over en årrække. Planen skal således fungere som en samlet plan for, hvordan byrådet over de næste år kan arbejde med inddragelse af borgerne i forhold til velfærdsdialog og prioritering gennem en række konkrete initiativer. Spor 2 For at sikre at der allerede i 2025 igangsættes konkrete initiativer ift. yderligere velfærdsdialog på konkrete områder, foreslås det, at udvalget udvælger et eller flere konkrete områder, der kan arbejdes med i forhold til en eller flere af velfærdsborgersamlingens anbefalinger. Administrationen foreslår, at der med baggrund i budgetforliget, i første omgang fokuseres på ældre- og skoleområdet. Vedrørende ældreområdet fra forligsteksten: \"Parterne er enige om, at der afsættes 100.000 kr. til disponering i Frivilligcenter Greve med det formål, at centeret skal understøtte borgerinvolvering i udviklingen af velfærden på de store velfærdsområder. Midlerne prioriteres fra midler til ældrereformen.\" Det anbefales at implementering af anbefalingerne på ældreområdet primært sker via de midler, der er afsat i budgettet til Frivilligcenter Greve’s arbejde med borgerinvolvering på ældreområdet, og at der her fokuseres på arbejde med anbefalingerne under temaerne: \"Giv større beslutningsrum til dem der står med velfærdsopgaverne\" og \"Mere og bedre velfærdsteknologi i Greve Kommune\" samt \"Skab rum for møder mellem frivillige og ansatte\" . Vedrørende skoleområdet fra forligsteksten: ”Med de budgetmæssige forudsætninger, der er skabt med budgetforliget, skal vi udvikle vores skoler yderligere. Dette skal ske igennem dialog, lokalt råderum, rolleafklaring og kompetenceudvikling og med Byrådets vision og Børne- og Ungepolitikken som centrale pejlemærker... Samtidig vil vi arbejde på at integrere anbefalingerne fra Velfærdsborgersamlingen i Greve Kommune, som giver et værdifuldt grundlag for, hvordan vi bedst kan udvikle vores skolevæsen med udgangspunkt i borgernes ønsker og behov.” Det anbefales, at implementering af anbefalingerne på skoleområdet primært sker via de midler, der er afsat i budgettet til det videre arbejde med velfærdsborgersamlingens anbefalinger, og at der her fokuseres på arbejde med anbefalingerne under temaerne: \"Giv større beslutningsrum til dem der står med velfærdsopgaverne\" og \"Lighed for alle børn og unge\" Såfremt udvalget beslutter at udvælge disse to områder, vil administrationen fremlægge sag på kommende udvalgsmøde med forslag til konkrete mulige tiltag på de to områder. Forslagene vil tage udgangspunkt i de nævnte anbefalinger fra velfærdsborgersamlingen. Økonomiske konsekvenser Der er i alt afsat 0,4 mio. kr., heraf 0,1 mio. kr. i 2025 og 0,3 mio. kr. i 2026. Udgifterne vil gå til konkrete indsatser ift. skoleområdet og ældreområdet, såfremt udvalget beslutter at følge administrationens indstilling. De konkrete tiltag vil være en del af den kommende sag, der forelægges for udvalget. Høring Der er ikke høringspligt i denne sag . Kommunikation Borgersamlingen har fået en første tilbagemelding på anbefalingerne tre måneder efter modtagelsen og skal igen have en tilbagemelding 12 måneder efter. Tidsplan Tidsplan for tilbagemelding til borgersamlingen Marts 2025: Sag om konkrete muligheder for velfærdsdialog på skole- og ældreområde 3. juni 2025: Behandling af status i Plan- og Tryghedsudvalget 25. juni 2025: Behandling i Byrådet og efterfølgende tilbagemelding til velfærdsborgersamlingen. 3. og 4. kvartal 2025: Videre arbejde med konkrete tiltag Øvrige forhold Kommunaldirektør Anne-Sofie Degn deltager under punktet.", "source_path": "data/greve/raw_dagsordener/Plan- og Tryghedsudvalget_2025-01-07T16:00:00+01:00_3ad58620-331a-4b33-8bee-46347c5f0bad.json"}
{"document_id": "3ad58620-331a-4b33-8bee-46347c5f0bad", "committee": "Plan- og Tryghedsudvalget", "meeting_date": "2025-01-07T16:00:00+01:00", "section_type": "html_fragment", "section_title": "Søstre mod vold og kontrol - beslutning om projekt", "case_number": "24-012634", "agenda_index": 3, "text": "Beslutning Udvalget godkender at støtte projektet med 50.000 kr. i 2025 og 50.000 kr. i 2026. Udvalget ønsker, at Greve Nord-projektet inddrages, og at udvalget får en status med evaluering af projektet. Afbud: Marc Genning Fremstilling Sagsprocedure Plan- og Tryghedsudvalget. Resume Sagen beskriver initiativet \"Søstre mod vold og kontrol\", der har til formål at hjælpe og støtte kvinder og piger, der er udsat for negativ social kontrol og vold. ”Søstre mod vold og kontrol” uddanner frivillige, der selv har oplevet vold og social kontrol, og som bruger deres erfaringer til at formidle håb og redskaber til et liv uden vold og kontrol til andre kvinder. Indstilling Administrationen indstiller, at udvalget tager stilling til, om de vil støtte \"Søstre mod vold og kontrol” med et beløb på minimum 50.000 kr. i 2025. Sagsbeskrivelse Foreningen \"Søstre mod vold og kontrol\" har henvendt sig til borgmesteren, og borgmesteren ønsker, at Plan- og Tryghedsudvalget tager stilling til, om Greve Kommune skal støtte initiativet. Gode erfaringer i Odense \"Søstre mod vold og kontrol\" er startet som et pilotprojekt i Odense i 2020 og evalueret af Al Research i 2023. Evalueringsrapporten viser bl.a., at ”Søstre mod vold og kontrol” er lykkedes med: at komme i kontakt med en særlig sårbar og udsat gruppe at indgyde mod og formidle konkrete redskaber at støtte kvinder i at bryde med forhold præget af vold og kontrol at bygge bro til myndigheder og de muligheder, der findes for at få hjælp. Peer-to-peer og frivillighed driver værket ”Søstre mod vold og kontrol” er frivillige, der selv har stået i en situation med vold og/eller negativ social kontrol. Kvinderne bruger deres egne erfaringer til at hjælpe andre i samme situation. Peertilgangen har stor betydning for, at foreningen kan lykkes med at skabe tillid og indgyde håb hos målgruppen. Kvinderne ser de frivillige som kvinder, der ligner dem selv, som har oplevet nogle af de samme ting og er kommet godt ud på den anden side. En mekanisme, der gør sig gældende både i individuelle peersamtaler og i forbindelse med oplæg og arrangementer, hvor de frivillige står i front og fortæller deres historie. Peertilgangen har også stor betydning for den brobygning, foreningen laver til offentlige myndigheder og andre instanser, der kan hjælpe kvinderne videre, fordi de frivillige kender situationen og de behov for hjælp, som udspringer af situationen. Mål og midler De ansøgte midler skal bruges til at rekruttere, uddanne og supervisere de frivillige, herunder fx lokaleleje, undervisningshonorarer mv. Pga. initiativets karakter - rekruttering og uddannelse af frivillige, behovet for at skabe tillid og kendskab til projektet i målgruppen og blandt samarbejdspartnere mv. – giver det, ifølge søstrene bedst mening, hvis projektet støttes over en årrække. Pilotprojektet i Odense havde fx en varighed på 3 år. Odense Kommunes tilskudsaftale og støttebrev fra Odenses Kommunes borgmester Peter Rahbæk Juel er vedlagt som bilag. Administrationen foreslår, at udvalget, hvis man ønsker at støtte initiativet, godkender et beløb på minimum 50.000 kr. formulerer en hensigtserklæring om et længerevarende samarbejde lader yderligere økonomisk støtte afhænge af en evaluering/afrapportering til udvalget. Økonomiske konsekvenser Der er i alt afsat 930.384 kr. til \"Tryghed i Greve Nord\" i 2025 og 260.384 kr. i 2026, som ikke allerede er disponeret til tryghedsvagter, finansiering af den sociale helhedsplan og andet. Et beløbet på 50.000 kr. i 2025 og evt. 2026 kan finansieres indenfor udvalgets ramme. Høring Der er ikke høringspligt i denne sag . Kommunikation Administrationen vil understøtte foreningens arbejde med at synliggøre projektet og muligheden for at blive og/eller få hjælp fra \"søstrene\". Tidsplan Administrationen vil gå videre med udforme en samarbejdsaftale, hvis udvalget beslutter at støtte initiativet. Udvalget orienteres, når aftalen er indgået. Øvrige forhold Initiativet understøtter Greve Kommunes vision \"Naturligvis Greve\", \"Integrations- og Hjemsendelsespolitikken\" og Plan- og Tryghedsudvalgets fokus på at skabe tryghed i Greve Nord.", "source_path": "data/greve/raw_dagsordener/Plan- og Tryghedsudvalget_2025-01-07T16:00:00+01:00_3ad58620-331a-4b33-8bee-46347c5f0bad.json"}
{"document_id": "3ad58620-331a-4b33-8bee-46347c5f0bad", "committee": "Plan- og Tryghedsudvalget", "meeting_date": "2025-01-07T16:00:00+01:00", "section_type": "html_fragment", "section_title": "Status på eventuelle omdannelsesområder", "case_number": "24-011860", "agenda_index": 4, "text": "Beslutning Orienteringen blev taget til efterretning. Afbud: Marc Genning Fremstilling Sagsprocedure Plan- og Tryghedsudvalget. Resume Plan- og Tryghedsudvalget besluttede den 8. oktober 2024 (pkt. 3), at administrationen primo 2025 skal fremlægge en status på eventuelle omdannelsesområder i Greve Kommune. Status er, at der p.t. er et boligområde i Greve Kommune - Askerød, der risikerer at blive et omdannelsesområde per 1. december 2026. Der er sat en række forebyggende initiativer i gang for at forhindre dette, men hvis området bliver et omdannelsesområde, følger der en række kommunale forpligtelser med. Indstilling Administrationen indstiller, at orienteringen tages til efterretning. Sagsbeskrivelse Askerød risikerer at blive et omdannelsesområde den 1. december 2026. Et omdannelsesområde er et boligområde, der har været på listen over parallelsamfundområde i fem sammenhængende år. Askerød har tidligere været på parallelsamfundslisten i 2010, 2012, 2013, 2015 og 2016. P.t. har Askerød været på parallelsamfundslisten siden 2022. Det betyder, at Askerød risikerer at blive et omdannelsesområde den 1. december 2026, når listerne over parallel- og omdannelsesområder udkommer. Forebyggelse i Askerød Der er to overordnede kriterier for at være et parallelsamfundsområde. Det ene er, at boligområdet har mere end 1000 beboere (Askerød har 1471 beboere). Det andet er, at mere end 50 % af beboerne er indvandrere og efterkommere fra ikke-vestlige lande (det gælder 54 % af beboerne i Askerød). For at forebygge at Askerød bliver et omdannelsesområde, har Greve Kommune og Vridsløselille Andelsboligforening indgået en aftale om 100 % kommunal boliganvisning. Aftalen blev implementeret den 1. december 2023. Aftalen indebærer, at de personer, der flytter ind i området, skal leve op til nogle kriterier bl.a. om statsborgerskab. Kriterierne er fastsat i Lov om Almene boliger § 59, stk. 6 Kommunen har anvist 45 boliger i Askerød i løbet af det første år med 100 % kommunal anvisning. Det svarer til ca. 100 nye beboere. Hvis man fremskriver dette tal til 2026, betyder det, at der vil være flyttet ca. 200 nye beboere ind i området. Der vil tilsvarende være flyttet 200 beboere ud, og af disse vil godt halvdelen have en ikke-vestlig baggrund. Hvis andelen af indvandrere og efterkommere skal under 50 % i Askerød, forudsætter det, at ca. 60 personer med ikke-vestlig baggrund flytter ud, og et tilsvarende antal beboere med vestlig baggrund flytter ind, og at det sker før den 1. januar 2026, hvor tallene bag listen over parallelsamfundsområder trækkes. Regnestykket er behæftet med en del usikkerhed, bl.a. fordi fraflytningsmønstre og antallet af kvalificerede boligsøgende til Askerød ikke er noget, som kommunen har indflydelse på. Det er dog administrationens vurdering, at med 100 % kommunal anvisning, den boligsociale indsats i Greve Nord, politiets kriminalpræventive arbejde mv., er det sandsynligt, at Askerød kommer af listen over parallelsamfundsområder, inden det bliver til et omdannelsesområde den 1. december 2026. Status i Askerød den 1. december 2024 Askerød er på listen over parallelsamfundsområder den 1. december 2024, fordi: - andelen af beboere med ikke vestlig baggrund er 54 % (grænsen er 50 %) - andelen af dømte er 2,18 % (grænsen går i år ved 2,12 %) - andelen af beboere, der kun har grunduddannelse er 66,5 % (grænsen er 60 %) Sammenlignet med den 1. december 2023 er der ikke de store udsving. Dog er det værd at bemærke, at andelen af dømte er faldet i Askerød, mens den er steget på landsplan. Askerød er 0,06 %, svarende til ganske få personer, fra, ikke længere at opfylde kriminalitetskriteriet. Andelen af beboere, der kun har grundskolen er faldet 1,1 %, hvilket i sig selv er positivt, der er dog stadig et stykke vej, til Askerød ikke opfylder uddannelseskriteriet. Andelen af beboere med ikke-vestlig baggrund er steget en anelse fra 2023 til 2024, men der er grund til at tro, at tallene ser væsentligt anderledes ud, når listen over parallelsamfund udkommer den 1. december 2025 og 2026 jf. aftalerne om 100 % kommunal anvisning. Gersagerparken var kortvarigt på listen over forebyggelsesområder i 2022, men har ikke siden været på listen hverken over forebyggelses- eller parallelsamfundsområder. Området er således ikke i risiko for at blive et omdannelsesområde. Særlige regler for omdannelsesområder Hvis Askerød trods forebyggende indsatser får status som omdannelsesområde den 1. december 2026, betyder det, at der højst må være 40 % almene familieboliger i området i 2030, og at kommunen og boligorganisationen sammen skal lave en udviklingsplan for at få andelen af almene familieboliger ned på 40 %. Andelen af almene familieboliger kan sænkes på følgende måder: Man kan rive almene familieboliger i boligområdet ned Man kan bygge nye private boliger til udlejning eller erhvervsarealer Man kan ommærke og ombygge familieboliger til ældre- eller ungdomsboliger Man kan sælge almene familieboliger til private udlejere Social- og boligstyrelsen kan dispensere for en stor afvikling af familieboliger, hvis boligorganisationen redegør for andre indsatser, der kan bringe området af listen. andelen af almene familieboliger i parallelsamfundsområdet udgør mere end 12 % af de almene familieboliger i kommunen. nybyggeri ikke kan nedbringe andelen af almene familieboliger i området til 40 %. salg af de almene familieboliger kun kan ske med tab. Styrelsen kan også give en dispensation, hvis omdannelsesområdet har færre end 2.100 beboere (Askerød har 1.471 beboere), og udpegningskriteriet om andelen af dømte ikke er opfyldt (det er det p.t. i Askerød). Tallene bag listerne Skæringspunkterne for opgørelse af kriterier for om Askerød bliver udpeget som et parallelsamfund den 1. december 2026 er: Indkomst og herkomst den 31. december 2025. Kriminalitet og arbejdsmarkedstilknytning den 31. december 2024 og den 31. december 2025, kriterierne er opgjort som gennemsnit over 2 år. Uddannelse den 30. september 2025. Lovgrundlag Almenboligloven §§ 59, stk.6, 61 a og 168 a. Økonomiske konsekvenser Sagen har ingen økonomiske konsekvenser for Greve Kommune. Høring Der er ingen høringspligt i denne sag. Tidsplan Udvalget orienteres om udviklingen i parallel- og omdannelsesområder igen, når listerne udkommer 1. december 2025. Øvrige forhold Kommunaldirektør Anne-Sofie Degn og centerchef Tina Malling Kiær deltager under punktet.", "source_path": "data/greve/raw_dagsordener/Plan- og Tryghedsudvalget_2025-01-07T16:00:00+01:00_3ad58620-331a-4b33-8bee-46347c5f0bad.json"}
{"document_id": "3ad58620-331a-4b33-8bee-46347c5f0bad", "committee": "Plan- og Tryghedsudvalget", "meeting_date": "2025-01-07T16:00:00+01:00", "section_type": "html_fragment", "section_title": "Konkrete tiltag i Askerød", "case_number": "24-012790", "agenda_index": 5, "text": "Beslutning 1.-2. anbefales. Afbud: Marc Genning Fremstilling Sagsprocedure Plan- og Tryghedsudvalget, Økonomiudvalget og Byrådet. Resume Som led i styringsdialogen med boligorganisationerne har BO-VEST og administrationen drøftet en række initiativer, der skal gøre Askerød til et trygt og attraktivt boligområde. Et af initiativerne – et forslag om ikke at genudleje supplementsboligerne i Askerød - kræver kommunens godkendelse. Indstilling Administrationen indstiller, at det godkendes, at der fremlægges en sag til beslutning om deltagelse i helhedsplan og rammerne for en sådan, at det godkendes ikke at genudleje supplementsboligerne i Askerød. Sagsbeskrivelse Administrationen og BO-VEST har i forbindelse med styringsdialogen i december drøftet Askerøds status som parallelsamfund og risikoen for, at området bliver et omdannelsesområde 1. december 2026. Der samarbejdes i forvejen om at skabe den rette udvikling i området via den boligsociale helhedsplan og gennem aftaler om 100 % kommunal boliganvisning. Der er derudover etableret samarbejde mellem politi og boligforeninger om udsættelse af dømte kriminelle jf. almenboliglovens §63d. På styringsdialogen er det derudover aftalt, at boligforeninger og administration sikrer, at arbejdsgange for dialog og udveksling af information mellem foreningerne i det sammenhængende boligområde og kommunen genbesøges og følges. På mødet orienterede BO-VEST også om en række initiativer, som organisationsbestyrelsen i Vridsløselille Andelsboligforening har godkendt med henblik på at få Askerød af listen over parallelsamfund og på sigt udvikle et samlet boligområde, der bidrager positivt til kommunen: hovedlinjerne i den helhedsorienterede udviklingsplan for Askerød, en forstærket boligsocial indsats i Askerød på 1,5 mio. om året de kommende fire år (midler der især skal gå til kriminalitetsforebyggelse, uddannelse og livschancer) udgifter på 0,5 mio. til at udarbejde forstadierne til en plan for udviklingen af de fysiske forhold. Helhedsplan for området BO-VEST og bestyrelsen i Vridsløselille Andelsforening vil med helhedsplanen lave en gennemarbejdet plan for den mulige fysiske udvikling i Askerød-området og udtrykker ønske om, at planen udarbejdes i tæt samspil med kommunen og andre relevante aktører, således at planen ikke alene omfatter selve Askerød-bebyggelsen, men også skaber sammenhænge og forbindelser til det samlede område i Hundige. Administrationen indstiller, at udvalget beslutter, om der skal fremlægges en sag, der belyser, hvordan et sådan samspil kan tænkes, og hvilke rammer der kunne være for planen. Stop for udlejning af supplementsboliger BO-VEST foreslår desuden, at de 53 supplementsboliger i Askerød ikke genudlejes, når de nuværende beboere flytter ud. Supplementsboligerne er oprindeligt oprettet som supplement til større boliger, og de egner sig dårligt som selvstændige boliger, bl.a. fordi der ikke er mulighed for selvstændige køkkener og bad. Intentionen er, at boligerne skal indgå i den fysiske forandring af området, fx oprettelse af seniorbofællesskaber og lignende. Efter almenboligloven skal Byrådet godkende væsentlige forandringer af en ejendom, der tilhører almene boligorganisationer. Det gælder også nedlæggelse af boliger. Samtykke til nedlæggelse af boliger kun må gives, hvis nedlæggelsen skønnes nødvendig efter en samlet vurdering af hensynet til de boligsøgende og baggrunden for nedlæggelsen. Det er administrationens vurdering, at initiativerne generelt vil medvirke positivt til at få Askerød af listen over parallelsamfund, og at kommunen derfor skal bakke op om initiativerne fra boligorganisationen, herunder godkende ønsket om ikke at genudleje supplementsboligerne i Askerød. Lovgrundlag Almenboligloven § 28, stk. 1. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag . Tidsplan BO-VEST og organisationsbestyrelsen i Vridsløselille Andelsboligforening orienteres om kommunens beslutning mht. genudlejning, når sagen har været i Byrådet den 29. januar 2025.", "source_path": "data/greve/raw_dagsordener/Plan- og Tryghedsudvalget_2025-01-07T16:00:00+01:00_3ad58620-331a-4b33-8bee-46347c5f0bad.json"}
{"document_id": "3ad58620-331a-4b33-8bee-46347c5f0bad", "committee": "Plan- og Tryghedsudvalget", "meeting_date": "2025-01-07T16:00:00+01:00", "section_type": "html_fragment", "section_title": "Boliganvisning - tilsynsudtalelse fra Ankestyrelsen", "case_number": "24-013054", "agenda_index": 6, "text": "Beslutning Anbefales. Afbud: Marc Genning Fremstilling Sagsprocedure Plan- og Tryghedsudvalget, Økonomiudvalget og Byrådet. Resume Greve Kommune har modtaget en tilsynsudtalelse fra Ankestyrelsen om kommunens vejledende kriterier for boligsocial anvisning af almene boliger. Tilsynsudtalelsen er udarbejdet på baggrund af en henvendelse til Ankestyrelsen fra Dansk Handicap Greve. Ankestyrelsen har bedt byrådet i Greve Kommune om at oplyse, hvad tilsynsudtalelsen giver anledning til. Indstilling Administrationen indstiller, at udkast til Byrådets udtalelse til Ankestyrelsen godkendes. Sagsbeskrivelse Sagens forløb Dansk Handicap Greve (DH Greve) skrev til Ankestyrelsen den 9. november 2022. I skrivelsen anfægtede DH Greve, at kommunens boligsociale anvisning stillede krav om, at en boligsøgende skulle være skrevet op i mindst to boligselskaber, for at kunne dokumentere, at vedkommende selv var aktivt boligsøgende. Ankestyrelsen skrev til Greve Kommune den 21. september 2023, hvor styrelsen bad Greve Kommunes administration om at redegøre for, om kommunens anvisningskriterier hindrer kommunen i at foretage en samlet konkret og individuel vurdering af ansøgerens boligbehov, og om kriterierne er i overensstemmelse med almenboliglovens regler. Administrationen svarede dengang, at kriteriet om aktiv boligsøgende blev justeret, sådan at det efterfølgende fremgik, at en boligsøgende skal være aktiv boligsøgende, fx ved at lade sig skrive op i et eller flere boligselskaber. Administrationen redegjorde desuden for, hvordan der i praksis foretages konkrete, individuelle vurderinger i boliganvisningen. Endeligt indsatte administrationen i sin besvarelse de aktuelt gældende kriterier. Den 5. december 2024 sendte Ankestyrelsen en tilsynsudtalelse til Greve Kommune om styrelsens vurdering af kommunens kriterier for boligsocial anvisning, på baggrund af den forudgående korrespondance. Det er denne tilsynsudtalelse, hvori Ankestyrelsen beder om, at byrådet svarer på, hvad tilsynsudtalelsen giver anledning til. Ankestyrelsens tilsynsudtalelse er vedlagt som bilag 1. Ankestyrelsens vurdering Ankestyrelsen vurderer, at Greve Kommunes vejledende kriterier for boligsocial anvisning er i strid med almenboliglovens regler om, at kommunal boliganvisning skal ske efter en konkret og individuel vurdering. Ankestyrelsen lægger i sin vurdering vægt på, at kriteriet om at boligsøgende skal have betydelige og påtrængende vanskeligheder som følge af en pludselig opstået og uforudsigelig hændelse, har til hensigt at afskære en bestemt gruppe af borgere fra at søge om hjælp med en bolig, hvilket hindrer kommunen i at foretage en samlet konkret og individuel vurdering, at kriteriet om at boligsøgende skal være aktivt boligsøgende fortsat er for snævert, selvom teksten er ændret sådan, at aktiv boligsøgende kan ske ved, at man fx lader sig skrive op i et eller flere boligselskaber. Ankestyrelsen lægger vægt på, at idet der ikke indgår andre eksempler på, hvordan man kan være aktivt boligsøgende, så fremstår det fortsat som et underliggende krav at borgeren er opskrevet i et eller flere boligselskaber. Herudover bemærker Ankestyrelsen, at kommunen ikke i vurderingen af de boligsøgendes behov kan stille ufravigeligt krav om folkeregister adresse i kommunen, idet enhver boligsøgende med ophold i kommunen har krav på at få behandlet sin ansøgning om anvisning af en almen bolig. Nye vejledende kriterier i august 2024 Ankestyrelsens vurdering er baseret på nogle vejledende kriterier, der var gældende, da administrationen svarede Ankestyrelsen den 21. september 2023. Siden har Plan- og Tryghedsudvalget den 13. august 2024 (punkt 6) vedtaget en revision af de vejledende kriterier for boligsocial anvisning. I denne revision fremgår tydeligt, at anvisning sker på baggrund af en individuel og konkret vurdering af den boligsøgendes behov og af beboersammensætningen i det pågældende boligområde. Videre fremgår det, at der i vurderingen blandt andet lægges vægt på, om den boligsøgende har sociale problemer udover sit boligproblem. Der skal være tale om betydelige og påtrængende vanskeligheder som følge af en pludseligt opstået og uforudsigelig hændelse, om den boligsøgende selv er aktivt boligsøgende, fx ved at skrive sig op i et eller flere boligselskaber, om den boligsøgende har folkeregister adresse i Greve Kommune, og hvilken tilknytning vedkommende i øvrigt har til kommunen. Byrådets udtalelse til Ankestyrelsen På baggrund af ovenstående, har administrationen formuleret et udkast til en udtalelse, som Byrådet kan sende til Ankestyrelsen. I udtalelsen fremgår de nuværende retningslinjer for boligsocial anvisning og hvordan disse administreres i praksis under hensyntagen til lovens krav om at boliger skal anvises efter en individuel og konkret vurdering af den boligsøgendes behov og af boligområdets behov. Udkast til udtalelse til Ankestyrelsen fra byrådet er vedlagt som bilag 2. Lovgrundlag Lov om almene boliger § 59, stk. 1. Økonomiske konsekvenser Sagen har ingen økonomiske konsekvenser for Greve Kommune. Høring Der er ingen høringspligt i denne sag.", "source_path": "data/greve/raw_dagsordener/Plan- og Tryghedsudvalget_2025-01-07T16:00:00+01:00_3ad58620-331a-4b33-8bee-46347c5f0bad.json"}
{"document_id": "3ad58620-331a-4b33-8bee-46347c5f0bad", "committee": "Plan- og Tryghedsudvalget", "meeting_date": "2025-01-07T16:00:00+01:00", "section_type": "html_fragment", "section_title": "Status på kommunal boliganvisning i Askerød og Gersagerparken - Godkendelse af aftale", "case_number": "24-005230", "agenda_index": 7, "text": "Beslutning 1.-5. anbefales. (Ø) stemmer imod 3) og 4). Plan- og Tryghedsudvalget ønsker desuden at problematisere overfor ministeren, at der ikke er sammenhæng mellem de kriterier som boligområderne måles på, og de handlemuligheder boligselskaber og kommuner har. Plan- og Tryghedsudvalget ønsker derudover at problematisere overfor ministeren, at det er vanskeligt at forbedre beboersammensætningen i forebyggelsesområder, når boligbytte og fremleje kan ske uden hensyntagen til fastlagte kriterier for udlejningen. Plan- og Tryghedsudvalget anbefaler, at Byrådet sender et brev til Socialminister Sophie Hæstorp Andersen med en opfordring til, at ministeren ser på disse to forhold. Afbud: Marc Genning Fremstilling Sagsprocedure Plan- og Tryghedsudvalget, Økonomiudvalget og Byrådet Resume Den 19. juni 2023, punkt 24, godkendte Byrådet aftaler om 100 % kommunal boliganvisning i Askerød og Gersagerparken . Herunder at der ønskedes en status medio 2024 angående tekniske og administrative ressourcer brugt på opgaven. I denne sag orienterer administrationen om dette samt indstiller til godkendelse af tilpassede aftaler, jævnfør dialog med Poul Schmith/Kammeradvokaten I/S. Endelig orienteres om den konkrete opgaveløsning i boliganvisningen, som afspejler de ressourcer der er afsat til opgaven. Supplerende sagsfremstilling Denne supplerende sagsfremstilling er udarbejdet til Plan- og Tryghedsudvalgets behandling af sagen den 7. januar 2025. Økonomiudvalget sendte den 30. oktober 2024 (punkt 8) sagen tilbage til Plan- og Tryghedsudvalget. Økonomiudvalget ønsker en præcisering og at de foreslåede ændringer i aftalerne tydeligt angives. I foråret 2024 stillede Plan- og Tryghedsudvalget spørgsmål til administrationens praksis i den kommunale anvisning af boliger til Askerød og Gersagerparken . Blandt andet om boliger anvises efter anciennitet eller efter en konkret vurdering. Dette gav anledning til at administrationen fik en ekstern juridisk vurdering af aftalerne hos Poul Schmidt/Kammeradvokaten I/S. De forslåede ændringer er derfor sket på baggrund af den eksterne juridiske vurdering, som viste, at der var behov for at lave en række ændringer i aftalerne, for at overholde Lov om almene boliger § 59, stk. 2 og stk. 6. Dette indebærer, at det i aftalerne er skærpet, at kommunal boliganvisning skal ske efter en konkret og individuel vurdering, jævnfør lov om almene boliger § 59, stk. 2. Herudover er det blevet skærpet i aftalen om Askerød, at der er nogle lovbestemte kriterier, som skal overholdes i anvisningen, fordi Askerød er et parallelsamfundsområde. Blandt andet er følgende ændringer foretaget: Dokumentation: det fremgår ikke længere, at alle i husstanden skal kunne dokumentere, at de lever op til kravene. Dette skyldes, at der kun må indhentes relevant dokumentation, jf. regler om persondata. Relevant dokumentation er de kriterier eller parametre, som de boligsøgende bliver vurderet på. Derfor fremgår det af aftalerne, at den boligsøgende vil blive bedt om at aflevere relevant dokumentation. I aftalen om Askerød har administrationen under punkt to nu præciseret, at alle i husstanden skal leve op til de lovfæstede kriterier. I aftalen om Gersagerparken har administrationen under punkt to nu præciseret, at alle i husstanden vil blive vurderet i forhold til de aftalte parametre. Beskæftigelse: det fremgår i de tilpassede aftaler, at tilknytning til arbejdsmarkedet kan indgå i vurderingen. Dette skyldes, at hele den grundlæggende præmis for kommunal boliganvisning efter § 59, stk. 2 er, at anvisning sker på baggrund af en konkret og individuel vurdering. Derfor må kommunen ikke stille faste kriterier op, som skal være opfyldt for at få en bolig. Kommunen må ikke sætte skøn under regel. Derimod kan kommunen sætte nogle parametre op, som vil indgå i den samlede vurdering af, hvilken boligsøgende der kan få tildelt en bolig. Intern flytning: det fremgår i de tilpassede aftaler, at der ikke kan gives fortrinsret til interne flytninger. Dette skyldes, at kommunal boliganvisning skal ske på baggrund af en konkret vurdering af boligområdets behov og den boligsøgendes behov. Derfor kan der ikke som et fast kriterium eller parameter gives fortrinsret på forhånd – heller ikke til interne. Det fremgår også af aftalen, at i den konkrete vurdering vil spørgsmålet om intern flytning indgå, hvor det er aktuelt. Ligeledes i fortolkningspapiret til aftalerne, hvor det fremgår, at som en del af den samlede konkrete vurdering, kan interne flytninger tilgodeses. Arbejdsmarkedstilknytning: Der fremgår i de tilpassede fortolkningsbilag, nogle vejledende retningslinjer til, hvordan spørgsmålet om fast arbejde kan vurderes. Administrationen har nu tilpasset fortolkningsbilagene, så kommenteringen i de to bilag er enslydende, hvad angår afsnittet om arbejdsmarkedstilknytning. Anciennitet: det fremgår ikke af aftalerne at boliger udlejes efter anciennitet. I sagsfremstillingen er beskrevet, hvordan boligerne anvises. Til sagens yderligere oplysning er der foretaget følgende ændringer og tilføjelser i bilagsmaterialet: Bilag 1 er opdateret med data pr. 1. december 2024. Bilag 2-13 er tilpasset sådan, at de foreslåede ændringer i aftalerne og bilag til aftalerne er angivet med redigeringsfunktionen ”vis ændringer”. For begge aftaler og bilag vedlægges gældende aftale/bilag, ny aftale/bilag med ”vis ændringer” samt ny aftale/bilag uden ”vis ændringer”. I begge aftaler er det desuden præciseret, at alle i husstanden indgår i den konkrete vurdering. I fortolkningsbilagene er tekst om arbejdsmarkedstilknytning ensrettet i begge bilag. Bilag 14 er et nyt bilag med boligselskabernes kommentarer. Som følge af de beskrevne tilpasninger, skal de vedlagte aftaler (bilag 4 og 7) og fortolkningsbilag (bilag 10 og 13) godkendes på ny. I den supplerende indstilling nedenfor er derfor medtaget indstillingspunkterne 1 og 4 fra den oprindelige sagsfremstilling, som blev forelagt Plan- og Tryghedsudvalgets møde den 8. oktober 2024, punkt 3. Nedenfor fremgår disse som indstillingspunkt 1 og 2. Der er hermed tale om en samlet indstilling for hele sagsforløbet. Supplerende indstilling Administrationen indstiller, at orientering om tekniske og administrative ressourcer tages til efterretning at orientering om praksis tages til efterretning at tilpasset aftale med tilhørende fortolkningsbilag om kommunal boliganvisning i Askerød godkendes at tilpasset aftale med tilhørende fortolkningsbilag om kommunal boliganvisning i Gersagerparken godkendes at det godkendes, at boligselskabernes kommentarer indarbejdes i aftalerne. Supplerende sagsfremstilling Denne supplerende sagsfremstilling blev udarbejdet til Økonomiudvalgets behandling af sagen den 30. oktober 2024. Kommunal boliganvisning i Askerød og Gersagerparken er en indsats under projektet om Tryghed i Greve Nord, hvor et fokusområde er forbedring af beboersammensætningen. I forbindelse med udmøntning af indsatsen bevilgede Byrådet den 19. juni 2023 370.000 kr. til etablering af it-understøttelse og 20.000 kr. til driftsudgifter i 2023. Herudover godkendte Byrådet, at der i budget 2024-27 blev indarbejdet en tekniske korrektion på mellem 96.000 og 144.000 kr. til årlige driftsomkostninger. I forbindelse med vedtagelsen af Budget 2024-2027 blev der konkret givet en bevilling på 120.000 kr., der er placeret under Økonomiudvalget på en formålsbestemt konto. Etableringsudgifter samt drift for december 2023 beløb sig jævnfør kontrakten til 282.510 kr. Da bevillingen er formålsbestemt, tilgår uforbrugte midler kassen, medmindre andet besluttes. De uforbrugte midler på 107.490 kr. tilgik kassen ved udgangen af 2023. I sagsfremstillingen fremgår, at der har været driftsudgifter i 2024 på 108.640 kr. Hertil forventes yderligere udgifter på 10-12.000 kr. i 2024. Der er tale om betaling for en årlig opdatering af oplysninger i it-systemet om huslejer mv., som følge af boligselskabernes årlige justeringer. De samlede driftsudgifter for 2024 forventes at blive 120.000 kr., svarende til det afsatte budget. I gennemgangen af betalinger til projektet har administrationen desuden konstateret, at kommunen er faktureret for en abonnementsudgift på 31.500 kr., som ikke umiddelbart fremgår af kontrakten. Administrationen undersøger denne betaling med henblik på at sikre at der er overensstemmelse mellem kontraktuelle forpligtelser og leverandørens fakturering. Indstilling Administrationen indstiller, at orientering om tekniske og administrative ressourcer tages til efterretning at tilpasset aftale om kommunal boliganvisning i Askerød godkendes at tilpasset aftale om kommunal boliganvisning i Gersagerparken godkendes at orientering om praksis tages til efterretning. Sagsbeskrivelse Aftalerne blev indgået i juli 2023 fordi de to boligområder på daværende tidspunkt var på regeringens lister over hhv. parallelsamfundsområder (Askerød) og forebyggelsesområder ( Gersagerparken ). Ved den årlige opgørelse over udsatte boligområder den 1. december 2023 fremgik det, at Gersagerparken da var taget af listen over forebyggelsesområder. Ikke desto mindre valgte bestyrelserne at fastholde aftalen om kommunal boliganvisning i Gersagerparken . Nedenfor fremgår de tekniske ressourcer og en anslået vurdering af de administrative ressourcer forbundet med opgaven. Tekniske ressourcer Ved sagens vedtagelse den 19. juni 2023, punkt 24, godkendte Byrådet udgift til it-system på anslået 370.000 kr. i etablering og årligt op til 144.000 kr. i drift. De forbrugte ressourcer ligger på: Etablering og implementering: 282.510 kr. Drift, vedligehold og support: 9.053 kr. pr. mdr. eller 108.640 kr. pr. år. Administrative ressourcer Ved sagens vedtagelse den 19. juni 2023, punkt 24, godkendte Byrådet øget personaleudgift svarende til ét årsværk. Boliganvisningen er derfor blevet opnormeret med ét årsværk. Boliganvisningen varetager i fællesskab opgaven tillige med andre opgaver i Borgerservice. I opstartsperioden blev der brugt en del tid på at tilpasse den tekniske løsning, etablere samarbejde og dialog med boligselskaberne, interne praksisafklaringer, faglige drøftelser og vurderinger samt besvarelse af telefoniske og personlige borgerhenvendelser. Samlet set skønnes, at tiden brugt på opgaven på nuværende tidspunkt har været mere omfattende end svarende til opnormeringen på ét årsværk, på grund af omfattende opgaver i opstartsperioden. På sigt er det vurderingen, at en opnormering svarende til ét årsværk er tilstrækkeligt til opgavens udførsel i boliganvisningen, i henhold til den konkrete praksis, som beskrives nedenfor. Hertil kommer anslået 4-5 timer om ugen på faglig ledelse, arbejde med administrationsgrundlag, monitorering, afrapportering til politikere og topledelse samt dialog med boligselskaber. Samt anslået 2-3 timer om ugen på teknisk og administrativ support relateret til implementering, drift og tilpasninger i it-systemet, dataudtræk og analyser samt udarbejdelse og tilpasninger af arbejdsgange. Samlet anslås at administrationen anvender 40-45 timer om ugen på opgaven med udmøntning af aftalerne om 100 % kommunal boliganvisning til Askerød og Gersagerparken . I bilag 1 er vedlagt en oversigt over, hvor mange der har skrevet sig op til en bolig i Askerød og Gersagerparken , samt hvor mange boliger administrationen har anvist pr. 31. august 2024. Tilpassede aftaler Formålet med aftalerne er at anvende kommunal boliganvisning som et redskab til at forbedre beboersammensætningen i de to boligområder. Aftalerne er således indgået efter Lov om almene boliger § 59, stk. 2, hvorefter kommunal boliganvisning skal ske på baggrund af en konkret vurdering af boligområdets behov og af borgerens behov. Herudover er der for udsatte boligområder (Askerød) nogle lovbestemte kriterier i Lov om almene boliger af § 59, stk. 6, som den enkelte boligsøgende skal opfylde for at komme i betragtning til en bolig. Administrationen har bedt Poul Schmith/Kammeradvokaten I/S vurdere, om aftalerne lever op til bestemmelsen i § 59, stk. 2 om, at anvisning skal ske efter en konkret individuel vurdering. Efter dialog og sparring om dette, har administrationen skærpet aftalernes ordlyd, så det tydeligere fremgår, hvornår der anvises efter lovbestemte kriterier i Askerød, jf. § 59, stk. 6, og hvornår der anvises efter en konkret individuel vurdering af den boligsøgendes behov og boligområdets behov. På denne baggrund forelægges tilpassede aftaler samt fortolkningsbilag til hver af aftalerne til godkendelse. Aftalerne og bilag til aftalerne er vedlagt i bilag 2-5. Praksis afstemt med ressourcer I august 2024 var 2260 personer opskrevet til bolig i Askerød og Gersagerparken . Når kommunen får en ledig bolig, bliver de borgere - hvor den ledige bolig opfylder både deres egne boligønsker og boligområdets kriterier - fundet via et it-system. Listen rummer normalt 130-180 personer. Tidligere praksis: Fra december 2023 til maj 2024 blev boligtilbud sendt til de 12 personer med længst anciennitet. Den, der havde været opskrevet længst og opfyldte kriterierne, fik boligen. Revision af praksis: I foråret 2024 blev det klart, at anciennitet alene ikke er nok for at tildele en ledig bolig. Kommunen skal også tage hensyn til både borgerens og boligområdets behov, når de vurderer ansøgerne. Med de ressourcer, der er til rådighed, er det ikke muligt at vurdere alle 130-180 personer hver gang. Ny praksis fra maj 2024: Nu sendes boligtilbud til 20 personer, som har angivet at de opfylder boligområdets kriterier, og som søger den konkrete boligtype. Af dem, der viser interesse, vurderes op til tre, som også skal dokumentere, at de opfylder kriterierne. Beslutningen om hvem den ledige bolig skal tildeles, træffes ud fra både borgerens og boligområdets behov. Med de nuværende ressourcer kan denne metode følges uden at sagsbehandlingstiden medfører risiko for tomgangsleje. Flere ressourcer vil dog gøre det muligt at inddrage flere personer i vurderingen, som opfylder kriterierne. Lovgrundlag Lov om Almene boliger § 59, stk. 1, og stk. 2 som lyder (i uddrag) \"til løsning af påtrængende boligsociale behov. Anvisning sker på baggrund af en vurdering af den boligsøgendes behov og beboersammensætningen i den afdeling, den boligsøgende anvises til eller bor i på anvisningstidspunktet\", samt stk. 3-6. Økonomiske konsekvenser Sagens økonomiske konsekvenser er beskrevet i sagsfremstillingen. Der er ikke yderligere økonomiske konsekvenser forbundet med denne sag. Øvrige forhold De reviderede aftaler skal godkendes i boligorganisationernes bestyrelser, før de træder i kraft. Den 1. december hvert år udgiver regeringen sine lister over udsatte boligområder. I den forbindelse vil det fremgå, hvorvidt Askerød fortsat er på listen over parallelsamfundsområder. Eventuelle ændringer i beboersammensætningen vil fremgå af de årlige nøgletal, som udgives til kommuner og boligorganisationer i første kvartal 2025. Centerchef Tina Malling Kiær deltager under behandlingen af dette punkt. Beslutning i Plan- og Tryghedsudvalget den 8. oktober 2024 Ikke til stede: Kenneth Jerkel (A) 1. Anbefales med bemærkning om, at Udvalget ønsker et notat frem mod Økonomiudvalgets behandling om evt. uforbrugte midler i 2023, hvor midlerne blev finansieret fra Tryghed i Greve Nord 2. og 3. Aftalerne anbefales med bemærkninger om, at praksis ændres, så der ved tildelingen lægges mest mulig vægt på en konkret og individuel vurdering. 4. Anbefales taget til efterretning (Ø) stemmer imod pkt. 2 og 3 Udvalget ønsker en orientering primo 2025 om status på eventuelle omdannelsesområder og tal for 2024. Beslutning i Økonomiudvalget den 30. oktober 2024 Økonomiudvalget besluttede at sende sagen tilbage til Plan- og Tryghedsudvalget ift. at præcisere aftalen for den kommunale anvisningsret. Når sagen genfremsættes, skal ændringerne tydeligt angives.", "source_path": "data/greve/raw_dagsordener/Plan- og Tryghedsudvalget_2025-01-07T16:00:00+01:00_3ad58620-331a-4b33-8bee-46347c5f0bad.json"}
{"document_id": "3ad58620-331a-4b33-8bee-46347c5f0bad", "committee": "Plan- og Tryghedsudvalget", "meeting_date": "2025-01-07T16:00:00+01:00", "section_type": "html_fragment", "section_title": "Aftale om arbejdspligt for borgere på offentlig forsørgelse", "case_number": "24-012617", "agenda_index": 8, "text": "Beslutning Orienteringen blev taget til efterretning. Afbud: Marc Genning Fremstilling Sagsprocedure Beskæftigelses- og Erhvervsudvalget, Plan- og Tryghedsudvalget. Resume Formålet med denne sag er at orientere udvalget om den politiske aftale om arbejdspligt, som blev indgået mellem regeringen og flere partier i Folketinget. Aftalen vil få direkte indvirkning på modtagere af selvforsørgelses- og hjemrejseydelse samt overgangsydelse og borgere i kontanthjælpssystemet. Indstilling Administrationen indstiller, at orienteringen tages til efterretning. Sagsbeskrivelse I oktober 2023 indgik regeringen, med støtte fra Dansk Folkeparti, Liberal Alliance og Danmarksdemokraterne, en aftale om arbejdspligt for borgere i kontanthjælpssystemet. Lovforslaget forventes vedtaget i december 2024. Hovedelementer i aftalen Aftalen indebærer, at borgere, der ikke opfylder opholdskravet på mindst ni års ophold i Danmark indenfor de seneste ti år og beskæftigelseskravet på mindst to og et halvt års fuldtidsbeskæftigelse indenfor de seneste ti år, skal udføre arbejdspligt for at modtage fuld forsørgelsesydelse. Borgere, der har opholdstilladelse efter den særlige lovgivning for fordrevne ukrainere, er undtaget. Arbejdspligten omfatter op til 37 timer om ugen i beskæftigelsesfremmende aktiviteter som nyttejobs, virksomhedspraktik, løntilskudsjob og ordinære timer. Aktiviteter som danskundervisning, jobsøgning og transporttid mellem aktiviteter kan også indgå. Indsatsen vil blive tilpasset den enkelte borgers helbred og ressourcer, og arbejdstimerne kan justeres efter behov. Indsatsen vil blive tilrettelagt som et kontinuerligt forløb og udeblivelser uden gyldig grund vil medføre sanktioner i ydelsen. Indsatsen knytter sig også op på Beskæftigelsespolitikkens ønskede effekter ”Flere borgere med ikke vestlig baggrund er i beskæftigelse eller uddannelse i stedet for på offentlig forsørgelse” og ”Flere borgere er i beskæftigelse eller uddannelse i stedet for offentlig forsørgelse” Tidsplan for implementering Aftalen forventes at træde i kraft den 1. januar 2025 og vil blive implementeret i to faser. Første fase, fra 1. januar 2025, omfatter modtagere af selvforsørgelses- og hjemrejseydelse samt overgangsydelse. Anden fase, der træder i kraft den 1. juli 2025, udvides til alle borgere i kontanthjælpssystemet, der ikke opfylder opholds- og beskæftigelseskravene. Kommunerne skal have implementeret arbejdspligten senest den 1. januar 2026. Forventede konsekvenser af den nye arbejdspligt Arbejdspligten vil øge aktivitetskravet for borgere, der ikke opfylder opholds- og beskæftigelseskravene. De vil blive pålagt op til 37 timers ugentlig arbejdspligt, primært i form af deltagelse i nyttejobs. Nyttejobs defineres som ekstraopgaver, der ligger ud over det normale serviceniveau, som offentlige arbejdsgivere ellers ikke ville udføre. (det der kom herefter, er flettet med i nedenstående). For at sikre tilstrækkeligt med arbejdsopgaver vil kommunerne få en central rolle i implementeringen. Kommunale institutioner vil blive forpligtet til at stille flere opgaver til rådighed, så der skabes et bredt udvalg af nyttejobs. Dette understøttes af, at aftalen afskaffer både rimelighedskravet og varighedsbegrænsningen for nyttejobs, hvilket giver kommunerne større fleksibilitet til at tilrettelægge længere forløb og gør det muligt at tilpasse forløbene efter de enkelte borgeres behov. Udover de kommunale institutioners bidrag forventes erhvervslivet også at spille en afgørende rolle. Private virksomheder forventes at bidrage med småjobs og virksomhedspraktik, der kan skabe en vej til varig beskæftigelse og samtidig styrke et mere rummeligt arbejdsmarked. Arbejdspligten vil desuden have et særligt fokus på borgere i udsatte boligområder, hvor ledighed og social kontrol ofte udgør en udfordring. Formålet er at bryde den negative sociale arv og sikre, at flere børn ser deres forældre gå på arbejde. Indsatsen skal hjælpe med at skabe nye muligheder for borgere i disse områder, så beskæftigelse og uddannelse bliver en naturlig del af hverdagen. Samtidig vil indsatsen bidrage til at fremme integration og styrke den sociale sammenhængskraft. Omfang af borgere berørt af arbejdspligten i Greve Kommune Greve Kommune forventer, at omkring 76 borgere vil blive omfattet af arbejdspligten i løbet af 2025. 25 af disse borgere modtager selvforsørgelses- og hjemrejseydelse samt overgangsydelse og de resterende 51 borgere modtager kontanthjælp. Screeningen af de berørte borgere giver et øjebliksbillede, som løbende vil blive vurderet og opdateret. Borgerne vil blive vurderet individuelt. Nogle kan deltage i fuldtidsaktivering, mens andre kan få reduceret timetal på grund af helbredsmæssige eller sociale forhold. Fritagelser kan gives på baggrund af lægelig dokumentation, hvis indsatsen vurderes at forværre borgerens helbred, og til borgere over pensionsalderen. Særligt tilrettelagt nytteindsats i Greve Kommune Greve Kommune har oprettet Service++ som en nytteindsats, med dispensation fra de regionale arbejdsmarkedsråd (RAR). Indsatsen i Service++ anvendes aktuelt til jobparate kontanthjælpsmodtagere over 30 år og åbenlyst uddannelsesparate borgere og omfatter opgaver som oprydning, genanvendelse og affaldshåndtering på kommunens institutioner. For at imødekomme kravene om arbejdspligt udvides Service++ med en særligt tilrettelagt nytteindsats for borgere, der er underlagt arbejdspligt. Indsatsen bliver en central del af arbejdspligten og skal sikre at borgerne aktiveres kontinuerligt. Service++ vil fremover både blive anvendt til arbejdspligtsindsatsen og samtidig fortsætte den eksisterende indsats for jobparate kontanthjælpsmodtagere og åbenlyst uddannelsesparate borgere. Lovgrundlag Lov om aktiv beskæftigelsesindsats. Økonomiske konsekvenser I lovforslaget, som forventes vedtaget i december 2024, kompenseres kommunerne under ét for indførelse af arbejdspligt med 41,0 mio. kr. i 2025 stigende til 189,8 mio. kr. fra 2027 og frem. Greves andel heraf forventes ved fuld implementering at udgøre i omegnen af 1,6 mio. kr. Med vedtagelsen af Greve Kommunes budget 2025-28 er det besluttet, at den aktive beskæftigelsesindsats skal reduceres svarende til 8,6 mio. kr. varigt. Såfremt den økonomiske kompensation for indførelse af arbejdspligt ikke er tilstrækkeligt til at implementere reformen, kan det få betydning for udmøntningen af den reduktion i den aktive beskæftigelsesindsats, som er besluttet i Budget 2025-28. Høring Der er ikke høringspligt i denne sag. Sagens forløb 06/01/2025 Beskæftigelses- og Erhvervsudvalget Orienteringen blev taget til efterretning med bemærkning om, at udvalget ønsker at der udarbejdes en faktuel pressemeddelelse om arbejdspligten.", "source_path": "data/greve/raw_dagsordener/Plan- og Tryghedsudvalget_2025-01-07T16:00:00+01:00_3ad58620-331a-4b33-8bee-46347c5f0bad.json"}
{"document_id": "3ad58620-331a-4b33-8bee-46347c5f0bad", "committee": "Plan- og Tryghedsudvalget", "meeting_date": "2025-01-07T16:00:00+01:00", "section_type": "html_fragment", "section_title": "Kommuneplanrevision - Natur i byen, opfølgning på temamøde i november", "case_number": "24-004043", "agenda_index": 9, "text": "Beslutning 1.-7. anbefales. (Ø) undlader. Plan- og Tryghedsudvalget ønsker, at der fremlægges en sag om muligheden for at regulere datacentre, batteriparker og lignende i kommuneplanen. Afbud: Marc Genning Fremstilling Sagsprocedure Plan- og Tryghedsudvalget, Økonomiudvalget og Byrådet. Resume Sagen beskriver forslag til anden temarevision af kommuneplanen med det overordnede tema 'Rig natur og vedvarende energi', herunder de emner, der falder ind under det første temamøde om 'Natur i byen' på Plan- og Tryghedsudvalgets møde den 19. november 2024. Byrådet skal tage stilling til, hvilke af de beskrevne emner, der skal revideres i kommuneplanen, samt hvilke principper og tilgange, der skal bruges ved revisionen. Indstilling Administrationen indstiller, 1. at det godkendes, at der i kommuneplanrevisionen arbejdes med at udpege nye rekreative rammer efter principperne 1-3 (som er beskrevet i sagen), 2. at det godkendes, at der arbejdes med følgende begrønningskrav i rammer og retningslinjer: a. procentdel begrønning i rammer, som relaterer sig til den grønne struktur, b. procentdel begrønning i rammer for bestemte områdetyper c. der formuleres retningslinjer om mindstekrav til størrelsen på grønne områder i tilknytning til etageboliger. 3. at det godkendes, at der arbejdes med nye retningslinjer for kvaliteten af det grønne i byen, 4. at det godkendes, at der arbejdes med udpegning af lavbundsarealer i byzone, 5. at det godkendes, at der arbejdes med skovrejsningsområder i byzone på følgende kommunale arealer: a. bortforpagtede arealer som allerede i dag er beliggende indenfor rekreative rammer, b. på og ved støjvolde, c. større kratarealer, der er ved at udvikle sig til skov d. i tilknytning til andre naturområder, for at skabe sammenhænge. 6. at det godkendes, at der arbejdes med mikroskove i byzone via retningslinjer og konkrete udpegninger som sikrer mikroskov: a. ved ny byudvikling, b. som en del af begrønningen i rammer, c. i erhvervs- og boligområder d. på større kommunale græsarealer, e. i forlængelse af eksisterende skov, f. i potentielle naturområder og i potentielle økologiske forbindelser. 7. at det godkendes, at der arbejdes med mulighed for at integrere KLAR Forsyning A/S’ konkrete behov for klimatilpasningsanlæg via udpegninger og/eller retningslinjer om udvidelse af eksisterende bassiner mv. Sagsbeskrivelse Byrådet igangsatte den 17. april 2024 (pkt. 28) arbejdet med kommuneplanrevisionen, der bygger på Planstrategi 2023, der blev vedtaget af Byrådet den 29. januar 2024 (pkt. 29). Jf. igangsættelsessagen revideres kommuneplanen delvist og i de tre pejlemærker, som planstrategien omhandler, i følgende rækkefølge: Boliger til hele livet Rig natur og vedvarende energi Trygge og sammenhængende lokalområder På mødet blev det besluttet at afholde to temamøder i tilknytning til pejlemærket 'Rig natur og vedvarende energi'. Temamøde om 'Natur i byen' og temamøde om 'Arealanvendelsen i det åbne land samt vedvarende energianlæg'. Rig natur og vedvarende energi Plan- og Tryghedsudvalget drøftede på mødet den 10. september 2024 (pkt. 4) forventninger og ønsker til indhold på de to temamøder. Der blev afholdt temamøde om ’Natur i byen’ på Plan- og Tryghedsudvalgets møde den 19. november 2024 (pkt. 2), med et oplæg (jf. bilag 1) og drøftelser. Denne sag følger der op på den række af emner, der blev præsenteret på temamødet, der kan arbejdes med i kommuneplanen ift. at sikre mere grønt i det bebyggede miljø. Emnerne fremstår nedenfor. Nye rekreative rammer Der kan i kommuneplanen udpeges rekreative rammeområder, hvor der ikke må bygges. I den gældende kommuneplan er der allerede en del rekreative rammer, men der er mulighed for at udpege nye ved at tage udgangspunkt i eksisterende grønne områder, som f.eks. ligger i eksisterende bolig- eller erhvervsområder. Administrationen anbefaler, at der arbejdes med at udpege nye rekreative rammer efter følgende tre principper: 1. Arealer der f.eks. allerede er rekreative delområder i eksisterende lokalplaner. Herved sikres den fremtidige arealanvendelse. 2. Eksisterende grønne arealer, som har udviklet sig til beskyttet natur (jf. naturbeskyttelsesloven). Herved sikres selve arealet yderligere, men der kan også kigges en buffer omkring den beskyttede natur. 3. De nye rekreative rammer skal som minimum være ca. 5000 m 2 . Eksempler på ovenstående fremgår af bilag 2. Procentdel begrønning i rammer og mindstekrav i retningslinjer I januar 2024 blev der indført en ændring i Planloven, som gør det muligt i kommuneplanen at fastsætte en minimum begrønningsprocent for et område og/eller at stille krav til kvaliteten af bynatur og dens vækstbetingelser. Administrationen anbefaler, at der enten kan arbejdes med følgende begrønningskrav i rammerne: a. Der kan fastlægges en procentdel begrønning i de rammer, som relaterer sig til den grønne struktur (bl.a. udpegning af Grønt Danmarkskort som er et krav i henhold til planloven, jf. bilag 3). b. Der kan fastlægges en procentdel begrønning i rammer for bestemte områdetyper herunder boligrammer med etageboliger, rammer for erhvervsområder og de tekniske områder. c. Der kan formuleres retningslinjer om mindstekrav til størrelsen på grønne områder i tilknytning til etageboliger. I den gældende kommuneplan er der krav til grundstørrelse for enfamilieshuse og rækkehuse, men ikke noget krav til størrelsen på grønne områder i tilknytning til etageboliger. Eksempler på a) og b) fremgår af bilag 2. Retningslinjer for mere kvalitet i det grønne Selvom den gældende kommuneplan ikke i dag har nogle retningslinjer til størrelsen på grønne områder i tilknytning til etageboliger, så er der allerede i dag nogle retningslinjer om kvaliteten af det grønne ved etageboliger, som går på opholdsmuligheder, aktivitet samt arts- og årstidsvariation i beplantningen. Der er ligeledes retningslinjer om merværdi ved klimatilpasningsanlæg, hvor der er fokus på biodiversitet og rekreativ anvendelse. Der er dog ingen retningslinjer for kvaliteten af de grønne områder i erhvervsområder og boligområder med parcelhuse. Der er heller ingen overordnede og mere generelle retningslinjer for kvaliteten af det grønne for hele kommunen. Administrationen anbefaler, at der arbejdes videre med flere retningslinjer for kvaliteten af det grønne - særligt de steder, hvor der ikke er nogle retningslinjer i den gældende kommuneplan. Eksempler på kvaliteten af det grønne fremgår af bilag 2. Nye naturudpegninger i byen - lavbund Lavbundsjorde er lavtliggende områder, hvor der naturligt samles vand, og de kan være vigtige levested for planter, svampe og dyr. Udpegningsgrundlaget for lavbundsarealer er i gældende kommuneplan ikke ændret siden 2009. Desuden er der en retningslinje om lavbundsarealer i byzone, men der er ingen udpegning i byzone. Dermed mangler der en sammenhæng i gældende kommuneplan. Miljøstyrelsen og Aarhus Universitet har i 2024 lavet en landsdækkende kortlægning af lavbundsjorde. I denne kortlægning indgår også områder i byzone. Den nye nationale kortlægning kan implementeres 1:1 i kommuneplanen, men den kan også implementeres delvist - for eksempel ved at undgå at udpege privatejede bebyggede matrikler i byzone, selvom sådanne også indgår i den nationale udpegning. Lavbundsudpegninger i byen kan, hvis de er sammenfaldende med grønne arealer, styrke naturværdien i området, hvis plejen af området understøtter en vådere naturtype. Grundejere oplyses da samtidig om potentielle vandproblemer på deres grund (oversvømmelse, dræning), og som de bør være opmærksomme på ved byggeri m.m. Udpegningen indeholder ikke yderligere konsekvenser eller handlepligter for grundejere. Nye naturudpegninger i byen - skovrejsning Med udpegning af skovrejsningsområder i byzone gives mulighed for etablering af mindre skovområder. Hvis der på baggrund af udpegningen etableres skovområder efter skovlovens definition (skovområder over 0,5 ha) på kommunalt ejet jord, bliver det fredskov. Skoven vil medføre en skovbyggelinje på 300 meter, for at sikre frit ind- og udsyn til og fra skoven, samt sikre dyre- og planteliv i skovbryn. I udpegede skovrejsningsområder kan der ikke planlægges eller meddeles tilladelser til anvendelse, som hindrer en fremtidig etablering af skov. Formålet med skovrejsningsområder i byzone er primært at fremme hensyn til friluftslivet og bedre forhold for dyre- og planteliv samt lagring af CO 2 (jf. Greve Kommunes klimahandlingsplan). Administrationen anbefaler, at der kan arbejdes med udpegninger til skovrejsning i byen på følgende kommunale arealer: a. Bortforpagtede arealer, som allerede i dag er beliggende indenfor rekreative rammer b. På og ved støjvolde c. Større kratarealer, der er ved at udvikle sig til skov d. I tilknytning til andre naturområder, for at skabe sammenhænge Nye naturudpegninger i byen - mikroskov Mikroskov er skov på arealer mellem 16 m 2 og op til 200 m 2 . Mikroskove er derfor ikke skov efter skovlovens definition, og mikroskove er kun fredskov, hvis de ligger i forlængelse af anden skov. Mikroskove vil dog medføre en skovbyggelinje på 300 meter, hvis de er offentlige skove. I Greve Kommunes klimahandlingsplan er der et mål om at etablere seks mikroskove inden 2026. Administrationen anbefaler, at der arbejdes med mulighed for mikroskov via retningslinjer eller konkrete udpegninger: a. At der skal sikres mikroskov ved ny byudvikling for private og i forbindelse med kommunale projekter b. Hvis der arbejdes med begrønningsprocent i rammer (jf. ovenstående), så kan mikroskov være en del af begrønningen c. Etablering af mikroskov og træer i erhvervs- eller boligområder f.eks. i tilknytning til fælles friarealer d. På større kommunale græsarealer e. I forlængelse af eksisterende skov f. I potentielle naturområder og i potentielle økologiske forbindelser KLAR Forsyning A/S’ regnvandsbassiner og kvalitet i klimatilpasnings løsninger I den gældende kommuneplan er der en række retningslinjer om udformning af klimatilpasningsanlæg i forhold til naturværdi, rekreativ værdi og udformning. Derudover finders der i forskellige rammer en særlig bestemmelse om, at \" området har betydning for klimasikring af et område, der er større end rammen, og at der ved lokalplanlægning skal sikres tilstrækkeligt areal til at sikre dette \". Siden vedtagelsen af gældende kommuneplan er KLAR Forsyning A/S blevet mere præcise på, hvor der i fremtiden vil være behov for klimatilpasningsanlæg, og disse områder kan derfor skrives ind i kommuneplanen som konkrete udpegninger. Der er både tale om private og kommunale arealer. I byen kan klimatilpasningsanlæg både have et rekreativt formål og et formidlingsformål - udover det rent tekniske. I erhvervsområder kan klimatilpasningsanlæg være grønne forbindelser igennem ellers lukkede områder for både mennesker og dyr. Administrationen anbefaler, at der arbejdes med mulighed for at integrere KLAR Forsyning A/S’ konkrete behov for klimatilpasningsanlæg via udpegninger og/eller retningslinjer om udvidelse af eksisterende bassiner mv. Lovgrundlag Planloven og Skovloven. Greve Kommunes Planstrategi 2023. Økonomiske konsekvenser Grøn Trepart handler bl.a. om etablering af mere skov i Danmark. I aftalen er der både sat penge af til offentlig og privat skovrejsning. Aftalen er ny, og derfor er der stadig en del usikkerhed omkring udmøntningen af denne. Men det er umiddelbart administrationens vurdering, at den kan have betydning for etablering af skov i byen, hvis etableringen vel at mærke kan defineres som skov efter skovloven (skovområder over 0,5 ha). I forhold til lavbundsjorde så handler Grøn Trepart om at udtage opdyrkede lavbundsjorde, så de i stedet omlægges til natur. Aftalen vedrører derfor ikke lavbundsjorde i byen, da der ikke her er tale om opdyrkede lavbundsjorde. Hvis der ændres på typen af grønt på kommunens arealer fra for eksempel græsrabat til mikroskov, kan det medføre ændringer i udgifter til drift. Øvrige konsekvenser Der kommer en sag om Grøn Trepart. Hvis der reserveres flere arealer til natur, grønne områder og generelt flere ubefæstede arealer i byerne, kan dette mindske \"varme-ø effekten\" (at der er varmere i byen på grund af de mange belagte overflader). Flere bynære rekreative områder eller naturområder kan give flere borgere lyst til og mulighed for at komme ud og bevæge sig. Tætte bevoksninger kan også give en øget utryghed, og derfor er der behov for at indtænke tryghed i planlægningen af de grønne arealer med ændret beplantning. Høring Der er ikke høringspligt i denne sag, men Bystrategisk Råd er inddraget i forarbejderne via materiale til temamødet på Plan- og Tryghedsudvalgets møde den 19. november 2024 (pkt. 2). Bystrategisk Råds bemærkninger fremgår af bilag 4. Administrationen har modtaget en henvendelse fra bestyrelsen for Erhvervscentret Greve til Plan- og Tryghedsudvalget (jf. bilag 5). Bestyrelsen er generelt bekymret ift. etablering af datacentre i Greve Kommune. Plan- og Tryghedsudvalget blev den 19. november 2024 (pkt. 11) orienteret om et evt. datacenter ved Greve Centervej i forbindelse med lokalplan 12.55. Byrådet har med igangsættelsessagen af kommuneplanrevisionen, den 17. april 2024 (pkt. 28), ikke lagt op til, at kommuneplanen skal revideres ift. erhverv og erhvervsområder. Tidsplan Plan- og Tryghedsudvalget den 7. januar 2025: Temamøde om 'Arealanvendelse i det åbne land samt vedvarende energi'. Byrådet den 19. marts 2025: Beslutningssag tilhørende temamøde om 'Arealanvendelse i det åbne land og vedvarende energi'. Plan- og Tryghedsudvalget den 3. juni 2025: Forslag til temarevision 2 'Rig natur og vedvarende energi' Ultimo juni - primo august 2025: Høringsperiode. Byrådet den 1. oktober 2025: Endelig vedtagelse af temarevision 2 'Rig natur og vedvarende energi'. Øvrige forhold Maja Bagge Lillelund, enhedschef for Plan, Vej & Trafik, deltager under punktet.", "source_path": "data/greve/raw_dagsordener/Plan- og Tryghedsudvalget_2025-01-07T16:00:00+01:00_3ad58620-331a-4b33-8bee-46347c5f0bad.json"}
{"document_id": "3ad58620-331a-4b33-8bee-46347c5f0bad", "committee": "Plan- og Tryghedsudvalget", "meeting_date": "2025-01-07T16:00:00+01:00", "section_type": "html_fragment", "section_title": "Kommuneplantillæg 1 og lokalplan 15.27- Boliger ved Industrisvinget 1, 3 og 5 i Tune, endelig vedtagelse", "case_number": "24-010641", "agenda_index": 10, "text": "Beslutning Godkendt. (Ø) undlader. Afbud: Marc Genning Fremstilling Sagsprocedure Plan- og Tryghedsudvalget. Resume Forslag til Kommuneplantillæg nr. 1 og Lokalplan nr. 15.27 - Boliger ved Industrisvinget 1, 3 og 5 i Tune har været i otte ugers offentlig høring. I sagen fremlægges de tre høringssvar, der er indkommet i perioden. Høringssvarene har ikke givet anledning til væsentlige ændringer af kommuneplantillægget eller lokalplanforslaget . Med endelig vedtagelse af lokalplanforslaget kan der opføres omkring 48 lejligheder ved Industrisvinget 1,3 og 5 i Tune. Indstilling Administrationen indstiller, at forslag til Kommuneplantillæg 1 (jf. bilag 1) og Lokalplan nr. 15.27 - Boliger ved Industrisvinget 1,3 og 5 i Tune (jf. bilag 2) godkendes . Sagsbeskrivelse Forslag til kommuneplantillæg 1 og lokalplan nr. 15.27 - Boliger ved Industrisvinget 1,3 og 5 i Tune blev godkendt af Plan- og Tryghedsudvalget den 13. august 2024 (pkt. 10) og har været i otte ugers offentlig høring fra den 28. august til og med den 24. oktober 2024. Administrationen fremhæver nedenfor nogle af de væsentligste forhold, som lokalplanen kommer til at regulere. Byggeri toetagers byggeri med varierende boligstørrelser (2-, 3- og 4-værelses lejligheder) facadespring på de enkelte bygninger gavle med vinduespartier og/eller døråbninger mod det fri for at fremme tryghed mod grønne friarealer, stier og parkeringsarealer Grønne områder samt vej, sti og parkering vejadgang fra Industrisvinget sti igennem området fra Industrisvinget til Tune Parkvej for bløde trafikanter. Stien må ikke hegnes placering af rekreativt regnvandsbassin i delområde 3B mod Tune Parkvej, hvor der er krav om, at der skal etableres med græsser og stauder, som er fugttålende og trives godt selv i perioder, hvor det er meget vådt beplantning af træer mellem parkering op til Tune Parkvej opholdsarealerne skal have varierende udfoldelsesmuligheder, så lokale beboere og besøgende kan bruge friarealerne aktivt. I delområde 3B er der fx krav om etablering af opholdsmøbler som fx bordbænkesæt samt legemøbler. Lovgrundlag Planloven. Økonomiske konsekvenser Sagen har ingen økonomiske konsekvenser for Greve Kommune. Høring Forslag til Kommuneplantillæg nr. 1 og Lokalplan nr. 15.27 - Boliger ved Industrisvinget 1, 3 og 5 i Tune har været i otte ugers offentlig høring fra den 23. august til og med den 24. oktober 2024. Høringssvar I høringsperioden er der indkommet i alt tre høringssvar til lokalplanen - to fra Pilevej 4 og 6 som er naboer til området, og et fra KHR Architecture A/S på vegne af bygherre (jf. bilag 3). De tre høringssvar omhandler udelukkende forslag til lokalplanen - og dermed ikke kommuneplantillægget. De to naboer fra Pilevej 4 og 6 ønsker begge, at der ikke skal være mulighed for vinduesåbninger i gavlene på det nye byggeri mod parcelhusene til Pilevej. I stedet foreslår de, at der suppleres med ovenlysvinduer i gavllejlighederne til Pilevej. Desuden ønsker Pilevej 4, at det eksisterende hegn i skel imellem ejendommen og lokalplanområdet kan blive stående, og at der samtidig etableres en helt ny buslomme på Tune Parkvej (udenfor lokalplanområdet). De to høringssvar fra Pilevej giver ikke anledning til ændringer i lokalplanforslaget , da lokalplanforslaget i forvejen har begrænset størrelsen på vinduerne på 1. sal mod Pilevej. Desuden er det lokalplanens intention at give mulighed for at bygge nye gode boliger med godt dagslys. For det eksisterende hegn i skel mellem Pilevej 4 og lokalplanområdet gælder det, at det kan blive stående, men kan efter aftale mellem ejerne ændres til et levende hegn med en en maks. højde på 1,80 m. Ønsket om buslomme ligger udenfor, hvad lokalplanen kan regulere. Høringssvar fra bygherres rådgiver KHR Architecture A/S drejer sig om små ændringer, der gør det muligt at placere mindre bygning til affaldshåndtering op mod nordligt skel (Industrisvinget). Samtidig ønskes mulighed for at bibeholde eller etablere støttemur mod nordligt skel (Industrisvinget). Høringssvar fra KHR imødekommes og foreslås indskrevet i den endelige lokalplan. Ændringerne er indskrevet i bilaget der er lagt frem til endelig vedtagelse (jf. bilag 2). Alle høringssvarene kan læses i deres fulde ordlyd i bilag 3, og administrationens svar på høringssvarene i bilag 4. Kommunikation Det endeligt vedtagne kommuneplantillæg og lokalplan annonceres og offentliggøres på Greve Kommunes hjemmeside samt på Plandata.dk efter Plan- og Tryghedsudvalgets behandling. Tidsplan Efter annoncering og offentliggørelse medio januar 2025 af det endelige kommuneplantillæg og den endelige lokalplan er der fire ugers klagefrist til Planklagenævnet.", "source_path": "data/greve/raw_dagsordener/Plan- og Tryghedsudvalget_2025-01-07T16:00:00+01:00_3ad58620-331a-4b33-8bee-46347c5f0bad.json"}
{"document_id": "3ad58620-331a-4b33-8bee-46347c5f0bad", "committee": "Plan- og Tryghedsudvalget", "meeting_date": "2025-01-07T16:00:00+01:00", "section_type": "html_fragment", "section_title": "Budgetopfølgning 3 (2024) - Plan- og Tryghedsudvalget", "case_number": "23-013406", "agenda_index": 11, "text": "Beslutning Orienteringen blev taget til efterretning. Afbud: Marc Genning Fremstilling Sagsprocedure Plan- og Tryghedsudvalget. Resume I denne sag orienteres fagudvalget om indholdet i budgetopfølgning 3 2024 inden for eget udvalgsområde. Budgetopfølgning 3 2024 blev behandlet i Byrådet den 11. december 2024 (pkt. 14). Indstilling Administrationen indstiller, at orienteringen tages til efterretning. Sagsbeskrivelse Denne sag skal ses i sammenhæng med den samlede budgetopfølgning 3 2024, som er udarbejdet pr. 30. september 2024 og er behandlet i Byrådet den 11. december 2024 (pkt. 14). Det korrigerede budget for Plan- og Tryghedsudvalget var pr. 31. juli 2024 på 3,4 mio. kr. Budgettet forventes overholdt. Der er ingen afvigelser på området jf. bilag 1. Økonomiske konsekvenser Sagen har ingen selvstændige økonomiske konsekvenser. Bevillinger blev givet ifm. bevillingssagen til budgetopfølgning 3, som blev behandlet af Byrådet den 11. december 2024 (pkt. 14). Høring Der er ikke høringspligt i denne sag .", "source_path": "data/greve/raw_dagsordener/Plan- og Tryghedsudvalget_2025-01-07T16:00:00+01:00_3ad58620-331a-4b33-8bee-46347c5f0bad.json"}
{"document_id": "3ad58620-331a-4b33-8bee-46347c5f0bad", "committee": "Plan- og Tryghedsudvalget", "meeting_date": "2025-01-07T16:00:00+01:00", "section_type": "html_fragment", "section_title": "Grøn Trepart - Udpegning af politisk repræsentation i lokale treparter", "case_number": "24-013017", "agenda_index": 12, "text": "Beslutning 2. Orienteringen blev taget til efterretning. Afbud: Marc Genning Fremstilling Sagsprocedure Plan-, og Tryghedsudvalget, Klima-, Teknik- og Miljøudvalget, Økonomiudvalget og Byrådet. Resume Med Aftale om et Grønt Danmark og Aftale om Implementering af et Grønt Danmark får kommunerne ansvaret for planlægning og implementering af arealomlægningsindsatsen. Kommunernes opgave forankres i lokale treparter, der tager udgangspunkt i de eksisterende vandoplandsstyregrupper ( VOS’er ). Byrådet skal udpege mindst én politisk repræsentant, der skal repræsentere kommunen i den lokale trepart for hovedvandopland \"Køge Bugt\" samt \"Isefjord og Roskilde fjord\". Indstilling Administrationen indstiller over for Klima-, Teknik- og Miljøudvalget at det godkendes, at Udvalgsformanden for Klima-, Teknik- og Miljøudvalget udpeges som repræsentant for kommunen i begge de to lokale treparter for hhv. hovedvandopland \"Køge Bugt\" samt \"Isefjord og Roskilde fjord\". Administrationen indstiller over for Plan- og Tryghedsudvalget 2. at orienteringen tages til efterretning Sagsbeskrivelse Med Aftale om et Grønt Danmark (jf. bilag 1) og Aftale om Implementering af et Grønt Danmark (jf. bilag 2) får kommunerne en central rolle med ansvar for planlægning og implementering af arealomlægningsindsatsen. Det betyder, at kommunerne skal udarbejde dynamiske omlægningsplaner senest i 2025, der viser, hvordan man lokalt vil komme i mål med indsatsen. Indsatsen omfatter udtagning af kulstofrige lavbundsjorder, vådområder, skovrejsning, ekstensivering og andre arealbaserede omlægningsindsatser, herunder at bidrage til bedre vilkår for natur og biodiversitet. Siden 2010 har kommunerne koordineret udtagning af landbrugsarealer i 23 tværkommunale vandoplandsstyregrupper ( VOS’er ), som fra 2024 har organiseret sig i ti grupperinger (jf. bilag 3) med henblik på tværgående samarbejde, kapacitetsopbygning og stordriftsfordele. Greve Kommune er medlem af VOS \"Køge Bugt\" samt \"Isefjord og Roskilde fjord\", hvor henholdsvis Køge Kommune og Lejre Kommune har formandskabet. Dette tværkommunale samarbejde skal fortsætte i 23 lokale treparter med flere aktører, der fortsat er organiseret i de ti grupperinger. Hver lokale trepart skal bestå af følgende medlemmer: en-to repræsentanter for hver kommune i oplandet, heraf mindst én politisk repræsentant en-to lokale landbrugsrepræsentanter en-to lokale repræsentanter for lokale naturorganisationer en repræsentant fra Naturstyrelsen Repræsentanterne fra natur- og landbrugsorganisationerne udpeges centralt af hhv. Danmarks Naturfredningsforenings og Landbrug & Fødevarers hovedorganisationer. Naturstyrelsen udpeger også deres repræsentanter. Byrådet skal således udpege en-to politiske repræsentanter for den eller de lokale treparter, som kommunen er en del af. Fristen for at udpege til de lokale treparter bliver forventeligt 1. februar 2025. Som oplandskommune kan man undlade at lade sig repræsentere i en lokal trepart, hvis der er enighed med de øvrige byråd i oplandet om, at andelen af kommunens areal i oplandet er ubetydeligt eller ikke relevant. Da Greve Kommune kun har et relativt lille areal i vandoplandet mod Isefjord og Roskilde fjord er det muligt, at Greve Kommune ikke skal deltage i denne lokale trepart. Men det er ikke afklaret endnu. Administrationen anbefaler, at der udpeges ét medlem fra Byrådet. Det kan alternativt besluttes at udpege to medlemmer fra Byrådet til hvert lokale trepart.. Administrationen anbefaler, at det er Udvalgsformanden for Klima-, Teknik- og Miljøudvalget der indgår som repræsentant i begge de lokale treparter, som Greve Kommune indgår i. Lovgrundlag Den lokale organisering af omlægningsindsatsen er aftalebaseret og udmøntes ikke i love og bekendtgørelser. Nedenstående indgår til beskrivelse af organisering og opgaver. Aftale om et Grønt Danmark. Aftale mellem regeringen, Landbrug & Fødevarer, Danmarks Naturfredningsforening, Fødevareforbundet NNF, Dansk Metal, Dansk Industri og Kommunernes Landsforening den 24. juni 2024 Aftale om Implementering af et Grønt Danmark. Aftale mellem regeringen (Socialdemokratiet, Venstre og Moderaterne), Socialistisk Folkeparti, Liberal Alliance, Det Konservative Folkeparti og Radikale Venstre den 18. november 2024. Kvælstofindsatsbehovet fastlægges i statens reviderede vandområdeplaner 2021-2027, forventes i høring i slutningen af 2024. Borgmesterbrev fra KL om rammeaftale (jf. bilag 4) Rammeaftale mellem KL og Ministeriet for Grøn Trepart (jf. bilag 5) Faktaark udarbejdet af KL til brug for kommunernes arbejde (jf. bilag 6-11) Økonomiske konsekvenser Sagen har ingen økonomiske konsekvenser for Greve Kommune. Øvrige konsekvenser Der forventes at være behov for tværgående indsatser i relation til øvrig kommunal planlægning i forbindelse med implementeringen. Høring Der er ikke høringspligt i denne sag .", "source_path": "data/greve/raw_dagsordener/Plan- og Tryghedsudvalget_2025-01-07T16:00:00+01:00_3ad58620-331a-4b33-8bee-46347c5f0bad.json"}
{"document_id": "3ad58620-331a-4b33-8bee-46347c5f0bad", "committee": "Plan- og Tryghedsudvalget", "meeting_date": "2025-01-07T16:00:00+01:00", "section_type": "html_fragment", "section_title": "Lukket: Henvendelser til formanden ", "case_number": "", "agenda_index": 13, "text": "Orienteringen blev taget til efterretning. Afbud: Marc Genning", "source_path": "data/greve/raw_dagsordener/Plan- og Tryghedsudvalget_2025-01-07T16:00:00+01:00_3ad58620-331a-4b33-8bee-46347c5f0bad.json"}
{"document_id": "3ad58620-331a-4b33-8bee-46347c5f0bad", "committee": "Plan- og Tryghedsudvalget", "meeting_date": "2025-01-07T16:00:00+01:00", "section_type": "html_fragment", "section_title": "Orientering fra formanden/gensidig orientering", "case_number": "", "agenda_index": 14, "text": "Beslutning Orienteringen blev taget til efterretning. Afbud: Marc Genning Fremstilling Sagsprocedure Plan- og Tryghedsudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning.", "source_path": "data/greve/raw_dagsordener/Plan- og Tryghedsudvalget_2025-01-07T16:00:00+01:00_3ad58620-331a-4b33-8bee-46347c5f0bad.json"}
{"document_id": "3ad58620-331a-4b33-8bee-46347c5f0bad", "committee": "Plan- og Tryghedsudvalget", "meeting_date": "2025-01-07T16:00:00+01:00", "section_type": "html_fragment", "section_title": "Huskeliste og orientering fra administrationen", "case_number": "", "agenda_index": 15, "text": "Beslutning Orienteringen blev taget til efterretning. Afbud: Marc Genning Fremstilling Sagsprocedure Plan- og Tryghedsudvalget. Resume I sagen gives et kort overblik over administrationens orienteringspunkter. Indstilling Administrationen indstiller, at eventuelle orienteringer tages til efterretning. Sagsbeskrivelse Administrationen orienterer om følgende: Status på arbejdet med 'Det indeklemte areal' Plan- og Tryghedsudvalget besluttede den 10. juni 2024 (pkt. 8) at igangsætte Lokalplan A (privatejede område nord for Olsbækken) og Lokalplan B (privatejede område syd for Olsbækken) i 'Det indeklemte areal' med krav om, at bygherrerne yder mest mulig teknisk bistand. Tidsplanen i igangsættelsessagen lød, at forslag til lokalplanerne skulle forelægges politisk i maj 2025. Bygherrerne (grundejerne) har ret til at få lokalplaner udarbejdet, da bygherrernes lokalplanønsker er i overensstemmelse med kommuneplanen, og da områderne ikke er omfattet af lokalplan i dag. Desuden ligger 'Det indeklemte areal' i første halvdel af planperioden (2021-2027) i den gældende kommuneplan. Administrationen har siden igangsættelsessagen arbejdede aktivt for realiseringen af forslag til lokalplanerne, men skønner, at tidsplanen er forsinket med minimum fire måneder grundet områdets kompleksitet samt manglende leverancer fra bygherre. Lokalplanforslagene vil muligvis heller ikke blive fremlagt politisk samtidigt, da de to bygherrer på nuværende tidspunkt leverer i forskellige tempi. Der er ved de arkæologiske forundersøgelser af området omfattende Lokalplan B (matrikel 14gb, Greve By, Greve) fundet stolpehuller og kogegruber fra jernalderen. Det har medført, at et område på ca. 6 ha er indstillet til egentlig udgravning, hvis der skal bygges her. Det er op til bygherre, om udgravningen skal udføres inden/samtidig med eller efter lokalplanarbejdet. Udgravningerne forventes at vare i seks måneder. Processen for Lokalplanarbejdet fortsætter i henhold til bygherres ønsker. Referat fra lokalrådsmøde Referat fra lokalrådsmødet den 22. oktober 2024 er vedlagt som bilag 1. Status på anlægsloven for Strandparken Lovforslaget kører fortsat efter planen, og forventes pt. at blive 1.behandlet i Folketinget i sidste halvdel af januar 2025. Borgerinddragelse i kommuneplanarbejdet om Plan 22+ Greve Kommune har fået tildelt midler fra Plan22+ til at arbejde med kommuneplanen som værktøj til at nedbringe CO 2 -udledningen. Formålet med Plan22+ projektet er at arbejde med, hvordan planlægning kan styrke sammenhængen mellem kommunens grønne områder og stisystemerne, skabe nye synergier og derved på sigt få flere til at cykle og gå. Projektet blev besluttet på Byrådsmødet den 4. september 2024 (pkt. 18). Den 19. november 2024 (pkt. 8) orienterede administrationen om, at der skulle afholdes en fokusgruppe-workshop om stier og grønne forbindelser den 4. december 2024 på Greve Gymnasium. Denne workshop blev aflyst, da der var for få tilmeldte. I stedet planlægger administrationen to til tre såkaldte \"voxpops\". En voxpop er en rundspørge blandt tilfældige mennesker på gaden med interview af forbipasserende på steder, hvor der færdes mange borgere, f.eks. ved indgange til idrætshaller og skoler eller ligende i afgrænsede tidsrum. Disse voxpops forventes gennemført i uge 4 2025. Det er endnu ikke fastlagt hvilke steder, men administrationen bestræber sig på, at der skal være geografisk spredning. Spørgsmålene vil handle om grønne forbindelser og smutveje.", "source_path": "data/greve/raw_dagsordener/Plan- og Tryghedsudvalget_2025-01-07T16:00:00+01:00_3ad58620-331a-4b33-8bee-46347c5f0bad.json"}
{"document_id": "3ad58620-331a-4b33-8bee-46347c5f0bad", "committee": "Plan- og Tryghedsudvalget", "meeting_date": "2025-01-07T16:00:00+01:00", "section_type": "html_fragment", "section_title": "Plan- og Tryghedsudvalgets mødekalender 2025", "case_number": "", "agenda_index": 16, "text": "Beslutning Orienteringen blev taget til efterretning. Afbud: Marc Genning Fremstilling Sagsprocedure Plan- og Tryghedsudvalget. Resume I sagen gives et overblik over Plan- og Tryghedsudvalgets møder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Kalenderen er vedlagt som bilag.", "source_path": "data/greve/raw_dagsordener/Plan- og Tryghedsudvalget_2025-01-07T16:00:00+01:00_3ad58620-331a-4b33-8bee-46347c5f0bad.json"}
{"document_id": "3ad58620-331a-4b33-8bee-46347c5f0bad", "committee": "Plan- og Tryghedsudvalget", "meeting_date": "2025-01-07T16:00:00+01:00", "section_type": "html_fragment", "section_title": "Underskriftsark", "case_number": "", "agenda_index": 17, "text": "Beslutning Afbud: Marc Genning Fremstilling Sagsprocedure Plan- og Tryghedsudvalget. Resume Elektronisk underskriftsark.", "source_path": "data/greve/raw_dagsordener/Plan- og Tryghedsudvalget_2025-01-07T16:00:00+01:00_3ad58620-331a-4b33-8bee-46347c5f0bad.json"}
