{"document_id": "082575d8-4b20-418a-80d9-a544e80dab3c", "chunk_id": "082575d8-4b20-418a-80d9-a544e80dab3c_0_html_fragment_chunk0", "section_type": "html_fragment", "section_title": "Godkendelse af dagsorden", "committee": "Sundheds- og Omsorgsudvalget", "meeting_date": "2023-04-24T15:30:00+02:00", "case_number": "21-014445", "agenda_index": 0, "text": "Beslutning Godkendt. Fremstilling Sagsprocedure Sundheds- og Omsorgsudvalget. Resume Godkendelse af dagsorden for mødet den 24. april 2023. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Sundheds- og Omsorgsudvalget_2023-04-24T15:30:00+02:00_082575d8-4b20-418a-80d9-a544e80dab3c.json", "meeting_year": 2023, "meeting_month": 4, "committee_normalized": "sundhedsogomsorgs", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "082575d8-4b20-418a-80d9-a544e80dab3c", "chunk_id": "082575d8-4b20-418a-80d9-a544e80dab3c_1_html_fragment_chunk0", "section_type": "html_fragment", "section_title": "Oplæg om Nældebjerg plejecenter, Kompetencecenter for demens", "committee": "Sundheds- og Omsorgsudvalget", "meeting_date": "2023-04-24T15:30:00+02:00", "case_number": "23-001975", "agenda_index": 1, "text": "Beslutning Oplægget blev taget til efterretning. Fremstilling Sagsprocedure Sundheds- og Omsorgsudvalget. Resume Lederen af Nældebjerg Plejecenter holder oplæg om plejecentret for Sundheds- og Omsorgsudvalget. Oplægget vil give udvalget indblik i plejecentrets drift og hverdagsliv. Sundheds- og Omsorgsudvalget får med oplægget viden om et af Greve Kommunes tre kommunale plejecentre, som kan bruges til at drøfte udfordringer og udviklingsmuligheder. Indstilling Administrationen indstiller, at oplægger tages til efterretning. Sagsbeskrivelse Nældebjerg Plejecenter i Greve omfatter 69 plejeboliger, en cafe i stueetagen, et træningslokale, et værksted, to daghjem for borgere med en demenssygdom, en frisør, en fodterapeut samt omsorgstandpleje. Sundheds- og Omsorgsudvalget bliver præsenteret for et oplæg om Nældebjerg Plejecenter, Kompetencecenter for demens. Oplægget vil omhandle følgende: Fakta om Nældebjerg Plejecenter, Kompetencecenter for demens herunder ledelse, stuer med videre. Personalets kompetencer Beboernes hverdag Aktiviteter i løbet af ugen og året Hvordan har beboerne det og hvad er deres behov Rekruttering af personale og rette kompetencer Pårørendes forventninger Dokumentation i forbindelse med tilsyn Udvikling, faglighed, inddragelse af pårørende Lovgrundlag Servicelovens §192 om at kommunen skal tilbyde ældre med særlige behov en plejebolig på et plejehjem eller en almen plejebolig efter almenboliglovens §5 stk. 2. Økonomiske konsekvenser Sagen har ingen økonomiske konsekvenser. Tidsplan Der er afsat 30 minutter til oplægget inklusiv drøftelse og spørgsmål. Øvrige forhold Leder af Nældebjerg Plejecenter Marianne Mouritsen deltager under punktet.", "source_path": "data/greve/raw_dagsordener/Sundheds- og Omsorgsudvalget_2023-04-24T15:30:00+02:00_082575d8-4b20-418a-80d9-a544e80dab3c.json", "meeting_year": 2023, "meeting_month": 4, "committee_normalized": "sundhedsogomsorgs", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "082575d8-4b20-418a-80d9-a544e80dab3c", "chunk_id": "082575d8-4b20-418a-80d9-a544e80dab3c_2_html_fragment_chunk0", "section_type": "html_fragment", "section_title": "Drøftelse af visitationskriterier for ældreboliger", "committee": "Sundheds- og Omsorgsudvalget", "meeting_date": "2023-04-24T15:30:00+02:00", "case_number": "23-001975", "agenda_index": 2, "text": "Beslutning Udvalget drøftede muligheder for kriterier. Udvalget ønsker en sag, der belyser muligheder for udlejning af de tomme ældreboliger. Fremstilling Sagsprocedure Sundheds- og Omsorgsudvalget. Resume Sundheds- og Omsorgsudvalget har på mødet den 13. marts 2023 ønsket en sag om visitationskriterier og udgifter til tomgangsleje for ældreboliger i Greve Kommune. I sagen orienteres om ældreboliger herunder kriterierne for at blive skrevet op til en ældrebolig. Sundheds- og Omsorgsudvalget skal drøfte om kriterierne skal revideres. På baggrund af drøftelsen kan udvalget beslutte, at administrationen skal udarbejde et udkast til en revideret kvalitetsstandard for ældre- og handicapboliger. Indstilling Administrationen indstiller, at udvalget drøfter kriterierne for visitation til ældreboliger. Sagsbeskrivelse Om ældreboliger og kvalitetsstandarden En ældrebolig er et tilbud til borgere, som bor i en bolig, der er uhensigtsmæssigt indrettet og giver problemer med at fungere i hverdagen. Ældreboligerne i Greve Kommune er fortrinsvis 2-rums boliger på cirka 50 – 65 m 2 , men der findes også et udbud af 3-rums boliger. Boligerne er placeret i stueplan eller i en ejendom med elevator. Der er ekstra brede døre i boligerne og som oftest store badeværelser, der tager højde for brug af fx rollator eller kørestol. Det følger af almenboligloven, at almene ældreboliger skal udlejes til ældre og personer med handicap, der har et særligt behov for sådanne boliger. Der er ikke i lovgivningen fastsat nærmere retningslinjer. Kommunen skal derfor træffe afgørelse efter en konkret vurdering ud fra de lokale forhold, kommunens visitationskriterier og borgerens behov. Visitationskriterier har Greve Kommune fastsat i form af en kvalitetsstandard for ældre- og handicapboliger. Formålet med kvalitetsstandarden generelt er, at det er politikerne og ikke de enkelte visitatorer, der fastlægger kommunens generelle serviceniveau. Byrådet har i 2015 godkendt en revideret kvalitetsstandard for ældre- og handicapboliger. Den reviderede kvalitetsstandard tydeliggjorde reglerne for, hvornår en borger kan komme på ventelisten til en ældrebolig. Siden den reviderede kvalitetsstandard er trådt i kraft, er der sket et fald i antallet af borgere på venteliste til en ældrebolig, så der er sammenhæng mellem antallet af boliger og borgere der søger en ældrebolig efter deres behov i henhold til kriterierne. Faldet skal ses i sammenhæng med, at der i samme periode netto er tilføjet 11 nye ældreboliger, som Greve Kommune kan visitere til. Det er ikke et lovkrav at have en kvalitetsstandard for ældre- og handicapboliger. Derudover er ældreboliger ikke som med plejeboliger omfattet af en garanti. Det betyder, at Greve Kommune ikke skal garantere, hvornår en borger får tilbudt en ældrebolig efter opskrivning på venteliste. Visitationskriterier til en ældrebolig Det er Myndighed, som vurderer om en borger opfylder betingelserne for at blive opskrevet til en ældrebolig. Myndighed vurderer dette på baggrund af Greve Kommunes politisk godkendte kvalitetsstandard for ældre- og handicapboliger og på baggrund af en principafgørelse fra Ankestyrelsen. Principafgørelsen fra Ankestyrelsen fastslår blandt andet, at: Kommunens visitationskriterier skal tage højde for, at målgruppen for ældre- og handicapboliger er til borgere med en fysisk eller psykisk funktionsnedsættelse. Kommunens visitationskriterier skal tage højde for, at ældreboliger kan rumme borgere med fysiske og psykiske funktionsnedsættelser. Kommunens visitationskriterier må ikke udelukke borgere med psykiske lidelser. Ifølge kvalitetsstandarden fremgår det, at borgeren skal have svært ved at: komme ind og ud af sin bolig, komme ud på badeværelset, komme rundt i boligen med hjælpemidler, komme op og ned ad trapper, eller at boligen har uhensigtsmæssige niveauforskelle, som ikke kan udlignes, og borgerens helbredstilstand skal være stabil og alle behandlingsmuligheder være udtømt. Hvis den nuværende bolig bliver vurderet som egnet, både med eller uden ændringer af boligindretningen, er borgeren som udgangspunkt ikke berettiget til en ældrebolig. Borgeren er heller ikke berettiget til en ældrebolig, fordi borgeren fx har nået en høj alder, har sat huset til salg eller allerede har solgt huset, hvis huset er for stort, eller ikke længere kan passe haven. Det vil sige, at en eller flere af nedenstående krav skal være opfyldt, hvis borger skal godkendes til at blive skrevet op på venteliste til en ældrebolig: Boligskiftet skal i væsentlig grad forbedre ens samlede situation. Boligskiftet skal give mulighed for, at man bedre kan bruge sine hjælpemidler. Behovet for hjælp kan ikke dækkes i den nuværende bolig. Den nuværende bolig kan ikke gøres egnet ved at ændre på boligindretningen. Visitationskriterier fremgår af Greve Kommunes hjemmeside, og kvalitetsstandarden for ældre- og handicapboliger er vedlagt som bilag. Antal ældreboliger og ventelister På nuværende tidspunkt råder Greve Kommune over 247 ældreboliger, og der er i april 2023 11 borgere, som står på venteliste til en ældrebolig. En række af de borgere, som står på venteliste har fået tilbudt en bolig, men har afslået. Et afslag kan fx skyldes, at borger vil bo i et bestemt område. Udgifter til tomgangsleje og øvrige driftsudgifter Greve Kommune skal afholde udgifterne, hvis en ældrebolig ikke er udlejet til en borger. Tomgangsleje dækker over husleje, el, vand og varme. Det er generelt vanskeligt helt at undgå tomgangspleje, fordi der ofte vil være en periode, hvor en ældrebolig står tom i forbindelse med ind- og udflytning af borgere. Administrationen har opgjort de samlede udgifter til tomgangsleje for perioden 1. juli til 31. december i henholdsvis 2021 og 2022. I 2021 var de samlede udgifter til tomgangsleje på 236.000 kr., og i 2022 var 695.000 kr. En væsentlig årsag til stigningen i tomgangsleje fra 2021 til 2022 skyldes, at der i juli 2022 åbnede 40 nye ældreboliger på Frydenhøj Alle i Hundige. Samtidig blev 12 af boligerne reserveret til ukrainske flygtninge, som ikke blev anvendt. Disse 12 boliger blev fra januar 2023 frigivet til ældreboliger. I april 2023 er alle 33 toværelseslejligheder udlejet, men fem ud af i alt syv treværelseslejligheder er ikke udlejet. Treværelseslejligheder kan være svære at leje ud blandt andet, fordi Greve Boligselskabs regler tilskriver, at de ikke må udlejes til enlige. Byrådet har i 2020 besluttet, at der ikke længere skal ske udlejning af de 18 ældreboliger på Hundige Bygade, da de ikke er godkendt som udlejning til almene ældreboliger. I april 2022 besluttede byrådet, at otte af de utidssvarende ældreboliger, kunne anvendes til indkvartering af ukrainske flygtninge. I den forbindelse er der opstået udgifter til tomgangsleje, men disse udgifter er blevet dækket af statslige midler, som Greve Kommune modtager til at dække udgifter til modtagelse af ukrainske flygtninge. Lovgrundlag Almenboliglovens §54 stk. 1 om almene ældreboliger. Økonomiske konsekvenser Sagen har ingen direkte økonomiske konsekvenser.", "source_path": "data/greve/raw_dagsordener/Sundheds- og Omsorgsudvalget_2023-04-24T15:30:00+02:00_082575d8-4b20-418a-80d9-a544e80dab3c.json", "meeting_year": 2023, "meeting_month": 4, "committee_normalized": "sundhedsogomsorgs", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "082575d8-4b20-418a-80d9-a544e80dab3c", "chunk_id": "082575d8-4b20-418a-80d9-a544e80dab3c_3_html_fragment_chunk0", "section_type": "html_fragment", "section_title": "Budgetanalyse 9 - Fremlæggelse af katalog over kan- og skal-opgaver", "committee": "Sundheds- og Omsorgsudvalget", "meeting_date": "2023-04-24T15:30:00+02:00", "case_number": "23-004448", "agenda_index": 3, "text": "Beslutning 1. sagen blev taget til efterretning 2. Udvalget drøftede sagen og fandt det vanskeligt at gennemskue kataloget, og herunder hvilke muligheder der er i forhold til at prioritere midlerne i kataloget. Udvalget ønsker en beskrivelse af målgruppen og reglerne for §97 i serviceloven vedr. ledsagerordningen. Fremstilling Sagsprocedure Sundheds- og Omsorgsudvalget Resume Administrationen har udarbejdet første version af et katalog over kan- og skal-opgaver på udvalgets område. Kan-skal-kataloget indgår i budgetmaterialet til Budget 2024-27 som budgetanalyse nr. 9, og giver udvalget et overordnet indblik i de lovgivningsmæssige rammer for løsningen af de konkrete opgaver og dermed overblik over, hvor der er et reelt politisk handlerum. Kataloget er tænkt som udgangspunktet for en politisk bestilling af yderligere beskrivelser af specifikke områder til brug i den igangværende budgetproces. Indstilling Administrationen indstiller, at udvalget tager kataloget over kan- og skal-opgaver til efterretning. at udvalget drøfter, hvilke områder der eventuelt ønskes yderligere beskrevet frem mod budgettemamødet den 19. juni 2023. Sagsbeskrivelse Byrådet besluttede på møde den 30. januar 2023, at der som en del af budgetprocessen 2024-27 udarbejdes en budgetanalyse med beskrivelse af kommunale kan- og skal-opgaver, herunder regler for fastsættelse af tilskud og nuancer i forhold til skal-opgaver. Kommissoriet for budgetanalysen er godkendt den 6. marts 2023 og i tråd med dette, har administrationen foreløbigt for hvert fagudvalg udarbejdet et overordnet katalog over de enkelte budgetposter inddelt i tre overordnede kategorier, jf. beskrivelse nedenfor. Kataloget er udarbejdet med henblik på at give overblik, og nogle budgetposter vil derfor omfatte flere forskellige opgaver. Det enkelte fagudvalg har mulighed for at pege på områder, som ønskes yderligere beskrevet med henblik på at identificere politiske handlemuligheder ind i budgetprocessen. Administrationen indstiller, at kataloget tages til efterretning, og at udvalget drøfter, hvilke områder der ønskes yderligere beskrevet. Administrationen vil udarbejde disse beskrivelser med henblik på præsentation til budgettemamødet den 19. juni 2023. Hvis udvalget ønsker uddybende beskrivelser af mange forskellige områder, vil der være behov for at prioritere disse ønsker af hensyn til ressourcetrækket i administrationen. Kategorisering 1. Lovbestemt - Objektive kriterier, ekstern vurdering eller afledt effekt Kategorien indeholder budgetposter, hvor Byrådet reelt ikke har nogen eller alene marginal indflydelse på udgiftsniveauet. Det er f.eks. udgifter til boligsikring, hvor borgerne har et retskrav, hvis de opfylder nogle objektive kriterier. På andre områder beror udgiften på en konkret vurdering fra en ekstern part eksempelvis en privatpraktiserende læge eller det regionale sundhedsvæsen. Endelig kan udgifter og indtægter være en afledt konsekvens af noget andet som f.eks. refusionsindtægter. 2. Lovbestemt - Konkret intern vurdering af behov eller fastlæggelse af serviceniveau Kategorien indeholder lovbestemte ydelser, hvor Byrådet inden for lovgivningens rammer har en reel mulighed for at påvirke udgiftsniveauet. Det drejer sig bl.a. om områder, hvor der foretages en konkret individuel vurdering af den enkelte borgers behov som f.eks. i hjemmeplejen eller på det specialiserede socialområde, men hvor denne vurdering sker med udgangspunkt i nogle politisk fastsatte kvalitetsstandarder. Det kan også dreje sig om områder, hvor serviceniveauet fastsættes mere generelt som f.eks. normeringen og andelen af uddannede pædagoger i dagtilbud og forældrebetalings-andelen af de samlede udgifter. Endelig vil en stor del af kommunens administrative funktioner ligge i denne kategori, idet der er lovkrav om at kommunen f.eks. skal udarbejde et budget, behandle en borgerhenvendelse, sikre korrekt udbetaling af løn til sine medarbejdere mv. 3. Ikke lovbestemt - Fri intern fastlæggelse af serviceniveau Kategorien indeholder ikke lovbestemte ydelser, hvor Byrådet derfor har vide muligheder for selv af fastsætte service- og udgiftsniveau. Dette omfatter bl.a. udgifter til drift af svømmehal, kantinedrift på skoler og rådhuset, strandrensning mv. Lovgrundlag Lov om kommunernes styrelse. Økonomiske konsekvenser Sagen har ingen økonomiske konsekvenser.", "source_path": "data/greve/raw_dagsordener/Sundheds- og Omsorgsudvalget_2023-04-24T15:30:00+02:00_082575d8-4b20-418a-80d9-a544e80dab3c.json", "meeting_year": 2023, "meeting_month": 4, "committee_normalized": "sundhedsogomsorgs", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "082575d8-4b20-418a-80d9-a544e80dab3c", "chunk_id": "082575d8-4b20-418a-80d9-a544e80dab3c_4_html_fragment_chunk0", "section_type": "html_fragment", "section_title": "Reviderede retningslinjer for ansøgning af midler under §79 i serviceloven", "committee": "Sundheds- og Omsorgsudvalget", "meeting_date": "2023-04-24T15:30:00+02:00", "case_number": "23-002759", "agenda_index": 4, "text": "Beslutning Udvalget godkendte med bemærkning om, at der minimum skal søges 1.500 kr. Puljen kan fremadrettet søges hvert andet år. Der kan ikke ske dobbelt kommunal finansiering i forhold til de enkelte projekter. Der skal være fokus på aktiviteter, der er forankret lokalt. Greve Seniorråds bemærkninger tages til efterretning. Fremstilling Sagsprocedure Sundheds- og Omsorgsudvalget. Resume Sagen handler om, at retningslinjer for tildeling af midler under servicelovens §79 ønskes revideret. Retningslinjerne skal sikre en mere ensartet ansøgningsproces samt revision af midlernes anvendelse. Administrationen anbefaler, at retningslinjerne revideres, så der bedre kan skelnes imellem servicelovens §79 og §18. Sundheds- og Omsorgsudvalget skal beslutte, om de vil godkende reviderede retningslinjer for tildeling af midler under servicelovens §79 samt ansøgningsskema. Godkendes de reviderede retningslinjer, vil de træde i kraft, når ansøgningsprocessen gennemføres i efteråret 2023, hvor der igen er mulighed for at ansøge midler fra puljen. Indstilling Administrationen indstiller, at reviderede retningslinjer for tildeling af midler under servicelovens §79 og ansøgningsskemaet godkendes. Sagsbeskrivelse Formål med puljemidler under §79 i serviceloven Formålet med puljemidlerne under §79 i serviceloven er at støtte forebyggende og aktiverende aktiviteter for voksne med særlige behov herunder handicappede og ældre. Det er byrådet, der fastsætter nærmere, hvilke borgere som kan ansøge midlerne. I Greve Kommune er det besluttet, at midlerne §79-puljen skal understøtte aktiviteter for ældre. Aktiviteter er fx kortspil, teater, sang, motion med videre. Puljen understøtter således muligheden for at fastholde de ældre i aktiviteter over en længere årrække og på den måde forebygge ensomhed, isolation og inaktivitet. Det er i Greve Kommune besluttet, at midlerne fra §79-puljen tildeles hvert andet år, og de blev senest tildelt i 2021. For årene 2022 og 2023 var der 282.000 kr., som blev tildelt til foreninger. Servicelovens §79 forpligter ikke kommunen til at afsætte et beløb til tildeling, og puljen betragtes derfor som en ”kan”-pulje. Tidligere revidering af retningslinjer for tildeling af midler fra §79-puljen På mødet den 25. april 2022 (pkt. 4) blev Sundheds- og Omsorgsudvalget orienteret om, at revisionen i efteråret 2021 havde gennemgået Greve Kommunes procedure for sagsbehandling og tildeling af §79-puljen. I sagen blev udvalget orienteret om, at Greve Kommune har fulgt revisionens anbefalinger om at udarbejde et ansøgningsskema, en intern sagsbehandlingsvejledning og succeskriterier for den enkelte forening. Som led i at følge revisionens anbefalinger, har administrationen bedt foreningerne om at fremsende et kort notat, hvor de oplyser hvad midlerne er anvendt til i 2022. Dette notat omtales som et bevillingsskema. Foreningerne har derfor uploaded bevillingsskemaet på www.aktivigreve.dk med en beskrivelse af, hvordan de har anvendt midlerne i 2022. Greve Kommune har stillet som krav, at foreningerne har fremsendt et bevillingsskema, for at få udbetalt midler i 2023. Oplæg til reviderede retningslinjer for ansøgning af midler under §79-puljen Administrationen har de seneste år oplevet en stigende interesse fra foreninger, som har ønsket at søge midler enten under servicelovens §79 eller §18. Dette har øget det samlede ansøgningsbeløb, og gjort behandlingen af ansøgningerne mere vanskelig. For at lette behandling af tildelingen anbefaler administrationen, at puljerne under servicelovens § 79 og §18 administreres ens ved, at foreninger som ansøger og får tildelt midler fra §79 og §18 skal anvende www.aktivigreve.dk. På den måde bliver der én indgang til alt hvad foreningerne har brug for i forhold til ansøgning, regnskab, afrapportering og øvrig kommunikation med administrationen i Greve Kommune. De nye retningslinjer lever op til revisionens anbefalinger, administrationen af midlerne vil blive effektiviseret og midlerne vil blive mere målrettet formålet med puljen under §79-puljen. Der er foretaget følgende ændringer i forhold til de nuværende retningslinjer: Ansøgningsprocedure Ansøgning foregår elektronisk via www.aktivigreve.dk og med en fastlagt ansøgningsfrist, som ligger primo oktober hvert andet år. På denne måde foregår ansøgningsprocessen og regnskabsaflæggelse på samme måde som under §18-puljen. Prioritering af midlerne Der skal være minimum fire aktiviteter årligt og minimum seks deltagere for, at en forening kan komme i betragtning til at modtage midler fra §79-puljen. Desuden skal foreningen dokumentere, at de gør en aktiv indsats for at rekruttere nye medlemmer, hvis der er åbent for tilgang. Der skal minimum søges om 5.000 kr. Indtil nu har nogle foreninger søgt ned til 1.500 kr. Foreningerne skal uploade deres regnskab senest den 1. juli på www.aktivigreve.dk. Tidligere skulle regnskaber sendes pr. mail til administrationen i forbindelse med årets første generalforsamling i foreningen. Foreningerne skal ved årets udgang uploade et kort notat om, hvordan midlerne er blevet anvendt, for at få udbetalt de bevilligede midler det efterfølgende år. I år har foreningerne sendt et bevillingsskema til administrationen for at få udbetalt midlerne. Reviderede retningslinjer og spørgsmål i ansøgningsskema er vedlagt som bilag. Konsekvenser for foreningerne Administrationen vurderer, at de reviderede retningslinjer vil få konsekvenser for de foreninger, som tidligere har søgt under 5.000 kr. Ved seneste ansøgningsproces i 2021 var der ni foreninger, som søgte under 5.000 kr. Disse foreninger vil kunne ansøge om 5.000 kr., hvis de fx tilføjer nogle aktiviteter i løbet af året til hvervning af nye medlemmer ved fx åbent hus arrangement . Nogle få foreninger kan blive påvirket af kravet om minimum fire aktiviteter om året, fordi de tidligere kun har haft en eller to arrangementer om året. Disse foreninger har typisk også ansøgt om under 5.000 kr. Derudover har plejecentrene og rehabilitetscentret Hedebo fået i alt 18.000 kr. til fx vedligeholdelse af duo-cykler. Med de nye retningslinjer vil plejecentrene ikke kunne få tildelt midler fra §79-puljen. Lovgrundlag Lov om social service §79. Økonomiske konsekvenser År Budget til uddeling under §79 2018 og 2019 255.000 kr. 2020 og 2021 275.500 kr. 2022 og 2023 282.000 kr. Kommunikation Foreninger som har fået tildelt midler fra puljen under §79 i serviceloven indenfor de seneste 2 år, vil blive kontaktet af administrationen, hvor de vil blive orienteret om de nye retningslinjer.", "source_path": "data/greve/raw_dagsordener/Sundheds- og Omsorgsudvalget_2023-04-24T15:30:00+02:00_082575d8-4b20-418a-80d9-a544e80dab3c.json", "meeting_year": 2023, "meeting_month": 4, "committee_normalized": "sundhedsogomsorgs", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "082575d8-4b20-418a-80d9-a544e80dab3c", "chunk_id": "082575d8-4b20-418a-80d9-a544e80dab3c_5_html_fragment_chunk0", "section_type": "html_fragment", "section_title": "Reviderede retningslinjer for ansøgninger af midler §18 i serviceloven", "committee": "Sundheds- og Omsorgsudvalget", "meeting_date": "2023-04-24T15:30:00+02:00", "case_number": "23-001256", "agenda_index": 5, "text": "Beslutning Godkendt med bemærkning om, at udvalget prioriterer lokale foreninger i Greve Kommune. Desuden kan der maks. søges 500 kr. pr. deltager, og der kan minimum søges 1.500 kr. Der kan ikke ske dobbelt kommunal finansiering i forhold til de enkelte projekter. Greve Seniorråds bemærkninger tages til efterretning. Fremstilling Sagsprocedure Sundheds- og Omsorgsudvalget. Resume Sagen handler om, at retningslinjer for tildeling af midler under servicelovens §18 ønskes revideret. Retningslinjerne skal sikre en mere ensartet ansøgningsproces samt revision af midlernes anvendelse. Administrationen anbefaler, at retningslinjerne revideres, så der bedre kan skelnes imellem servicelovens §79 og §18. Sundheds- og Omsorgsudvalget skal beslutte, om de vil godkende reviderede retningslinjer for tildeling af midler under servicelovens §18. Godkendes de reviderede retningslinjer, vil de træde i kraft, når ansøgningsprocessen gennemføres i efteråret 2023, hvor der igen er mulighed for at ansøge midler fra puljen. Indstilling Administrationen indstiller, at reviderede retningslinjer for tildeling af midler under servicelovens §18 godkendes. Sagsbeskrivelse Formål med puljemidler under §18 i serviceloven Formålet med puljemidlerne under §18 i serviceloven er at fremme samarbejdet med lokale frivillige foreninger med henblik på at skabe gode rammer for den organiserede frivillige og sociale indsats. I modsætning til puljemidler under §79 i serviceloven, er §18-puljen ikke afgrænset til bestemte aldersgrupper. Kommunen er forpligtet til at afsætte et beløb til at støtte frivillig sociale organisationer og foreninger, jf. servicelovens § 18, stk. 2. Ansøgning af midler under §18-puljen Ansøgning foregår elektronisk via www.aktivigreve.dk, hvor regnskabet også aflægges, og med en fastlagt ansøgningsfrist, som ligger primo oktober hvert andet år. På denne måde foregår ansøgningsprocessen og regnskabsaflæggelse på samme måde som under §79-puljen. Tildeling af midler under §18-puljen Ifølge delegationsplanen er det Sundheds- og Omsorgsudvalget som beslutter, hvilke frivillige foreninger og organisationer, som får tildelt midler. Det er politisk besluttet, at midler fra §18-puljen uddeles én gang om året, og at aktiviteter som er nyskabende og/eller bidrager til at udvide eksisterende aktiviteter prioriteres. Sundheds- og Omsorgsudvalget behandlede tildeling af midler for 2023 på mødet den 14. november 2022 (pkt. 3). Der var i alt 34 foreninger, som ansøgte midler fra §18-puljen. Det ansøgte beløb var på i alt 860.072 kr., og der var afsat 495.000 kr. til samlet uddeling. Derfor var det nødvendigt at prioritere, hvilke foreninger som skulle have del i midlerne. Sundheds- og Omsorgsudvalget ønskede derfor, at retningslinjerne for tildeling af midlerne skulle revideres. Dette var for, at der kunne laves mere tydelige prioriteringer og dermed øge gennemsigtigheden i behandlingen af tildeling. Administrationen har derfor udarbejdet oplæg til revidering af retningslinjerne, for at mødekomme Sundheds- og Omsorgsudvalgets ønske. Oplæg til r eviderede retningslinjer for tildelin g af midler under §18-puljen Administrationen anbefaler, at puljerne under servicelovens § 79 og §18 administreres ens ved, at foreninger som ansøger og får tildelt midler fra §79 og §18 skal anvende www.aktivigreve.dk. På den måde bliver der én indgang til alt hvad foreningerne har brug for i forhold til ansøgning, regnskab, afrapportering og øvrig kommunikation med administrationen i Greve Kommune. De nye retningslinjer lever op til revisionens anbefalinger, administrationen af midlerne vil blive effektiviseret og midlerne vil blive mere målrettet formålet med puljen under §79-puljen. Der er foretaget følgende ændringer i forhold til de nuværende retningslinjer. Administrationen anbefaler følgende ændringer i forhold til at revidere retningslinjerne for tildeling af midler under §18-puljen: Prioritering af lokale aktiviteter Det prioriteres at støtte foreninger hvis aktiviteter finder sted lokalt, og er med til at skabe et stærkt civilsamfund i kommunen. Foreninger som udelukkende har aktiviteter i Greve Kommune vil blive prioriteret. Det betyder, at foreninger som fx Dansk Folkehjælp, Børns Vilkår og Døveforeningen ikke vil tilgodeses i samme omfang som de lokale foreninger, som f.eks. Hundige Kildebrønde sogn, Freyas støttegrupper eller Kræftens Bekæmpelse, som alle har aktiviteter der foregår lokalt og er målrettet borgere, som er bosat i Greve Kommune. Maksimalt beløb pr. deltager Der skal være overensstemmelse mellem antal deltagere og det bevilligede beløb. Foreninger kan fremadrettet højst søge om 1.000 kr. pr. deltager. Minimumsgrænse for ansøgt beløb Foreningerne skal minimum søge om 5.000 kr. Ved at sætte et minimumsbeløb bliver §18-puljen sidestillet med §79-puljen, hvor Sundheds- og Omsorgsudvalget i efteråret 2022 godkendte, at der fremadrettet minimum skal søges om 5.000 kr. for at komme i betragtning til midler. Minimumsbeløbsgrænsen skal sikre at størstedelen af det bevilligede beløb ikke går til bankgebyr, samt at de aktiviteter der bevilliges midler til vil være til gavn for flest mulige borgere. Konsekvenser for foreningerne Minimumsbeløbsgrænsen og det forhold, og at foreningerne fremadrettet højst kan få bevilliget 1.000 kr. pr. deltager, vurderes at få betydning for få ansøgere. Dette skyldes, at kun en enkelt forening i 2023 ansøgte om mindre end 5.000 kr. Det kan eksempelvis påvirke de mindste foreninger såsom Danske Døvblinde og Epilepsiforeningen. Dette skyldes, at de ved seneste ansøgningsrunde havde henholdsvis to og fire deltagere i deres forening. Oplæg til reviderede retningslinjer er vedlagt som bilag. Lovgrundlag Lov om social service §18. Økonomiske konsekvenser År Budget til uddeling under §18 Ansøgt beløb 2020 472.000 kr. 752.548 kr. 2021 466.140 kr. 468.184 kr. 2022 483.000 kr. 622.417 kr. 2023 495.000 kr. 860.072 kr. Kommunikation Når de reviderede retningslinjer for §18 er godkendt af Sundheds- og Omsorgsudvalget, vil administrationen lægge dem på www.aktivigreve.dk, hvor foreningerne også ansøger om midler under §18-puljen. Tidsplan De nye reviderede retningslinjer træder i kraft i forbindelse med ansøgningsprocessen i efteråret 2023.", "source_path": "data/greve/raw_dagsordener/Sundheds- og Omsorgsudvalget_2023-04-24T15:30:00+02:00_082575d8-4b20-418a-80d9-a544e80dab3c.json", "meeting_year": 2023, "meeting_month": 4, "committee_normalized": "sundhedsogomsorgs", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "082575d8-4b20-418a-80d9-a544e80dab3c", "chunk_id": "082575d8-4b20-418a-80d9-a544e80dab3c_6_html_fragment_chunk0", "section_type": "html_fragment", "section_title": "Planlægning af dialogmøde mellem SOU og frivillige foreninger", "committee": "Sundheds- og Omsorgsudvalget", "meeting_date": "2023-04-24T15:30:00+02:00", "case_number": "23-001975", "agenda_index": 6, "text": "Beslutning 1. Godkendes med bemærkning om, at arrangementet skal afholdes den 23. oktober 2023. Udvalget vil gerne holde det sammen med Greve Seniorråd. 2. Godkendes med bemærkning om at prisen sættes til 8.000 kr. Prisen kan gives til en frivillig eller ildsjæl. Greve Seniorråds bemærkninger tages til efterretning. Fremstilling Sagsprocedure Sundheds- og Omsorgsudvalget. Resume Sagen handler om planlægning af det årlige dialogmøde mellem Sundheds- og Omsorgsudvalget og de frivillige foreninger i Greve Kommune. På dialogmødet mødes repræsentanter fra frivillige foreninger med Sundheds- og Omsorgsudvalget, og drøfter aktuelle emner om det frivillige foreningsliv i Greve Kommune. Dialogmødet danner grundlag for et godt samarbejde mellem Greve Kommune og de frivillige foreninger. Sundheds- og Omsorgsudvalget skal beslutte, hvad programmet skal være for dialogmødet i 2023 samt om der skal ske en reduktion i beløbet af Frivillighedsprisen. Administrationen vil herefter gå igang med at planlægge afviklingen af dialogmødet. Indstilling Administrationen indstiller, 1) at tema, dato, målgruppe og rammerne for dialogmødet 2023 godkendes. 2) at Frivillighedsprisen nedsættes til 5.000 kr. i 2023. Sagsbeskrivelse Dialogmødet er en årlig begivenhed, som traditionelt har været afholdt som et lukket arrangement. Sundheds- og Omsorgsudvalget inviterer udvalgte foreninger og klubber til at deltage i dialogmødet, hvor der i løbet af årene er blevet drøftet emner med relevans for de frivillige foreninger. Sundheds- og Omsorgsudvalget har finansieret dialogmødet med midler fra §18-puljen. På mødet den 14. november 2022 (sag nr. 3) blev det besluttet at anvende 53.000 kr. til afholdelse af arrangementet i 2023. I 2022 blev der anvendt 72.000 kr. I forbindelse med dialogmødet uddeler formanden for Sundheds- og Omsorgsudvalget årets Frivillighedspris til en frivillig, som har gjort en særlig indsats. Vinderen af årets Frivillighedpris har de tidligere år modtaget 10.000 kr.. Administrationen foreslår at reducere beløbet til 5.000 kr. idet det samlede budget for dialogmødet er mindre end de foregående år. Administrationen foreslår, at dialogmødet i 2023 afholdes som et lukket arrangement mellem Sundheds- og Omsorgsudvalget, Greve Seniorråd samt de foreninger, som modtager midler fra §18-puljen og §79-puljen, og at der bliver mulighed for deltagelse af to personer pr. forening/klub. Administrationen foreslår derudover, at dialogmødet får temaet \" Boliger til ældre og seniorer\". Herunder vil der i løbet af eftermiddagen afholdes en række oplæg og debatter vedrørende senior og ældreboliger i Greve Kommune. Dialogmødet foreslås afholdt på Strandcentret plejecenter i Hundige mandag den 23. oktober 2023 eller alternativt onsdag den 25. oktober 2023 fra kl. 15.30-19.00, hvor Sundheds-og Omsorgsudvalget desuden spiser aftenmad sammen med de inviterede foreninger. Foreløbigt program: 16:30 Velkomst v/Formand for Sundheds- og Omsorgsudvalget Liselott Blixt samt kaffe og kage ved bordene 16:40: Oplæg v/ Center for Teknik og Miljø omkring planstrategi og boliger i Greve Kommune 16:50 Oplæg v/ Center for Sundhed og Pleje omkring udviklingen og kapaciteten på ældreområdet i Greve Kommune 17:00: Drøftelse ved bordene og opsamling 17:15: Ekstern oplæg omkring ældre og senior boliger v/beboerrepræsentant fra f.eks. Karlslunde seniorboliger samt repræsentant fra Greve Seniorråd 17:30: Drøftelse ved bordene og opsamling 17:45: Uddeling af årets Frivillighedspris v/Formand for Sundheds- og Omsorgsudvalget Liselott Blixt 18:00: Middag (let buffet ved bordene) 18:30: Afslutning i plenum. Drøftelse og refleksioner mellem politikere. Spørgsmål fra de inviterede 18:55: Tak for i dag Økonomiske konsekvenser Der er afsat 53.000 kr. til dialogmødet og Frivillighedsprisen fra §18 midler i 2023. Kommunikation Der vil blive annonceret om mulighed for indstilling til årets Frivillighedspris i Sydkysten i uge 31 samt i uge 34. Nyheden publiceres ligeledes på Greve Kommunes hjemmeside www.greve.dk . Tidsplan Administrationen vil ultimo august måned sende invitationer ud til de foreninger, som modtager §18 og §79 midler om deltagelse i dialogmødet. Sidste frist for indstilling til årets Frivillighedspris er fredag den 15. september 2023. Sundheds- og Omsorgsudvalget modtager på mødet den 9. oktober 2023 indstillinger til Frivillighedsprisen og beslutter på mødet, hvem der skal have prisen overrakt på dialogmødet.", "source_path": "data/greve/raw_dagsordener/Sundheds- og Omsorgsudvalget_2023-04-24T15:30:00+02:00_082575d8-4b20-418a-80d9-a544e80dab3c.json", "meeting_year": 2023, "meeting_month": 4, "committee_normalized": "sundhedsogomsorgs", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "082575d8-4b20-418a-80d9-a544e80dab3c", "chunk_id": "082575d8-4b20-418a-80d9-a544e80dab3c_7_html_fragment_chunk0", "section_type": "html_fragment", "section_title": "Sundheds- og Psykiatripolitik 2023-2026, endelig godkendelse", "committee": "Sundheds- og Omsorgsudvalget", "meeting_date": "2023-04-24T15:30:00+02:00", "case_number": "23-001975", "agenda_index": 7, "text": "Beslutning 1. Godkendt. Fremstilling Sagsprocedure Sundheds- og Omsorgsudvalget, Social- og Handicapudvalget, Økonomiudvalget og Byrådet. Resume Sagen handler om en endelig godkendelse af Sundheds- og Psykiatripolitik 2023-2026 med de ændringsforslag, som administrationen har indarbejdet ud fra høringssvar. Den nye politik afløser den tidligere politik og indeholder syv temaer, som understøtter Greve Kommunes vision: Naturligvis Greve – gennem helhedssyn og fællesskaber . Politikken lægges op til endelig godkendelse i byrådet sammen med de syv andre borgerettede politikker den 15. maj 2023 og vil efter en vedtagelse sætte retningen for de næste fire års sundheds- og psykiatripolitik. Indstilling Administrationen indstiller overfor Sundheds- og Omsorgsudvalget, at 1. udvalget godkender Sundheds- og Psykiatripolitik 2023-2026 med de indarbejdede ændringsforslag. Administrationen indstiller overfor Social- og Handicapudvalget, at 2. udvalget tager Sundheds- og Psykiatripolitik 2023-2026 med de indarbejdede ændringsforslag til efterretning. Sagsbeskrivelse Sagen handler om endelig godkendelse af Sundheds- og Psykiatripolitik 2023-2026 med de indarbejdede ændringsforslag. Sundheds- og Omsorgsudvalget godkendte politikken til høring ved udvalgets møde den 6. februar 2023. Høringsproces Politikken blev sendt til høring i: Område-MED og Lokal-MED på rådhuset og i driftsenheder i Center for Sundhed & Pleje, Center for Børn & Familier og Center for Job & Socialservice. Handicaprådet – Danske Handicaporganisationer Greve Greve Seniorråd Der er kommet høringssvar fra: Område-MED og Lokal-MED på rådhuset i Center for Sundhed & Pleje, Job & Social og Børn & Familier Lokal-MED i driftsenhederne Træningsenheden, Tune hjemmepleje og Familierådgivningen Handicaprådet – Danske Handicaporganisationer Greve Greve Seniorråd Der er i alt indkommet ti høringssvar, som kan læses i deres fulde længde i det tredje bilag til sagen, \"De fulde høringssvar til Sundheds- og psykiatripolitik 2023-2026\". Nogle høringssvar kommenterer på flere politikker. Hvis høringssvar har ført til ændringer, vil dette være nævnt i sagen for den pågældende politik. Læseforklaring Til sagen vedhæftes der tre bilag: Første bilag under titlen \"Sundheds- og Psykiatripolitik 2023-2026\" er politikken med gule markeringer ved ændringer. Andet bilag under titlen \"Høringsoverblik til Sundheds-og Psykiatripolitik 2023-2026\" er et høringsoverblik over de indkomne høringssvar og administrationens anbefaling, med eventuelt tilknyttede bemærkninger. Det tredje bilag under titlen \"De fulde høringssvar til Sundheds- og Psykiatripolitik 2023-2026\" er en samling af alle indkomne høringssvar til politikken. Forslag til ændringer i Sundheds- og Psykiatripolitik 2023-2026 På baggrund af høringssvar har administrationen følgende ændringsforslag i Sundheds- og Psykiatripolitik 2023-2026: Høringspart Høringssvaret indarbejdes med følgende formulering: Område MED i Center for Job & Socialservice og Lokal-MED Tune hjemmepleje har bemærket, at det er uhensigtsmæssigt at skrive, at det nyindrettede Sundhedshus i Hundige giver lettere adgang til sundhedsydelser. Med Sundhedshuset kan vi tilbyde borgere adgang til nogle af de sundhedsydelser, som førhen blev foretaget på sygehusene. Lokal-MED Center for Sundhed på rådhuset Center anbefaler, at rygning omtales i teksten vedrørende fysisk sundhed, så rygning nævnes på linje med overvægt og alkoholforbrug. Der ses også et fald i andelen af daglige rygere fra 2010 til 2021, men det er fortsat cirka 10 procent af borgerne i Greve Kommune, som dagligt ryger. Rygning, alkohol og overvægt er nogle af de vigtigste parametre i forhold til at udvikle kroniske sygdomme. Lokal-MED Center for Sundhed på rådhuset påpeger, at formuleringen vedrørende visiteret motionstilbud bør redigeres. Enten så begge idrætsforeninger i samarbejdet nævnes, eller ingen af de to. Område-MED Center for Job & Social skriver, at det virker ikke hensigtsmæssigt at nævne ét tilbud (op på dupperne) og ikke nævne andre tilbud. Eksempel på visiterede motionstilbud i samarbejde med idrætsforeninger med Visiteret Motion og Op på dupperne er slettet. Lokal-MED i Familierådgivningen foreslår, at man i afsnittet om børn og unge overvejer at undlade ordet forværring og blot fastslår at forebygge mistrivsel blandt børn og unge. Ordet forværring er slettet. Område- MED Center for Job & Socialservice foreslår i deres høringssvar til Børne – og Ungepolitikken at misbrugsproblemer også skal nævnes Under afsnit om børn og unge er der tilføjet misbrugsproblemer. Høringssvar, der ikke fremgår af tabellen ovenfor, har administrationen ikke valgt at indarbejde i Sundheds- og Psykiatripolitik 2023-2026. Årsagerne til disse fravalg kan være, at høringssvaret ikke indeholder forslag til konkrete ændringer til teksten eller er overvejelser i forhold til implementering af politikken. Begrundelser for fravalg af indarbejdelse af høringssvar kan ses i bilag [xx] til sagen. Fra vision til politik Byrådet vedtog den 23. maj 2022 (pkt. 17) visionen Naturligvis Greve gennem helhedssyn og fællesskaber , som afsæt for det politiske arbejde. Visionen sætter retning for, at byråd, borgere og erhvervsliv samarbejder om at skabe rammer for det meningsfulde, aktive og indholdsrige liv i Greve Kommune. Visionens temaer, aktivt foreningsliv, bæredygtig kommune, hverdag med indhold, velfærd i fællesskab og aktiv borgerinddragelse beskriver byrådets ønsker til, hvordan det skal være at bo, leve, gå i skole, arbejde og deltage i fritids-, idræts- og kulturlivet i Greve Kommune. Sundheds- og Psykiatripolitik 2023-2026 tager afsæt i visionen og sætter rammen og retningen for arbejdet og indsatserne på sundheds- og psykiatriområdet i Greve Kommune. Fra politik til indsatser Sundheds- og Psykiatripolitik 2023-2026 er overordnet og beskriver ikke konkrete indsatser. Administrationen vil overfor Sundheds- og Omsorgsudvalget løbende præsentere handleplaner for, hvordan Greve Kommune i samspil med relevante aktører vil arbejde med at udmønte politikken og opnå de ønskede effekter for borgerne. Der er i den politiske opfølgning særligt fokus på indsatser, som er koblet til de ønskede effekter af politikken. Økonomiske konsekvenser Sagen har ingen økonomiske konsekvenser. Tidsplan De i alt otte borgerrettede politikker bliver lagt op til endelig godkendelse i byrådet den 15. maj 2023.", "source_path": "data/greve/raw_dagsordener/Sundheds- og Omsorgsudvalget_2023-04-24T15:30:00+02:00_082575d8-4b20-418a-80d9-a544e80dab3c.json", "meeting_year": 2023, "meeting_month": 4, "committee_normalized": "sundhedsogomsorgs", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "082575d8-4b20-418a-80d9-a544e80dab3c", "chunk_id": "082575d8-4b20-418a-80d9-a544e80dab3c_8_html_fragment_chunk0", "section_type": "html_fragment", "section_title": "Værdighedspolitik 2023-2026, godkendelse af ønskede effekter", "committee": "Sundheds- og Omsorgsudvalget", "meeting_date": "2023-04-24T15:30:00+02:00", "case_number": "23-001975", "agenda_index": 8, "text": "Beslutning Godkendt. Fremstilling Sagsprocedure Sundheds- og Omsorgsudvalget, Økonomiudvalget og Byrådet. Resume Værdighedspolitik 2023-2026 blev godkendt den 12. december 2022 uden ønskede effekter. Sagen handler om de fire ønskede effekter Værdighedspolitik 2023-2026. De ønskede effekter danner grundlag for Greve Kommunes arbejde med værdighed for de ældre. Byrådet skal godkende de ønskede effekter i Værdighedspolitik 2023-2026. Når de ønskede effekter er godkendt, vil administrationen løbende præsentere handleplaner for, hvordan de ønskede effekter skal opnås gennem forskellige indsatser. Indstilling Administrationen indstiller, at de ønskede effekter i Værdighedspolitik 2023-2026 godkendes. Sagsbeskrivelse Særskilt proces for Værdighedspolitik 2023-2026 Værdighedspolitik 2023-2026 blev den 12. december 2022 (pkt. 47) godkendt af byrådet. Processen for godkendelse af Værdighedspolitik 2023-2026 blev gennemført adskilt fra godkendelse af de øvrige politikker i Greve Kommune. Dette skyldes, at værdighedspolitik 2023-2026 ifølge bekendtgørelsen for værdighedspolitikker skal godkendes indenfor det første år i en ny valgperiode. Godkendelse af de ønskede effekter i Værdighedspolitik 2023-2026 følger processen for de øvrige politikker, som Byrådet skal godkendes den 15. maj 2023. Høringsproces De ønskede effekter i Værdighedspolitik 2023-2026 blev sendt i høring i MED-organisationen og Greve Seniorråd i perioden den 10. februar 2023 til den 17. marts 2023. De indkomne høringssvar kan læses samlet i bilag. Høringssvar Administrationen har modtaget høringssvar fra Greve Seniorråd, Område-MED, Lokal-MED på rådhuset, Lokal-MED på Nældebjerg plejecenter, Lokal-MED på rehabiliteringscentret Hedebo og Lokal-MED i Socialservice. En række høringssvar indeholder bemærkninger til selve politikkens tekst, som ikke var genstand for høringen, da den allerede er godkendt af byrådet den 12. december 2022 . Administrationen tager disse bemærkninger med videre i arbejdet med handleplaner (pkt. 47). Der er kommet et høringssvar fra Område-MED i Center for Sundhed & Pleje, hvor der er en konkret bemærkning til de ønskede effekter. Under ønsket effekt 1 ønskes ordet have erstattet med tilbydes. Område-MED i Center for Sundhed & Pleje argumenterer herom, at der på den måde i højere grad bliver lagt vægt på, at borgeren bibeholder sit eget frie valg. Administrationen har valgt at indarbejde dette høringssvar i ønsket effekt 1. På mødet den 6. februar 2023 (pkt. 3) havde Sundheds- og Omsorgsudvalget bemærkninger til ønsket effekt 3 og 4. Disse bemærkninger er ligeledes indarbejdet i de ønskede effekter, som administrationen indstiller til at blive godkendt. Ønskede effekter til godkendelse Administrationen anbefaler at følgende ønskede effekter i Værdighedspolitik 2023-2026 godkendes: Ønsket effekt 1: Flere ældre skal tilbydes den rette hjælp og støtte, så de opnår størst mulig selvbestemmelse og livskvalitet Ønsket effekt 2: Flere ældre skal opleve den sidste tid som tryg og værdig Ønsket effekt 3: Pårørende er en vigtig ressource for de ældre og inddrages derfor i samarbejdet Ønsket effekt 4: Vi arbejder systematisk med, at ensomme ældre tilbydes gode rammer for at danne nye relationer De ønskede effekter fremgår af Værdighedspolitik 2023-2026, som er vedlagt som bilag. Fra politik til indsatser Værdighedspolitik 2023-2026 er overordnet og beskriver ikke konkrete indsatser. Administrationen vil overfor Sundheds- og Omsorgsudvalget løbende præsentere handleplaner for hvordan Greve Kommune i samspil med relevante aktører vil arbejde med at udmønte politikken og opnå de ønskede effekter for borgerne. Det er i den politiske opfølgning særligt fokus på indsatser, som er koblet til de ønskede effekter af politikken. Det kan for eksempel være indsatser der kobler sig til den ønskede effekt: Flere ældre skal tilbydes den rette hjælp og støtte, så de opnår størst mulig selvbestemmelse og livskvalitet. Her vil administrationen orientere om, hvordan det går med indsatser, som omhandler selvbestemmelse og livskvalitet i ældreplejen. Handleplanerne kan præsenteres løbende og i takt med, at organisationen arbejder med indsatserne på området og kobler indsatserne til de ønskede effekter og den retning og ramme som politikken angiver. Lovgrundlag I følge lov om social service §81a er kommunerne forpligtede til at vedtage en værdighedspolitik, der beskriver de overordnede værdier og prioriteringer for personlig hjælp, omsorg og pleje. I følge bekendtgørelse for værdighedspolitikker §2 skal værdighedspolitikker som minimum beskrive, hvordan kommunens ældrepleje kan understøtte følgende områder: Livskvalitet, Selvbestemmelse, Kvalitet, tværfaglighed og sammenhæng i plejen, Mad og ernæring, En værdig død, Pårørende og Bekæmpelse af ensomhed. Økonomiske konsekvenser Sagen har ingen økonomiske konsekvenser. Kommunikation Når de ønskede effekter er godkendt tilføjes de som bilag til Værdighedspolitik 2023-2025 og offentliggøres på Greve Kommunes hjemmeside. Tidsplan 24. april 2023 Anbefaling af ønskede effekter i Værdighedspolitik 2023-2026 i Sundheds- og Omsorgsudvalget 15. maj 2023 Godkendelse af ønskede effekter i Værdighedspolitik 2023-2026 i Byrådet.", "source_path": "data/greve/raw_dagsordener/Sundheds- og Omsorgsudvalget_2023-04-24T15:30:00+02:00_082575d8-4b20-418a-80d9-a544e80dab3c.json", "meeting_year": 2023, "meeting_month": 4, "committee_normalized": "sundhedsogomsorgs", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "082575d8-4b20-418a-80d9-a544e80dab3c", "chunk_id": "082575d8-4b20-418a-80d9-a544e80dab3c_9_html_fragment_chunk0", "section_type": "html_fragment", "section_title": "Beslutning om skærpede krav til vurdering af egnethed samt om antal leverandører af hjemmepleje på fritvalgsområdet", "committee": "Sundheds- og Omsorgsudvalget", "meeting_date": "2023-04-24T15:30:00+02:00", "case_number": "23-002734", "agenda_index": 9, "text": "Beslutning 1. Godkendt. 2. Godkendt. Fremstilling Sagsprocedure Sundheds- og Omsorgsudvalget, Økonomiudvalget og Byrådet Resume Sagen handler om Greve Kommunes forpligtelse til at sikre det frie valg af hjemmeplejeleverandør gennem godkendelsesmodellen. Med godkendelsesmodellen kan Greve Kommune sikre, at leverandører af hjemmepleje lever op til kvalitet og patientsikkerhed. Administrationen oplever, at de nuværende krav ikke sikre den nødvendige kvalitet og patientsikkerhed, fordi der ikke er krav om at medarbejderne har en sundhedsfaglig autorisation. Derudover vil en grænse for antallet af fritvalgsleverandører kunne sikre en mere rentabel forretning, og nedbringe tid på administration og styring af fritvalgsleverandørerne. Byrådet skal træffe beslutning om, at kravene til de private leverandører af hjemmepleje, som ansøger om godkendelse til at arbejde i Greve Kommune skærpes til sikring af kvalitet og patientsikkerhed, og at der maksimalt bliver godkendt fire leverandører som fritvalgsleverandører. Indstilling Administrationen indstiller; at krav til vurdering af egnethed ved levering af personlig pleje, praktisk hjælp og overdraget sygepleje skærpes jf. beskrivelsen for at sikre den leverede kvalitet og patientsikkerheden hos borgerne. at det godkendes, at der maksimalt bliver godkendt fire leverandører som fritvalgsleverandører i Greve Kommune. Sagsbeskrivelse Hjemmeplejeområdet er underlagt regler om frit valg i lov om social service (§ 91). Det betyder, at borgerne skal kunne vælge mellem minimum to leverandører af hjemmepleje, hvoraf den kommunale leverandør kan være den ene. Tidligere har borgernes frie valg været sikret i kontrakter indgået med private leverandører som følge af gennemførte udbud. Byrådet godkendte den 21. juni 2021, at genudbud af hjemmeplejen blev annulleret, og at Greve Kommune overgår til at benytte godkendelsesmodellen på hjemmeplejeområdet. Baggrunden for beslutningen var en markant prisstigning på 24,4 % i forhold til kommunes kontrolberegning. Byrådet godkendte den 5. september 2022, at leverandøren Kvik Vikar blev godkendt som fritvalgsleverandør. Byrådet godkendte samtidigt, at administrationen fremadrettet har mandat til at godkende/give afslag til leverandører, der anmoder om at blive frit valgs leverandører under godkendelsesmodellen. Administrationen har den 20. februar 2023 godkendt, at DFS Plus bliver ny fritvalgsleverandør i Greve Kommune. Modtagere af hjemmepleje i Greve Kommune vil med den beslutning kunne vælge imellem tre leverandører, to private leverandører og den kommunale leverandør. Fritvalgsbevis Såfremt kommunen kun har den kommunale hjemmepleje som leverandør, kan borgerne vælge at gøre brug af fritvalgsbeviset som alternativ til den kommunale leverandør. Med beviset skal borgeren selv finde en CVR-registeret leverandør, der kan levere de indsatser, som borgeren er visiteret til. Greve Kommune yder tilskud til at afregne leverandøren. Da Greve Kommune kun havde den kommunale leverandør i perioden november 2021 til oktober 2022, havde borgerne mulighed for at benytte fritvalgsbevis i den periode. Én borger gjorde brug af fritvalgsbevis til personlig pleje og én borger valgte fritvalgsbevis til praktisk hjælp i form af rengøring. Skærpelse af krav til vurdering af egnethed Der er opstillet følgende krav til vurdering af egnethed, når en leverandør anmoder om at blive fritvalgsleverandør i Greve Kommune: Minimum seks ansatte. CVR registreret i minimum seks måneder (startdato ligger mindst seks måneder tilbage). Økonomiske nøgletal i form af afkastningsgrad, likviditetsgrad, soliditetsgrad og egenkapital. Referencer på kontrakter. Administrationen indstiller, at kravene skærpes, så det sikres, at godkendte leverandører kan levere pleje og hjælp af en ordentlig kvalitet samt sikre patientsikkerheden hos borgerne. Behovet for at skærpe kravene udspringer af, at de anmodninger, der modtages, ofte kommer fra helt nystartede virksomheder med kun få ansatte, og hvor de ansatte opleves at være uden autorisation. Det giver problemer, når leverandøren vil godkendes til at kunne levere overdraget sygepleje. Ligeledes kan der ikke vurderes på deres økonomiske stabilitet eller på deres kvalitet, idet der ikke kan tages referencer på deres arbejde. Forslag til skærpede krav er: Minimum ti ansatte for at sikre leveringssikkerhed. 15% af medarbejdere skal have en autorisation (sikre patientsikkerheden). CVR registreret i minimum 12 måneder (startdato ligger mindst 12 måneder tilbage). Økonomiske nøgletal i form af afkastningsgrad, likviditetsgrad, soliditetsgrad og egenkapital. Referencer på kontrakter. Antal fritvalgsleverandører i Greve Kommune Som beskrevet indledningsvis er hjemmeplejeområdet underlagt regler om frit valg i lov om social service (§ 91). Det betyder, at borgerne skal kunne vælge mellem minimum to leverandører af hjemmepleje, hvoraf den kommunale leverandør kan være den ene. For nuværende kan borgerne vælge mellem den kommunale leverandør og Kvik Vikar. Leverandøren DFS Plus er lige blevet godkendt som leverandør og forventes at kunne vælges af borgerne fra maj eller juni 2023. I og med Kvik Vikar og DFS Plus er godkendt som leverandører under godkendelsesmodellen, er de ikke sikret et bestemt antal borgere. Erfaringen er, at borgerne kun i mindre udstrækning skifter leverandør, og at nye borgere som oftest vælger den kommunale leverandør. Borgerne har kunnet vælge Kvik Vikar siden november 2022, og de leverer i dag hjemmepleje til 30 borgere (1,9%). Samlet set modtager 1.599 borgere hjemmepleje. Der er en del administration forbundet med brug af godkendelsesmodellen. Når en leverandør sender anmodning om godkendelse, skal denne vurderes. Hvis leverandøren godkendes, bruges der tid på opsætning i samt oplæring og adgang til fagsystem, kvalitetsstandard og arbejdsgange. Når leverandøren er gået i drift, skal der månedligt sendes afregningsgrundlag og kvartalsvis holdes statusmøder. Der er løbende dialog med visitationen og CSP IT-support på deres brug af fagsystem. Endvidere har antallet af leverandører betydning for kapacitetsstyringen i den kommunale hjemmepleje, bl.a. fordi borgerne selv vælger leverandør og har ret til at ændre deres valg af leverandør. Administrationen indstiller, at der kan godkendes op til fire fritvalgsleverandører i Greve Kommune. Ved at have maksimalt fire leverandører er der en mulighed for, at den enkelte leverandør kan opnå volumen i antal af borgere, der vælger dem, og dermed kan få levering af hjemmepleje i kommunen til at være rentabel. Samtidig holdes administrationens tidsforbrug til oplæring, support og controlling på et fornuftigt niveau. Lovgrundlag Lov om social service § 91. Økonomiske konsekvenser I forhold til afregning af de private leverandører benyttes samme timepris som ved afregning af de kommunale leverandører. Godkendelse af private leverandører medfører dermed ikke øgede omkostninger til hjemmepleje. Øgede omkostninger på området skyldes udelukkende den demografiske udvikling i antallet af ældre borgere.", "source_path": "data/greve/raw_dagsordener/Sundheds- og Omsorgsudvalget_2023-04-24T15:30:00+02:00_082575d8-4b20-418a-80d9-a544e80dab3c.json", "meeting_year": 2023, "meeting_month": 4, "committee_normalized": "sundhedsogomsorgs", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "082575d8-4b20-418a-80d9-a544e80dab3c", "chunk_id": "082575d8-4b20-418a-80d9-a544e80dab3c_10_html_fragment_chunk0", "section_type": "html_fragment", "section_title": "Madservice, indkøbsordning og tøjvask, uanmeldt tilsyn", "committee": "Sundheds- og Omsorgsudvalget", "meeting_date": "2023-04-24T15:30:00+02:00", "case_number": "23-001975", "agenda_index": 10, "text": "Beslutning Sagen blev taget til efterretning. Fremstilling Sagsprocedure Sundheds- og Omsorgsudvalget. Resume Sundheds- og Omsorgsudvalget orienteres om de uanmeldte tilsyn med leverandører indenfor madservice, tøjvask og indkøbsordningen i 2022, som er udført af visitatorer fra Greve Kommunes Myndighed. Tilsynets fund fremlægges, og administrationen anbefaler Sundheds- og Omsorgsudvalget, at resultaterne fra de uanmeldte tilsyn for 2022 bliver taget til efterretning. Derudover beskrives de opfølgende indsatser i forhold til tilsynets konklusioner og anbefalinger. Indstilling Administrationen indstiller, at resultatet af de uanmeldte tilsyn med leverandører af madservice, tøjvask og indkøbsordning tages til efterretning. Sagsbeskrivelse Ifølge servicelovens §151 er Greve Kommune forpligtet til at føre tilsyn med leverandører af ydelser indenfor madservice, tøjvask og indkøb, som bevilges efter servicelovens §86. Tilsyn skal kontrollere, at borgerne får de ydelser, som de er berettigede til. Det vil sige, at ydelserne er i overensstemmelse med lovgivningens krav og politisk godkendte kvalitetsstandarder. Tilsynene gennemføres uanmeldt mindst én gang om året. Det kan suppleres med yderligere tilsyn, hvis der påvises kritisable forhold, som kræver en særlig opfølgning. Tilsyn bliver gennemført uanmeldt og i løbet af én arbejdsdag, hvorfor resultaterne skal ses som udtryk for et øjebliksbillede. Administrationen anbefaler, at orienteringen om de uanmeldte tilsyn med leverandører af madservice, tøjvask og indkøbsordningen tages til efterretning. Gennemførelse af uanmeldte tilsyn med eksterne leverandører Greve Kommune har indgået kontrakt med eksterne leverandører, som leverer ydelser indenfor madservice, tøjvask og indkøb. Det er visitatorer fra Greve Kommunes Myndighed, som i januar 2023 gennemførte de uanmeldte tilsyn med de eksterne leverandører. Myndighed foretager en stikprøve på ti procent af det samlede antal borgere, som modtager ydelsen. Det vil eksempelvis sige, at Myndighed har foretaget interview af 20 borgere, som modtager indkøbsvarer fra Intervare . Samlet vurdering af de leverede ydelser af personlig pleje og praktisk hjælp på plejecentrene Myndighed baserer deres uanmeldte tilsyn med de eksterne leverandører på ni forskellige temaer, som blandt andet omfatter kvaliteten af ydelsen, tilfredshed, levering, service og kommunikation mellem borger og leverandør. Hvert tema bedømmes efter en skala, som er inddelt i fire kategorier: Godkendt (1), Godkendt med få bemærkninger (2), Godkendt med mangler (3) og Kritisable forhold (4). Herefter foretages en samlet vurdering. Tilsynets samlede vurderinger af leverandørerne i 2022, og til sammenligning 2021 følger af nedenstående oversigt: Område Leverandør Samlet bedømmelse 2022 2021 Madservice Det Danske Madhus Godkendt (1) Godkendt (1) Tøjvask Trasbo Godkendt (1) Godkendt (1) Elis Danmark Godkendt (1) Godkendt (1) Indkøbsordning Intervare Godkendt (1) Godkendt (1) Tilsynets samlede bedømmelser Alle leverandører får i 2022 den bedst mulige bedømmelse, som de også gjorde ved seneste tilsyn. Der er generelt en høj kundetilfredshed med de leverede ydelser hos borgerne. Derudover bemærkes følgende om de enkelte leverandører: Det Danske Madhus (madservice) To ud af de 18 interviewede borgere bemærker at tilberedningen og udbuddet af retter kunne være bedre. Det Danske Madhus får den bedst mulige bedømmelse under alle ni tilsynstemaer. Trabso (tøjvask) To ud af fire interviewede borgere har bemærket, at leverandøren ikke har været fleksible i forhold til personlige ønsker for levering. Derudover anmærkes et af tilsynstemaerne som \"Kritisable forhold\", og det omhandler, at borgerne har bemærket mangelfuld identifikation hos chaufførerne. Leverandørens har til dette punkt bemærket, at deres chauffører altid bærer id-kort og arbejdstøj med synligt logo. Elis Danmark (tøjvask) Tilsynstema om identifikation bedømmes som \"Kritisable forhold\", fordi borgerne har bemærket mangelfuld identifikation hos chaufførerne. Leverandøren bemærker hertil, at deres procedure i forhold til identifikation er, at alle chauffører bærer id-kort, og at dette fremvises ved ønske. Intervare (indkøbsordning) Nogle få borgere bemærker, at prisniveauet er højere end i et almindeligt supermarked, og at modtaget frugt og grønt ikke altid har været helt friskt. Intervare får den bedst mulige bedømmelse under alle ni tilsynstemaer. Lovgrundlag Jævnfør § 151 i lov om service er kommunerne forpligtet til at føre tilsyn med leveringen af plejeydelser efter servicelovens §83. Økonomiske konsekvenser Sagen har ingen økonomiske konsekvenser.", "source_path": "data/greve/raw_dagsordener/Sundheds- og Omsorgsudvalget_2023-04-24T15:30:00+02:00_082575d8-4b20-418a-80d9-a544e80dab3c.json", "meeting_year": 2023, "meeting_month": 4, "committee_normalized": "sundhedsogomsorgs", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "082575d8-4b20-418a-80d9-a544e80dab3c", "chunk_id": "082575d8-4b20-418a-80d9-a544e80dab3c_11_html_fragment_chunk0", "section_type": "html_fragment", "section_title": "Fortsættelse af væskebehandling i resten af 2023", "committee": "Sundheds- og Omsorgsudvalget", "meeting_date": "2023-04-24T15:30:00+02:00", "case_number": "23-001975", "agenda_index": 11, "text": "Beslutning Sagen blev taget til efterretning. Fremstilling Sagsprocedure Sundheds- og Omsorgsudvalget. Resume Sagen handler om, at Greve Kommune sammen med 13 andre kommuner i Region Sjælland siden 2021 har deltaget frivilligt i en afprøvning af intravenøs behandling i borgerens hjem. Afprøvningen skulle have været afsluttet i 2022, men der er nu igangsat et nationalt arbejde med at gøre intravenøsbehandling i kommunerne obligatorisk. Derfor har Region Sjælland valgt at fortsætte ramme- og samarbejdsaftalen for intravenøsbehandling til udgangen af 2023. Sundheds- og Omsorgsudvalget orienteres om fortsættelse af afprøvning af intravenøs behandling i kommunerne. Administrationen afventer det nationale udspil om intravenøs behandling i kommunerne. Indstilling Administrationen indstiller, at orienteringen tages til efterretning. Sagsbeskrivelse Om afprøvning af intravenøs behandling i kommunerne I 2021 blev alle 17 kommuner i Region Sjælland inviteret til at deltage i afprøvningen af intravenøs behandling i kommunerne, som på det tidspunkt var planlagt til at vare et halvt år. Intravenøs behandling er fx væskebehandling med drop. En effekt af afprøvningen skulle være at give fælles erfaringer og viden om praktiske udfordringer, patientantal og økonomi og dermed danne fælles viden til udarbejdelse af en tværsektoriel samarbejdsaftale. Byrådet godkendte den 7. februar 2022 (pkt. 8), at Greve Kommune deltog i den tidsbegrænsede afprøvning af intravenøsbehandling i borgerens hjem i 2022. Fortsættelse af afprøvning af intravenøsbehandling følger den oprindelige samarbejds- og rammeaftale. Intravenøsbehandling ønskes gjort obligatorisk Der er nu igangsat et nationalt arbejde med at gøre intravenøsbehandling i kommunerne obligatorisk. Derfor har Region Sjælland valgt at fortsætte ramme- og samarbejdsaftalen for intravenøsbehandling til udgangen af 2023. Region Sjælland vil i mellemtiden afvente det nationale udspil. Intravenøsbehandling er fortsat en frivillig ordning for kommunerne Ifølge kvalitetsstandarden for akutfunktioner er intravenøsbehandling en kan-opgave for kommunerne. Derfor er det også frivilligt for kommunerne at deltage i afprøvningen af intravenøsbehandling. På nuværende tidspunkt deltager 14 kommuner ud af 17 kommuner i Region Sjælland. Før afprøvningen af intravenøsbehandling blev igangsat, havde Greve Kommune valgt at udføre opgaven, selvom det er en regional opgave. Greve Kommune har gjort dette, fordi behandlingen har vist sig nødvendigt for at kunne imødekomme borgernes behov, når de udskrives fra sygehuset. Det er hjemmesygeplejen, der udfører intravenøsbehandling efter anvisning fra praktiserende læge. Økonomiske konsekvenser Finansieringsfordelingen mellem regionen og kommunen vil fortsat være 70/30. Merindtægten fra regionen indarbejdes i Budgetopfølgning 2/2023 og tilføres Sundheds- og Omsorgsudvalgets budgetområdet 5.03 til udmøntning i hjemmesygeplejen.", "source_path": "data/greve/raw_dagsordener/Sundheds- og Omsorgsudvalget_2023-04-24T15:30:00+02:00_082575d8-4b20-418a-80d9-a544e80dab3c.json", "meeting_year": 2023, "meeting_month": 4, "committee_normalized": "sundhedsogomsorgs", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "082575d8-4b20-418a-80d9-a544e80dab3c", "chunk_id": "082575d8-4b20-418a-80d9-a544e80dab3c_12_html_fragment_chunk0", "section_type": "html_fragment", "section_title": "Introduktion til revidering af Sundhedsaftale", "committee": "Sundheds- og Omsorgsudvalget", "meeting_date": "2023-04-24T15:30:00+02:00", "case_number": "23-001975", "agenda_index": 12, "text": "Beslutning Sagen blev taget til efterretning. Fremstilling Sagsprocedure Sundheds- og Omsorgsudvalget. Resume Sagen handler om, at Sundhedsaftalen i Region Sjælland skal revideres. Alle regioner har deres egen sundhedsaftale. Sundhedsaftalen er en politisk aftale, som sætter den overordnede ramme for samarbejdet på sundhedsområdet mellem kommuner, regioner og almen praksis til sikring af kvalitet og patientsikkerhed. Administrationen vil med sagen orientere Sundheds- og Omsorgsudvalget om processen for revidering af Sundhedsaftalen i Region Sjælland. Når administrationen modtager høringsmateriale fra Regionen, vil udvalget få forelagt en ny sag på et kommende møde. Indstilling Administrationen indstiller, at orienteringen om processen for revidering af Sundhedsaftalen i Region Sjælland tages til efterretning. Sagsbeskrivelse Om Sundhedsaftaler Alle regioner har hver deres sundhedsaftale, som gælder i en periode på fire år. Sundhedsaftaler er politiske aftaler, der udgør den overordnede ramme for samarbejdet på sundhedsområdet mellem kommuner, regioner og almen praksis. Sundhedsaftaler skal skabe sammenhæng og koordinere forløb, som går på tværs af de forskellige aktører på sundhedsområdet. Dette skal sikre kvalitet, effektiv behandling og patientsikkerhed, så borgere oplever en ensartet kvalitet uanset antal eller karakter af indsatser. Sundhedsaftalen skal revideres Den nuværende Sundhedsaftale 2019-2023 i Region Sjælland skal derfor revideres. Sundhedssamarbejdsudvalget har med input fra sundhedsklyngerne og Patientinddragelsesudvalget drøftet, hvad den nye Sundhedsaftale 2024-2027 skal indeholde. Overordnet set er der i Sundhedssamarbejdsudvalget og i de indkomne tilbagemeldinger enighed om, at den nuværende Sundhedsaftale fortsat er aktuel. På baggrund af tilbagemeldinger fra sundhedsklyngerne og Patientinddragelsesudvalg har Sundhedssamarbejdsudvalget ønsket særligt fokus på børn og unge med trivselsudfordringer. Samtidig vil Sundhedssamarbejdsudvalget sætte fokus på tværgående indsatser som forebyggelse, digitalisering, lighed i sundhed, kronikere, psykiatri og misbrug. Sundhedsklyngernes tilbagemeldinger omhandler mangel på arbejdskraft, lighed i sundhed og behandlingstilbud, helhedssyn på borgeren, tværsektoriel kommunikation, telemedicin, dataunderstøttelse og målopfølgning samt tydelighed ved opgaveoverdragelse. Endelig ønskes særligt fokus på børn og unges mentale trivsel samt psykiatriområdet, herunder borgere med både somatisk og psykisk sygdom. Økonomiske konsekvenser Sagen har ingen økonomiske konsekvenser. Tidsplan En revision af Sundhedsaftalen skal være afsluttet senest den 1. januar 2024, hvor den nye Sundhedsaftale skal indsendes til Sundhedsstyrelsen. Der forventes følgende proces: Medio marts – primo maj 2023: Input fra politiske sundhedsklynger og Patientinddragelsesudvalg til nyt aftaleudkast. Den 9. maj 2023 – Møde i Sundhedssamarbejdsudvalget. Ny Sundhedsaftale præsenteres for Sundhedssamarbejdsudvalget. Ultimo maj - primo september 2023: Offentlig høring af samarbejdspartnere og aktører på sundhedsområdet (kommunalbestyrelser, patientforeninger, PLO mv.) Den 25. september 2023 – Møde i Sundhedssamarbejdsudvalget: Sundhedssamarbejdsudvalget præsenteres for udkast til Sundhedsaftale med indarbejdede høringssvar. Udvalget skal godkende et udkast til en Sundhedsaftale mhp. at denne sendes videre til godkendelse i regionsråd og kommunalbestyrelser. Primo oktober – primo december 2023: Godkendelse af en ny Sundhedsaftale i kommunalbestyrelser og regionsråd. Oktober/november 2023: Forventet politisk stormøde med fokus på implementering af Sundhedsaftale 2024 - 2027. December 2023: Indsendelse af ny Sundhedsaftale til Sundhedsstyrelsen. Den 18. december 2023: Sundhedssamarbejdsudvalget drøfter en plan for opfølgning og implementering af den nye Sundhedsaftale 2024-2027. Den 1. januar 2024: Sundhedsaftale 2024-2027 træder i kraft.", "source_path": "data/greve/raw_dagsordener/Sundheds- og Omsorgsudvalget_2023-04-24T15:30:00+02:00_082575d8-4b20-418a-80d9-a544e80dab3c.json", "meeting_year": 2023, "meeting_month": 4, "committee_normalized": "sundhedsogomsorgs", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "082575d8-4b20-418a-80d9-a544e80dab3c", "chunk_id": "082575d8-4b20-418a-80d9-a544e80dab3c_13_html_fragment_chunk0", "section_type": "html_fragment", "section_title": "Proces ved udskrivelse fra sygehus til Greve Kommune", "committee": "Sundheds- og Omsorgsudvalget", "meeting_date": "2023-04-24T15:30:00+02:00", "case_number": "23-001975", "agenda_index": 13, "text": "Beslutning Sagen blev taget til efterretning. Fremstilling Sagsprocedure Sundheds- og Omsorgsudvalget. Resume Sagen handler om, hvordan administrationen håndtere borgere, som udskrives efter afsluttet behandling fra et sygehus. Udskrivelser kan være komplicerede, og det kræver ofte koordinering imellem flere aktører. Derfor har administrationen arbejdsgange og retningslinjer for, hvordan udskrivelser håndteres, så borgeren får den korrekte hjælp. Administrationen har udarbejdet sagen, fordi Sundheds- og Omsorgsudvalget på mødet den 13. marts 2023 har ønsket at få en orientering om proces for udskrivelse fra sygehus. Indstilling Administrationen indstiller, at orienteringen tages til efterretning. Sagsbeskrivelse Det er med udgangspunkt i Sundhedsaftalen i Region Sjælland, at Greve Kommune har udarbejdet arbejdsgange og procedure for udskrivelse fra sygehus. Udskrivelser kan være komplicerede, og det kræver ofte koordinering imellem flere aktører herunder sygehus, hjemmeplejen, hjemmesygeplejen, genoptræningsenheden, rehabiliteringscentret Hedebo og almen praksis. Udviklingen af det nære sundhedsvæsen har især øget kravene til, at kommunen og sygehuset er gode til kommunikerer og koordinere samarbejdet om borgerne, fordi de hurtigere udskrives fra sygehuset end førhen. Arbejdsgange og procedure skal sikre at udskrivelser håndteres ensartet blandt andet til sikring af patientsikkerhed, og at borgeren modtager den rette hjælp og de hjælpemidler, som der er behov for. Om arbejdsgang for udskrivelse fra sygehus Det er Greve Kommunes udskrivelsesteam i Myndighed, der i samarbejde med sygehuset har ansvaret for, at borgere modtages korrekt, når de udskrives fra et sygehus. Arbejdsgangen for udskrivelse følger nedenstående forløb, når en borger udskrives fra behandling på sygehuset: Sygehuset har ansvaret for at fremsende en plejeforløbsplan (PFP) til Greve Kommunes udskrivningsteam i Myndighed hurtigst muligt efter udskrivelse jf. Sundhedsaftalen for Region Sjælland. PFP fremsendes via et it-system, hvor sygehuset kommunikere med kommunen. I PFP skal alle relevante informationer fremgå herunder om diagnose, forventet funktionsevne ved udskrivelse, forventet behov for sygepleje, personlig pleje, madservice, hjælpemidler og genoptræningsplan efter udskrivelse. Derudover skal forventet udskrivningsdato fremgå. Myndighed vurderer hjælpen til borgeren ud fra Greve Kommunes kvalitetsstandarder. Det vurderes også på baggrund af ovenstående, om borger skal have bevilget hjælpemidler og/eller arbejdsredskaber til medarbejdere. Udskrivningsteamet i Myndighed oplever ofte, at sygehusenes information om borgeren ikke er fyldestgørende nok. Derfor bruger medarbejderne en del ressourcer på at kontakte sygehuset i forhold til at indhente yderligere information om borgeren inden udskrivelse. Der arbejdes kontinuerligt med at udvikle disse arbejdsgange, så risikoen for vigtig information mangler om borgeren kan nedbringes. Som udgangspunkt er der ikke forskel på, om en borger udskrives fra et offentligt eller privat sygehus. Myndighed har altid brug for alle relevante informationer om borgeren. Men de private sygehuse anvender ikke PFP. I stedet kontakter de private sygehus Myndighed pr. telefon, når en borger skal udskrives. Denne metode kan øge kravene til koordinering mellem Greve Kommune og sygehuset. Lovgrundlag Sundhedsaftalen 2019-2023 i Region Sjælland. Økonomiske konsekvenser Sagen har ingen økonomiske konsekvenser.", "source_path": "data/greve/raw_dagsordener/Sundheds- og Omsorgsudvalget_2023-04-24T15:30:00+02:00_082575d8-4b20-418a-80d9-a544e80dab3c.json", "meeting_year": 2023, "meeting_month": 4, "committee_normalized": "sundhedsogomsorgs", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "082575d8-4b20-418a-80d9-a544e80dab3c", "chunk_id": "082575d8-4b20-418a-80d9-a544e80dab3c_14_html_fragment_chunk0", "section_type": "html_fragment", "section_title": "Høring af revideret kvalitetsstandard for kommunale akutfunktioner", "committee": "Sundheds- og Omsorgsudvalget", "meeting_date": "2023-04-24T15:30:00+02:00", "case_number": "23-001975", "agenda_index": 14, "text": "Beslutning Sagen blev taget til efterretning. Fremstilling Sagsprocedure Sundheds- og Omsorgsudvalget. Resume Sagen handler om, at Sundhedsstyrelsen har fremsendt høringskast til de reviderede kvalitetsstandarder for kommunale akutfunktioner. Kvalitetsstanderne for de kommunale akutfunktioner er relevant i relation til udvikling af det nære sundhedsvæsen, da det har skabt ændringer i opgaveløsningen og involverer flere aktører. Formålet med kvalitetsstandarderne for de kommunale akutfunktioner er, at sikre ensartethed i samarbejdet gennem krav og anbefalinger til indsatser og organisering af sundhedsfaglige indsatser. Sundheds- og Omsorgsudvalget orienteres om administrationens høringssvar til de reviderede kvalitetsstandarder for de kommunale akutfunktioner. Administrationen har fremsendt høringssvaret til Sundhedsstyrelsen indenfor svarfristen, som var den 17. april 2023. Indstilling Administrationen indstiller, at orienteringen tages til efterretning. Sagsbeskrivelse Høring af de reviderede kvalitetsstandarder for kommunale akutfunktioner Sundhedsstyrelsen fremsendte den 20. marts 2023 høringsbrev til kommunerne vedrørende revidering af kvalitetsstandarder for kommunale akutfunktioner. Kvalitetsstandarderne er en opdatering og revidering af ’Kvalitetsstandarder for kommunale akutfunktioner i hjemmesygeplejen – krav og anbefalinger til varetagelse af særlige sygeplejeindsatser’ fra 2017. Revideringen sker som en del af opfølgningen på det politiske udspil `Tættere På II ́ og regeringens udspil til en sundhedsreform. I forbindelse med revideringen har Sundhedsstyrelsen fremhævet følgende væsentlige ændringer i forhold til kvalitetsstandarderne fra 2017: Det er blevet obligatorisk, at alle kommuner skal have etableret en kommunal akutfunktion eller har et formaliseret tværkommunalt samarbejde om en sådan. Målgruppen for akutfunktionen er præciseret. Der er i præcisionen lagt vægt på, at målgruppen i overvejende grad er kendetegnet ved forløb af uafklaret og/eller kompleks karakter. IV-behandling (intravenøsbehandling) er indsat som obligatorisk indsats i akutfunktionen. Dette er dog betinget af en national aftale, som ikke på nuværende tidspunkt er indgået. Der er angivet krav om tilgængelighed af rådgivning og sparring fra sygehus og almen praksis. Beskrivelse af lægeligt behandlingsansvar er forenklet og præciseret. Der er angivet krav om, at akutfunktionen er opsøgende i forhold til at sikre, at akutfunktionen bruges rettidig og relevant. Samarbejdsflader til andre forvaltninger og lovgivningsmæssige områder i kommunen er uddybet. Der er et øget fokus på kompetencer fremfor faggrupper. Herudover øges vægtningen af det tværfaglige samarbejde om kompetenceudvikling. Afsnit om kvalitetssikring og monitorering er udbygget, og sundhedsklyngernes rolle i den forbindelse er fremhævet. Der er tilføjet et kapitel omkring implementering af kvalitetsstandarderne, hvor behov for klare, lokale samarbejdsaftaler beskrives som en forudsætning for succesfuld implementering. Om den kommunale akutfunktion Ifølge sundhedslovens §138 er kommunerne ansvarlige for, at der ydes vederlagsfri sygepleje efter lægehenvisning til personer med ophold i kommunen. Fra 2018 skulle kommunerne endvidere leve op til Sundhedsstyrelsens Kvalitetsstandarder for kommunale akutfunktioner i hjemmesygeplejen blandet andet i forhold til tilrettelæggelse, målgruppe, kompetencer, udstyr og indsats. Betegnelsen kommunal akutfunktion anvendes om tilbud i den kommunale hjemmesygepleje, der lever op til Sundhedsstyrelsens Kvalitetsstandarder for kommunale akutfunktioner i hjemmesygeplejen. Det gælder uanset, om den kommunale akutfunktion er organiseret som udkørende teams eller som kommunale akutpladser. I Greve Kommune findes både et udekørende akutteam i hjemmesygeplejen, og akutpladser på rehabiliteringscentret Hedebo som borgere kan blive visiteret til. Administrationens høringssvar Greve Kommune har gennemlæst materialet og har taget det til efterretning. Greve Kommune finder ingen anledning til at kommentere yderligere. Midler til de kommunale akutfunktioner Et element i den tidligere regerings politiske aftale om en sundhedsreform er, at Sundhedsstyrelsen skal udarbejde kvalitetspakker målrettet kommunale akutfunktioner, og at der fra 2023 og frem er afsat henholdsvis 100 mio. kr. årligt til kommunerne og 25 mio. kr. årligt til regionerne til at efterleve krav og anbefalinger i kvalitetspakkerne. Lovgrundlag Kommunerne er efter sundhedslovens §138 ansvarlige for, at der ydes vederlagsfri sygepleje efter lægehenvisning til personer med ophold i kommunen. Kommunale akutfunktioner er en del af den kommunale hjemmesygepleje og følger dermed bekendtgørelse og vejledning for hjemmesygeplejen Økonomiske konsekvenser Sagen har ingen økonomiske konsekvenser. Kommunikation Høringssvar offentliggøres på Høringsportalen. Tidsplan Der var frist for indsendelse af høringssvar den 17. april 2023.", "source_path": "data/greve/raw_dagsordener/Sundheds- og Omsorgsudvalget_2023-04-24T15:30:00+02:00_082575d8-4b20-418a-80d9-a544e80dab3c.json", "meeting_year": 2023, "meeting_month": 4, "committee_normalized": "sundhedsogomsorgs", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "082575d8-4b20-418a-80d9-a544e80dab3c", "chunk_id": "082575d8-4b20-418a-80d9-a544e80dab3c_15_html_fragment_chunk0", "section_type": "html_fragment", "section_title": "Høring af vejledninger om sundhedsklynger og praksisplaner for almen praksis", "committee": "Sundheds- og Omsorgsudvalget", "meeting_date": "2023-04-24T15:30:00+02:00", "case_number": "23-001975", "agenda_index": 15, "text": "Beslutning Sagen blev taget til efterretning. Udvalget ønsker at blive hørt tidligere om ændringer. Fremstilling Sagsprocedure Sundheds- og Omsorgsudvalget. Resume Sagen handler om, at Sundhedsstyrelsen har fremsendt høringskast til \"Vejledning for udarbejdelse af praksisplaner for almen praksis” og ”Vejledning for sundhedsklynger, sundhedssamarbejdsudvalg og sundhedsaftaler”. Vejledningerne er relevante i forhold til udvikling af det nære sundhedsvæsen, og de nyetablerede sundhedsklynger. Sundheds- og Omsorgsudvalget orienteres om administrationens høringssvar. Administrationen har udarbejdet høringssvar og fremsendt til Sundhedsstyrelsen indenfor svarfristen, som var den 14. april 2023. Indstilling Administrationen indstiller, at orienteringen tages til efterretning. Sagsbeskrivelse Om høring af de to vejledninger Sundhedsstyrelsen har den 20. marts 2023 fremsendt høringsbreve om henholdsvis ”Vejledning for udarbejdelse af praksisplaner for almen praksis” og ”Vejledning for sundhedsklynger, sundhedssamarbejdsudvalg og sundhedsaftaler”. Vejledningerne er reviderede på baggrund af ændringerne i Sundhedsloven fra juni 2022 med tilhørende bekendtgørelse fra september 2022, der indfører sundhedsklynger og styrkelse af den politiske samarbejdsstruktur ved at erstatte de eksisterende sundhedskoordinationsudvalg og praksisplanudvalg med et sundhedssamarbejdsudvalg. Om de to vejledninger Den ene vejledning skal understøtte arbejdet med at udforme praksisplaner. Praksisplaner skal understøtte en tilgængelig almen praksis med kapacitet til at varetage funktionen som både gatekeeper og tovholder i et tiltagende komplekst sundhedsvæsen, med fokus på sammenhæng og kvalitet på tværs af sektorer til glæde for alle borgere og med særligt fokus på sårbare borgere med mest behov. Den anden vejledning skal sikre arbejdet med at tilrettelægge det tværsektorielle samarbejde i de nye sundhedssamarbejdsudvalg og sundhedsklynger med både et politisk niveau og et fagligt strategisk niveau. Begge vejledninger er dermed vigtige redskaber i det fremtidige arbejde med styrket kvalitet, sammenhæng og omstilling af sundhedsvæsenet. Vedrørende vejledning for sundhedsklynger, sundhedssamarbejdsudvalg og sundhedsaftaler I udkast til vejledning for sundhedsklynger, sundhedssamarbejdsudvalg og sundhedsaftaler er der lagt vægt på at beskrive sundhedsklyngernes organisering og populationsansvar. Desuden beskriver vejledningen sundhedsklyngens opgaver i relation til at sikre sammenhæng i behandlings- og rehabiliteringsforløb på tværs af sundhedsområdet og i relevant omfang mellem sundhedssektoren og de tilgrænsende kommunale sektorer. Vedrørende vejledning for udarbejdelse af praksisplan for almenpraksis I udkast til vejledning for udarbejdelse af praksisplan for almen praksis er der lagt vægt på en revideret beskrivelse af praksisplanen med fokus på lægedækning, udviklingstiltag og tilgængelighed i almen praksis, mens beskrivelse af almen praksis rolle i det tværsektorielle samarbejde mellem regioner, kommuner og almen praksis i højere grad nu indgår i sundhedsaftalen. Administrationens høringssvar til de to vejledninger Nedenfor fremgår de fulde høringssvar til de to vejledninger som administrationen har fremsendt til Sundhedsstyrelsen. I høringssvar til vejledning for udarbejdelse af praksisplaner for almen praksis bemærker administrationen følgende: Det er positivt at kommunerne får en aktiv rolle i udformningen af praksisplaner, således, at det kommunale perspektiv kommer med. Derfor er det også positivt, at der lægges vægt på samarbejdet mellem regionsrådet, almen praksis og kommunerne. I høringssvar til vejledning for sundhedsklynger, sundhedssamarbejdsudvalg og sundhedsaftaler bemærker administrationen, at der på side 11 i afsnit 2.1.4 i vejledningen fremgår: ”Sundhedsklyngen bør vurdere udkast til kommunale sundhedspolitikker. I forlængelse heraf vil det være hensigtsmæssigt, at regionen og kommunerne løbende orienterer sundhedsklyngerne om væsentlige ændringer på sundhedsområdet og tilgrænsende områder, herunder social-, undervisnings- og beskæftigelsesområdet samt om de sundhedsmæssige konsekvenser heraf.” Til dette bemærkes: Hvordan skal dette praktisk foregå? Er det indblanding i det kommunale selvstyre? Kan de andre kommuner have direkte indflydelse på en kommunes sundhedspolitik, herunder tilgrænsende områder? Kan andre kommuner/sundhedsparter vurdere sådanne konsekvenser? Lovgrundlag Sundhedslovens §203 om sundhedsklyngernes formål og funktion. Økonomiske konsekvenser Sagen har ingen økonomiske konsekvenser. Tidsplan Der var frist for indsendelse af høringssvar den 14. april 2023.", "source_path": "data/greve/raw_dagsordener/Sundheds- og Omsorgsudvalget_2023-04-24T15:30:00+02:00_082575d8-4b20-418a-80d9-a544e80dab3c.json", "meeting_year": 2023, "meeting_month": 4, "committee_normalized": "sundhedsogomsorgs", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "082575d8-4b20-418a-80d9-a544e80dab3c", "chunk_id": "082575d8-4b20-418a-80d9-a544e80dab3c_16_html_fragment_chunk0", "section_type": "html_fragment", "section_title": "Årsberetning fra Greve Seniorråd 2022", "committee": "Sundheds- og Omsorgsudvalget", "meeting_date": "2023-04-24T15:30:00+02:00", "case_number": "23-001661", "agenda_index": 16, "text": "Beslutning Sagen blev taget til efterretning. Fremstilling Sagsprocedure Sundheds- og Omsorgsudvalget og Byrådet. Resume Sagen handler om, at Greve Seniorråd i følge deres vedtægter skal en gang årligt udarbejde en beretning fra det foregående år og forelægges for byrådet. Årsberetningen beskriver hvilke aktiviteter, som Greve Seniorråd har deltaget i samt hvilke mærkesager, de ønsker at arbejde videre med i det kommende år. Administrationen har valgt, at Sundheds- og Omsorgsudvalget også orienteres om årsberetningen. Når byrådet er orienteret om årsberetningen, vil administrationen offentliggøre den på Greve Kommunes hjemmeside. Indstilling Administrationen indstiller, at orienteringen tages til efterretning. Sagsbeskrivelse Greve Seniorråd rådgiver Byrådet i ældrepolitiske spørgsmål og formidler synspunkter mellem borgerne og kommunalbestyrelsen om lokalpolitiske spørgsmål, der vedrører ældre borgere over 60 år. Greve Seniorråd holder møder nogle dage før Sundheds- og Omsorgsudvalget holder møde. På den måde kan Greve Seniorråd kommentere og afgive høringssvar, inden sagerne behandles politisk. I 2022 har Greve Seniorråd holdt ni ordinære møder og et ekstraordinært møde. Referater fra møderne kan læses på Greve Kommunes hjemmeside. I årsberetningen for 2022 kan blandt andet fremhæves: Valg til Greve Seniorråd, som blev afholdt i forbindelse med kommunalvalget den 16. november 2021. Stemmeprocenten var på 29 procent. Proces for konstituering. Deltagelse i konference arrangeret af Danske Ældreråd. Workshop om seniorboliger og bofællesskaber for seniorer sammen med formand for Sundheds- og Omsorgsudvalget Liselott Blixt. Oplægsholder på ordinære møder herunder med borgerrådgiver i Greve Kommune og om projekt Sund Mund og I Sikre Hænder. Seniorrådets deltagelse i begivenheder i Greve Kommune herunder indvielse i ny busholdeplads ved Hundige Station og tryghedsvandring i Hundige Nord. Afgivelse af høringssvar til budget 2023-2026. Fokusområder i 2023: 1. At arbejde med Greve Seniorråds synlighed i forhold til kommunens borgere på over 60 år herunder udgivelse af foldere og lignende. 2. Boliger til ældre med fokus på seniorboliger/seniorbofælleskaber. 3. Medvirken til at skabe grundlag for et godt ældreliv i Greve Kommune. Årsberetning for 2022 er vedlagt som bilag til sagen. Lovgrundlag Seniorrådet er nedsat i henhold til § 30-33 i Lov om retssikkerhed og administration på det sociale område, hvor rådet kaldes Ældrerådet. Ifølge vedtægten for Greve Seniorråd §3 stk. 7, skal der i første kvartal udarbejdes en beretning om sin virksomhed i det foregående år. Beretningen sendes til orientering i byrådet, og den offentliggøres efterfølgende på Greve Kommunes hjemmeside. Økonomiske konsekvenser Sagen har ingen økonomiske konsekvenser. Kommunikation Årsberetningen offentliggøres på Greve Kommunes hjemmeside, når den har været forelagt til orientering i byrådet.", "source_path": "data/greve/raw_dagsordener/Sundheds- og Omsorgsudvalget_2023-04-24T15:30:00+02:00_082575d8-4b20-418a-80d9-a544e80dab3c.json", "meeting_year": 2023, "meeting_month": 4, "committee_normalized": "sundhedsogomsorgs", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "082575d8-4b20-418a-80d9-a544e80dab3c", "chunk_id": "082575d8-4b20-418a-80d9-a544e80dab3c_17_html_fragment_chunk0", "section_type": "html_fragment", "section_title": "STIME - ’Styrket Tværsektoriel Indsats for børn og unges Mentale Sundhed", "committee": "Sundheds- og Omsorgsudvalget", "meeting_date": "2023-04-24T15:30:00+02:00", "case_number": "23-004342", "agenda_index": 17, "text": "Beslutning Sagen blev taget til efterretning. Fremstilling Sagsprocedure Sundheds- og Omsorgsudvalget, Social- og Handicapudvalget og Skole-, Børne- og Ungeudvalget Resume Både på landsplan og i Greve Kommune opleves der en stigning i antallet af børn og unge, der er i psykisk mistrivsel. Med sagen skal der træffes beslutning om, hvorvidt Greve Kommune skal ansøge om deltagelse i udviklingsprogrammet STIME initieret af Region Sjælland og på baggrund af gode erfaringer fra Region Hovedstaden. Deltagelse i udviklingsprogrammet forventes at bidrage til, at børn, unge og forældre får tidligere og mere relevant hjælp. Indstilling Administrationen indstiller overfor Skole-, Børne- og Ungeudvalget; 1. at Greve Kommune ansøger om deltagelse i STIME i Region Sjælland Administrationen indstiller overfor Social- og Handicapudvalget og Sundheds- og Omsorgsudvalget; 2. at orienteringen tages til efterretning Sagsbeskrivelse Baggrund Et stigende antal børn og unge kommer i psykisk mistrivsel. I denne sammenhæng er der tale om børn og unge, som er uden for behov for at blive udredt og behandlet i regionens børne- og ungepsykiatri, men hvor vanskelighederne for den enkelte har et omfang og en kompleksitet, der ikke kan håndteres med de indsatser, som vi har i kommunalt regi. Med andre ord er der en risiko for, at børnene/de unge ikke får den tilstrækkelige og rettidige indsats, da deres behov falder mellem to stole. For at imødekomme den beskrevne målgruppes behov, etablerede Børne- og Ungdomspsykiatrisk Center under Region Hovedstadens psykiatri og en række kommuner omkring hovedstaden, et projektsamarbejde i 2018 under overskriften STIME. Projektet løb fra 2018-2021, og var finansieret af puljemidler fra Sundgedsstyrelsen. Efter endt projekt blev det besluttet at videreføre indsatsen, og i maj 2022 blev der besluttet et kommissorium for samarbejdet. For børnene og de unge er der indsatser under fire hovedspor: Når svære følelser fører til selvskade Når tanker om krop og mad fylder for meget Når bekymring eller tristhed fylder for meget Når uro, opmærksomhed eller impulsivitet er en udfordring For at lykkes med indsatserne er der et tæt samarbejde mellem kommunerne og psykiatrien. Her er der bl.a. fokus på at udvikle metoder til lettere behandling af børnene/de unge, at kompetenceudvikle fagprofessionelle, og sikre vejledning i læringsmiljøet så indsatserne og behandlingen på denne måde er tæt koblet til hverdagen for barnet/den unge. Det er også et væsentligt element i arbejdet, at der er indsatser rettet mod familien, og ikke alene mod barnet/den unge i undervisningen. Det er beskrevet sådan, at \"familierne får en lavintens, men specialiseret indsats tidligt og tæt på deres hverdag\". STIME i Region Sjælland Region Sjælland har, på baggrund af de gode erfaringer fra Region Hovedstaden besluttet, at tilbyde et samarbejde omkring STIME for udvalgte kommuner i regionen. Der har i første omgang været afholdt informationsmøder, hvor Greve Kommune har deltaget. Derudover har kommunerne uforpligtende skulle tilkendegive, hvorvidt de er interesseret i at indgå i et formelt samarbejde. Greve Kommune har givet et uforpligtende tilsagn herom. I den nationale 10-årsplan for psykiatrien er det første af fem prioriterede indsatsområder, at der skal etableres et let tilgængeligt tilbud i kommunerne til børn og unge med psykisk mistrivsel. Region Sjælland har i budgetaftale 2023 afsat midler til at styrke det tværsektorielle samarbejde gennem etablering af et samarbejde på tværs af psykiatri og kommuner efter STIME-konceptet med det formål, at den regionale børne- og ungepsykiatri og kommunerne i fællesskab tager ansvar for at kunne hjælpe børn og unge i psykisk mistrivsel tidligt og tæt på deres hverdag. Indsatserne i et samarbejde mellem Region Sjællands psykiatri og de deltagende kommuner er endnu ikke fastlagt. Dette skal ske i et samarbejde parterne imellem. Udvikling af partnerskabsaftale og indtræden i det formelle samarbejde Fra april 2023 og 3-6 måneder frem skal der udvikles en partnerskabsaftale, der senere skal danne grundlag for at indgå i det egentlige samarbejde om de indsatser, der retter sig mod børnene/de unge. I udviklingsarbejdet deltager 1-2 medarbejdere fra Greve Kommune i en række møder og workshops. Når partnerskabsaftalen er udviklet, skal Greve Kommune give endeligt tilsagn om ønsket deltagelse. For nuværende er det projekteret, at der kan deltage 6-7 kommuner i det endelige program. Såfremt udvalget beslutter, at der skal arbejdes videre med STIME vil partnerskabsaftalen blive forelagt til endelig politisk godkendelse. Ressourcer i samarbejdet om indsatser Det endelige ressourcetræk ved deltagelse i det endelige program er ikke kendt for nuværende. Det kan dog oplyses, at der vil skulle ske en prioritering af kommunale ressourcer i deltagelsen i indsatserne. Kommunerne vil skulle være ansvarlige for at afsætte ressourcer til at drifte opsporing, screening og visitation, gennemførelse af forløb, evaluering af forløb, opkvalificering af fagprofessionelle, vejledning i læringsmiljø. Det er administrationens vurdering, at ressourcerne hertil kan ske inden for nuværende økonomiske ramme idet det forudsættes, at en tidlig indsats vil bevirke færre udgifter til senere og mere indgribende indsatser. Økonomiske konsekvenser Sagen har ingen umiddelbare økonomiske konsekvenser.", "source_path": "data/greve/raw_dagsordener/Sundheds- og Omsorgsudvalget_2023-04-24T15:30:00+02:00_082575d8-4b20-418a-80d9-a544e80dab3c.json", "meeting_year": 2023, "meeting_month": 4, "committee_normalized": "sundhedsogomsorgs", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "082575d8-4b20-418a-80d9-a544e80dab3c", "chunk_id": "082575d8-4b20-418a-80d9-a544e80dab3c_18_html_fragment_chunk0", "section_type": "html_fragment", "section_title": "Lukket: Henvendelser til formanden", "committee": "Sundheds- og Omsorgsudvalget", "meeting_date": "2023-04-24T15:30:00+02:00", "case_number": "21-016092", "agenda_index": 18, "text": "Sagen blev taget til efterretning.", "source_path": "data/greve/raw_dagsordener/Sundheds- og Omsorgsudvalget_2023-04-24T15:30:00+02:00_082575d8-4b20-418a-80d9-a544e80dab3c.json", "meeting_year": 2023, "meeting_month": 4, "committee_normalized": "sundhedsogomsorgs", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "082575d8-4b20-418a-80d9-a544e80dab3c", "chunk_id": "082575d8-4b20-418a-80d9-a544e80dab3c_19_html_fragment_chunk0", "section_type": "html_fragment", "section_title": "Orientering fra formanden/gensidig orientering", "committee": "Sundheds- og Omsorgsudvalget", "meeting_date": "2023-04-24T15:30:00+02:00", "case_number": "21-014447", "agenda_index": 19, "text": "Beslutning Ingen orienteringspunkter. Fremstilling Sagsprocedure Sundheds- og Omsorgsudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller at eventuelle orienteringer tages til efterretning. Sagsbeskrivelse Formanden orienterer om:", "source_path": "data/greve/raw_dagsordener/Sundheds- og Omsorgsudvalget_2023-04-24T15:30:00+02:00_082575d8-4b20-418a-80d9-a544e80dab3c.json", "meeting_year": 2023, "meeting_month": 4, "committee_normalized": "sundhedsogomsorgs", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "082575d8-4b20-418a-80d9-a544e80dab3c", "chunk_id": "082575d8-4b20-418a-80d9-a544e80dab3c_20_html_fragment_chunk0", "section_type": "html_fragment", "section_title": "Huskeliste og orientering fra administrationen", "committee": "Sundheds- og Omsorgsudvalget", "meeting_date": "2023-04-24T15:30:00+02:00", "case_number": "21-014441", "agenda_index": 20, "text": "Beslutning Status for Corona på ældreområdet Åbenthus i hjemmeplejen Afgørelse fra Ankestyrelsen vedr. rengøring Afgørelse fra Styrelsen for Patientklager Nældebjerg Plejecenter Stigning i borgersager med uhensigtsmæssig adfærd. Fremstilling Sagsprocedure Sundheds- og Omsorgsudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil den blive vedlagt som bilag. Indstilling Administrationen indstiller at eventuelle orienteringer tages til efterretning. Sagsbeskrivelse Administrationen orienterer om: Status for Corona på ældreområdet. De offentlige covid-19 testcentre samt regionale udkørende testtilbud er udfaset pr 31. marts 2023. PCR-test udføres som udgangspunkt ifm. indlæggelse på sygehus. PCR- og antigentest kan evt. tages af egen læge/plejehjemslæge efter lægelig vurdering, hvis der indgås lokale aftaler herom. Selvtest kan foretages af de beboere, der vurderes at kunne udføre en selvtest korrekt, eller med assistance fra personale. Der er været en stigning i antallet af smittede beboere på plejecentre og medarbejdere den seneste måned. Succes med Åbenthus i hjemmeplejen for at rekruttere afløsere Afgørelse fra Ankestyrelsen stadfæster kommunens afgørelse vedr. rengøring hver 3. uge - Vedlagt som bilag 1 (lukket bilag) Styrelsen for Patientklager har truffet følgende vedrørende Nældebjerg Plejecenter. - Vedlagt som bilag 2 (lukket bilag) Borgersager og orientering om medarbejderperspektiv og borgerperspektiv i forbindelse med stigning i antallet af borgere med uhensigtsmæssig adfærd", "source_path": "data/greve/raw_dagsordener/Sundheds- og Omsorgsudvalget_2023-04-24T15:30:00+02:00_082575d8-4b20-418a-80d9-a544e80dab3c.json", "meeting_year": 2023, "meeting_month": 4, "committee_normalized": "sundhedsogomsorgs", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "082575d8-4b20-418a-80d9-a544e80dab3c", "chunk_id": "082575d8-4b20-418a-80d9-a544e80dab3c_21_html_fragment_chunk0", "section_type": "html_fragment", "section_title": "Sundheds- og Omsorgsudvalgets mødekalender 2023", "committee": "Sundheds- og Omsorgsudvalget", "meeting_date": "2023-04-24T15:30:00+02:00", "case_number": "21-014442", "agenda_index": 21, "text": "Beslutning Sagen blev taget til efterretning. Fremstilling Sagsprocedure Sundheds- og Omsorgsudvalget. Resume I sagen gives et overblik over Sundheds- og Omsorgsudvalgets udvalgsmøder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Kalenderen er vedlagt som bilag.", "source_path": "data/greve/raw_dagsordener/Sundheds- og Omsorgsudvalget_2023-04-24T15:30:00+02:00_082575d8-4b20-418a-80d9-a544e80dab3c.json", "meeting_year": 2023, "meeting_month": 4, "committee_normalized": "sundhedsogomsorgs", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "082575d8-4b20-418a-80d9-a544e80dab3c", "chunk_id": "082575d8-4b20-418a-80d9-a544e80dab3c_22_html_fragment_chunk0", "section_type": "html_fragment", "section_title": "Underskriftsark", "committee": "Sundheds- og Omsorgsudvalget", "meeting_date": "2023-04-24T15:30:00+02:00", "case_number": "21-014446", "agenda_index": 22, "text": "Fremstilling Sagsprocedure Sundheds- og Omsorgsudvalget. Resume Elektronisk underskriftsark.", "source_path": "data/greve/raw_dagsordener/Sundheds- og Omsorgsudvalget_2023-04-24T15:30:00+02:00_082575d8-4b20-418a-80d9-a544e80dab3c.json", "meeting_year": 2023, "meeting_month": 4, "committee_normalized": "sundhedsogomsorgs", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
