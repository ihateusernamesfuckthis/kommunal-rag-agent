{"document_id": "00ca49df-2eae-4770-948a-3372bf726940", "chunk_id": "00ca49df-2eae-4770-948a-3372bf726940_0_html_fragment_chunk0", "section_type": "html_fragment", "section_title": "Godkendelse af dagsorden", "committee": "Social- og Handicapudvalget", "meeting_date": "2024-11-18T16:30:00+01:00", "case_number": "21-014477", "agenda_index": 0, "text": "Beslutning Godkendt. Fremstilling Sagsprocedure Social- og Handicapudvalget. Resume Godkendelse af dagsorden for mødet den 18. november 2024. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Social- og Handicapudvalget_2024-11-18T16:30:00+01:00_00ca49df-2eae-4770-948a-3372bf726940.json", "meeting_year": 2024, "meeting_month": 11, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "00ca49df-2eae-4770-948a-3372bf726940", "chunk_id": "00ca49df-2eae-4770-948a-3372bf726940_1_html_fragment_chunk0", "section_type": "html_fragment", "section_title": "Dialogmøde mellem Handicaprådet og Social- og Handicapudvalget", "committee": "Social- og Handicapudvalget", "meeting_date": "2024-11-18T16:30:00+01:00", "case_number": "24-011494", "agenda_index": 1, "text": "Beslutning Dialogmødet blev gennemført, og orienteringen blev taget til efterretning. Fremstilling Sagsprocedure Social- og Handicapudvalget Resume Formålet med dialogmødet er, at Handicaprådet og Social- og Handicapudvalget kan drøfte lokalpolitiske spørgsmål, der vedrører borgere med handicap. Indstilling Dialogmødet bruges til orientering, drøftelse og dialog. Der træffes ikke beslutning på dialogmødet. Sagsbeskrivelse Ifølge lov om retssikkerhed og administration på det sociale område §37A, er kommunen forpligtet til at nedsætte et handicapråd. Efter loven er formålet med handicaprådet at rådgive Byrådet i handicappolitiske spørgsmål og formidle synspunkter mellem borgere og Byrådet om lokalpolitiske spørgsmål, der vedrører borgere med handicap. Med henblik på at drøfte aktuelle emner og det fortløbende samarbejde har Social- og Handicapudvalget den 22. maj 2023 besluttet, at der holdes dialogmøde med Handicaprådet to gange årligt. Handicaprådet er inviteret til Social- og Handicapudvalgsmødet den 18. november 2024 i tidsrummet kl. 17-17.30. Danske Handicaporganisationers lokalafdeling i Greve har fremsendt ønske om, at der på mødet drøftes det vedtagne budgetforslag om hjemtagning af aktivitets- og samværstilbud efter Servicelovens §104 samt ændring af praksis for matchning mellem barn og dagbehandlingstilbud. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag .", "source_path": "data/greve/raw_dagsordener/Social- og Handicapudvalget_2024-11-18T16:30:00+01:00_00ca49df-2eae-4770-948a-3372bf726940.json", "meeting_year": 2024, "meeting_month": 11, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "00ca49df-2eae-4770-948a-3372bf726940", "chunk_id": "00ca49df-2eae-4770-948a-3372bf726940_2_html_fragment_chunk0", "section_type": "html_fragment", "section_title": "Rammeaftale 2025-2026 for det specialiserede social- og undervisningsområde", "committee": "Social- og Handicapudvalget", "meeting_date": "2024-11-18T16:30:00+01:00", "case_number": "24-011384", "agenda_index": 2, "text": "Beslutning Anbefales. Fremstilling Sagsprocedure Social- og Handicapudvalget, Sundheds- og Omsorgsudvalget, Skole-, Børne- og Ungeudvalget, Økonomiudvalget og Byrådet. Resume De 17 kommunalbestyrelser i Region Sjælland samt regionsrådet skal jf. rammeaftalebekendtgørelsen hvert andet år indgå en rammeaftale på det specialiserede social- og undervisningsområde. Rammeaftalen er en lovbestemt politisk aftale mellem de sjællandske kommuner samt Region Sjælland. Rammeaftalens overordnede formål er at sikre, at der de nødvendige tilbud og indsatser til rådighed på det specialiserede social- undervisningsområde. Rammeaftalen rummer både udvikling (behov for tilbud, faglig udvikling mv.) og styring (kapacitets- og økonomistyring mv.) og herunder et antal fokusområder. I denne sag til træffes beslutning om en rammeaftale gældende for 2025-2026. Indstilling Administrationen indstiller, at rammeaftalen for 2025-2026 godkendes. Sagsbeskrivelse I forbindelse med udarbejdelse af den nuværende rammeaftale 2025-2026 er gennemført en inddragende proces Der blev den 31. maj 2024 afholdt Kickoff-møde om rammeaftale 2025-2026 med deltagelse af politikere, handicap- og udsatterådsrepræsentanter, direktører og chefer. På mødet var oplæg og drøftelse af fokusområder for rammeaftale 2025-2026 som tilsvarende også er drøftet på direktør og chefmøde den 4. oktober 2024. Rammeaftalen rummer et begrænset antal fokusområder med øget fokus på målsætning, formål og indsatsområder som skal fokusere arbejdet og medvirke til at muliggøre administrativ og politisk opfølgning. På møderne var der generel opbakning til at arbejde videre med de følgende 3 fokusområder og mødedrøftelserne afspejles i fokusområderne og indgår det videre arbejde. Fokusområder l Følgende fokusområder foreslås for 2025 og 2026 i. Rammeaftale 2025-26 1.Rette indsatser og tilbud til borgerne – indhold, kvalitet, tid og pris (jf. udviklingsprogrammet) Målsætning: Tilbud og indsatser med rette indhold og kvalitet, som leveres til rette tid og til den rette pris 3 overordnede fælleskommunale principper med indsatsområder 1) Fælles om kontrakter og takster, 2) Fælles om kvalitet, 3 Fælles om døgn- og botilbud 2. Styrket sektorsamarbejde på socialpsykiatri- og handicapområdet Målsætning: Der skal skabes bedre sektorovergange og sammenhængende forløb og indsatser for borgerne og herunder arbejde for større lighed i sundhed for borgere med psykisk sygdom og borgere med handicap. Målet er bedre sammenhæng og kvalitet i indsats og behandling og reduktion i konsekvenser af social ulighed, så målgruppen opnår øget velfærd, sundhed og højere levealder. 3. Øget trivsel blandt børn og unge- styrket forebyggelse og indsats Målsætning: Det ønskes at øge trivslen for børn og unge via styrket forebyggelse og indsats, da kommunerne oplever øget mistrivsel hos børn og unge f.eks. med flere henvisninger til psykiatrien, vækst i skolevægring, stigende antal med autisme og ADHD. Målet er at styrke børn og unges mentale sundhed og trivsel De foreslåede fokusområder afspejler også kommunernes tilbagemelding om opmærksomhedspunkter og behov for tilbud, der således indtænkes i arbejdet med den kommende rammeaftale. Fokusområderne er uddybet i selve rammeaftalen for 2025-2026 og ligger i fin forlængelse af fokusområderne i rammeaftale 2023-2024. Behov for tilbud Der skal i rammeaftalen indgå en beskrivelse af behov for udvikling af indsatser og tilbud og det skal indgå i beskrivelsen, hvorvidt der er behov for oprettelse af nye tilbud. Beskrivelsen udarbejdes på baggrund af et samlet overblik over tilbud, kommunernes og regionens overvejelser, Socialtilsynets årsrapport samt Socialstyrelsens centrale udmeldinger og kommunerne og regionens tilbagemeldinger ift. disse. Ift. behov for tilbud er det generelle billede i kommunerne samt regionen, at der på de fleste områder opleves sammenhæng mellem udbud og efterspørgsel og mellem behov og tilbud/ydelser. Der er dog enkelte områder og målgrupper, som kommunerne gør opmærksom på og herunder borgere med komplekse udfordringer både på børne-ungeområdet og voksenområdet. Socialtilsynet anbefaler i sin årsrapport bl.a. fokus på plejefamilier og dette indgår i fokusområde 3 Socialstyrelsen har ultimo 2023 udsendt en central udmelding om domfældte udviklingshæmmede og landets kommuner konkluderer i deres afrapportering bl.a. at det landsdækkende tilbud Kofoedsminde lever op til kvalitetskrav- og kapacitetsbehov samt anbefaler oprettelse af 108 tilbud til målgruppen. Kommunernes og regionens tilbagemeldinger, Socialtilsynets årsrapport samt afrapportering ift. Socialstyrelsens centrale udmelding indgår som bilag til rammeaftalen Kommunernes tilbagemeldinger ift. behov for tilbud indgår i det videre arbejde med rammeaftale 2025-26 og herunder i arbejdet med rammeaftalens fokusområder sammen med Socialtilsynets årsrapport og Socialstyrelsens centrale udmelding. Styring Rammeaftalen lægger rammerne for kapacitets- og prisudviklingen samt takster og principper for omkostningsberegning og betalingsmodeller. Som udgangspunkt er tilbud inden for de relevante lovparagraffer, der anvendes af flere kommuner omfattet af rammeaftalen. Det samme gælder regionale tilbud. Der anbefales anvendelse af de nationale standardkontrakter på børne- og voksenområdet ift. køb og salg både indenfor og udenfor regionen samt ift. køb hos private. Takstanbefaling 2025-2026: Rammeaftalerne har siden 2012 rummet en takstanbefaling og styregruppen for rammeaftale Sjælland foreslår følgende takstanbefaling for 2025-2026: Alle kommuner opfordres til at sikre et målrettet arbejde for konstant driftsoptimering med den hensigt at reducere taksterne på de takstbelagte institutioner og stram udgiftsstyring generelt, herunder ved køb hos private. Takstanbefalingen for 2025-2026 indarbejdes i indledningen i forslag til rammeaftale 2025-2026. I grundlaget for udarbejdelsen af rammeaftalen indgår en status ift. børnehus, socialtilsyn, lands- og landsdelsdækkende tilbud, den sikrede boform Kofoedsminde og sikrede afdelinger til unge samt Grønland og Færøerne, da disse områder jf. rammeaftalebekendtgørelsen skal drøftes og koordineres mellem kommuner samt regionen. Rammeaftalen sætter overordnet retning og ramme for arbejdet. I forlængelse af rammeaftalen udarbejdes en implementeringsplan og efter rammeaftalens godkendelse igangsættes arbejdet med den konkrete udmøntning af fokusområderne og herunder initiativer. Der planlægges afholdt politiske og administrative temamøder primo 2025. Rammeaftalen for 2025-2026 består af et kort politisk hoveddokument med fokusområder, som er vedlagt sagen som bilag. Herudover indgår i rammeaftalen en række bilag som grundlag for udarbejdelsen af rammeaftalen, herunder hovedbilag og takstaftale, som samlet opfylder bekendtgørelsens krav. Der gøres opmærksom på, at denne sag ligeledes skal behandles på KKR ́s møde den 19. november 2024. Denne sag er således produceret før KKR ́s behandling af sagen. Såfremt der kommer nye oplysninger til sagen på baggrund af behandlingen i KKR, vil udvalgene blive orienteret herom, og der vil blive skrevet en supplerende sagsfremstilling i relation til sagens videre forløb. Rammeaftalen er vedlagt sagen som bilag, inklusive henvisning til rammeaftalens samlede bilagskompleks. Lovgrundlag Bekendtgørelse om rammeaftaler m.v. på det sociale område. Økonomiske konsekvenser Sagen i sig selv har ingen økonomiske konsekvenser, men er af væsentlig betydning for udgiftsudviklingen på området. Høring Handicaprådet er høringsberettiget i sagen.", "source_path": "data/greve/raw_dagsordener/Social- og Handicapudvalget_2024-11-18T16:30:00+01:00_00ca49df-2eae-4770-948a-3372bf726940.json", "meeting_year": 2024, "meeting_month": 11, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "00ca49df-2eae-4770-948a-3372bf726940", "chunk_id": "00ca49df-2eae-4770-948a-3372bf726940_3_html_fragment_chunk0", "section_type": "html_fragment", "section_title": "Implementeringsstrategi fælleskommunale principper", "committee": "Social- og Handicapudvalget", "meeting_date": "2024-11-18T16:30:00+01:00", "case_number": "24-011387", "agenda_index": 3, "text": "Beslutning Orienteringen blev taget til efterretning med bemærkning om, at udvalget er meget tilfredse med arbejdet. Fremstilling Sagsprocedure Social- og Handicapudvalget, Sundheds- og Omsorgsudvalget, Skole-, Børne- og Ungeudvalget, Økonomiudvalget og Byrådet Resume I denne sag orienteres der om implementeringsstrategi for de fælleskommunale principper på de specialiserede områder. I sagen afrapporteres der ligeledes på de 17 kommuners behandling af principperne. Orienteringen gives på baggrund af et iværksat arbejde i regi KKR for at sikre et fagligt og økonomisk bæredygtigt socialområde i et tæt og forpligtende samarbejde kommunerne imellem og sammen med Region Sjælland. Byrådet behandlede og godkendte de fælleskommunale principper på mødet den 4. september 2024. Alle 17 kommuner har godkendt principperne, hvorfor der med denne sag nu orienteres om, hvordan principperne planlægges virkeliggjort. Indstilling Administrationen indstiller at orienteringen tages til efterretning. Sagsbeskrivelse Baggrund I de seneste år har der været store udgiftsstigninger på det specialiserede socialområde, som har udfordret kommunerne i forhold til at sikre den rette hjælp og støtte til alle, ligesom det har vanskeliggjort kommunernes udgiftsprioriteringer på de øvrige velfærdsområder. For at imødegå udfordringerne på det specialiserede socialområde besluttede KKR Sjælland på mødet den 26. april 2023 at iværksætte et arbejde med fokus på at: Styrke det kommunale samarbejde i forhold til køb hos private leverandører Styrke det kommunale og regionalt samarbejde om tilbud – f.eks. i forhold til små målgrupper. Der blev nedsat en hurtigarbejdende udviklingsgruppe bestående af formanden for styregruppen for rammeaftalen, to direktører fra henholdsvis Køge og Vordingborg kommuner samt en handicap- og psykiatrichef fra Slagelse. Udviklingsgruppen fik tildelt ansvar for en udviklings- og forandringsproces, der skal forsøge at bidrage til at løse kommunernes udfordringer på det specialiserede socialområde. Resultatet af Udviklingsgruppens arbejde er 3 fælleskommunale principper, som KKR Sjælland godkendte den 19. juli 2024 til videre behandling og godkendelse i regionens 17 Byråd. Byrådet i Greve Kommune godkendte principperne på mødet den 4. september 2024. Alle andre byråd har ligeledes godkendt principperne. De fleste kommune har godkendt principperne uden bemærkninger. De kommuner der har godkendt principperne med bemærkninger, fremgår af bilag 2 sammen med deres bemærkninger. Udviklingsprogrammet og principperne indgår som en del af den kommende rammeaftale og der arbejdes med en implementeringsstrateg, hvori der indgår en prioritering af arbejdet. Strategien vil løbende blive opdateret. Fra principper til handling Efter godkendelse af de 3 fælleskommunale principper har Udviklingsgruppen udarbejdet en implementeringsstrategi, der viser sammenhængen mellem mål, aktiviteter, tid og ressourcer, Implementeringsstrategien er vedlagt sagen som bilag 1. Udviklingsgruppen skønner, at alle elementer i implementeringsstrategien har betydning for en succesrig implementering af de 3 fælleskommunale principper, og dermed for realiseringen af Udviklingsprogrammets formål. I det følgende vil elementerne i strategien kort blive præsenteret: Formå l: Strategiens formål viser, hvad det er, at Udviklingsgruppen vil opnå ved gennemførelsen af udviklingsprogrammet. Mål: Udvælgelse af indikatorer, som skal vise, om de iværksatte aktiviteter har den forventede effekt i forhold til Udviklingsprogrammets formål. I 1. kvartal af 2025 forventes iværksat en proces med udvælgelse af indikatorer til måling af udviklingsprogrammets progression samt udarbejdelse af en baseline til en årlig opgørelse. Principperne: Udgør det fundament, som udviklingsgruppen antager vil få en afgørende positiv effekt på Udviklingsprogrammets formål og mål. Nøgleaktiviteter : Oplistning af de aktiviteter, som udviklingsgruppen skønner som nødvendige for at kunne realisere udviklingsprogrammets formål. Det drejer sig bl.a. om aktiviteter som organisationsudvikling, digital implementeringsplan, program indeholdende indsatsområder til gennemførelse i 2025-2026 m.m. Ressourcer : Udviklingsprogrammet er omfangsrigt og indeholder mange indsatser til både udvikling og implementering. KKR Sjælland har derfor afsat ressourcer til en ekstra medarbejder i Sekretariatet for Rammeaftalen til udvikling, iværksættelse og gennemførelse af programmet. Desuden er der afsat ressourcer til et månedligt møde mellem 3 direktører og 1 chef i udviklingsgruppen for Rammeaftale Sjælland. I den videre proces må hver kommune forvente at skulle afsætte medarbejdertid til implementering af principperne i egen organisation. Herudover kan der opstå behov for ekstra ressourcer i forbindelse med en indsats, hvor det fx er nødvendigt med køb af specialistviden, et digitalt værktøj eller lignende. I de tilfælde vil KKR Sjælland, de kommunale fagudvalg og byråd blive forlagt en sag med henblik på beslutning. Tidsplan : Af den overordnede tidsplan fremgår, hvornår Udviklingsgruppen forventer at gennemføre og afslutte en nøgleaktivitet. I implementeringsstrategien indgår der også en oversigt over prioritering af princippernes indsatsområder, se Implementeringsstrategi 2024-2026, s. 3-4. Prioriteringerne er foretaget af direktører og chefer fra hhv. voksen-, unge- og børneområdet på et halvdagsseminar i Rammeaftale Sjælland den 4. oktober 2024. På baggrund af implementeringsstrategien vil der i starten af 2025 blive udarbejdet en dynamisk og detaljeret implementeringsplan, der indeholder overblik over iværksatte initiativer under hvert indsatsområde samt deadlines og ressourceforbrug. Der gøres opmærksom på, at denne sag ligeledes skal behandles på KKR’s møde den 19. november 2024. Denne sag er således produceret før KKR’s behandling af sagen. Såfremt der kommer nye oplysninger til sagen på baggrund af behandlingen i KKR, vil udvalgene blive orienteret herom og der vil blive skrevet en supplerende sagsfremstilling i relation til sagens videre forløb. Lovgrundlag Lovgrundlaget indeholder Servicelovens bestemmelser og bestemmelserne i Barnets Lov. Økonomiske konsekvenser Sagen har inden økonomiske konsekvenser i sig selv. Som det fremgår af sagsfremstillingen, skal indsatserne medvirke til et fagligt og økonomisk bæredygtigt socialområde og vil derfor overtid bidrage hertil. Høring Der er ingen høringspligt i denne sag.", "source_path": "data/greve/raw_dagsordener/Social- og Handicapudvalget_2024-11-18T16:30:00+01:00_00ca49df-2eae-4770-948a-3372bf726940.json", "meeting_year": 2024, "meeting_month": 11, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "00ca49df-2eae-4770-948a-3372bf726940", "chunk_id": "00ca49df-2eae-4770-948a-3372bf726940_4_html_fragment_chunk0", "section_type": "html_fragment", "section_title": "Midtvejsstatus på politikker og strategier 2024; Social & Handicappolitik 2023-2026", "committee": "Social- og Handicapudvalget", "meeting_date": "2024-11-18T16:30:00+01:00", "case_number": "24-010993", "agenda_index": 4, "text": "Beslutning 1. Udvalget ønsker at der fremlægges sager om; Status på, hvordan der arbejdes med forebyggelse og håndtering af ensomhed Hvilke større initiativer der er taget på udvalgets område i indeværende byrådsperiode Hvordan der kan arbejdes yderligere med helhedsorienterede indsatser Hvordan der arbejdes med unge med flere problemstillinger, eksempelvis diagnose kombineret med andre udfordringer Indsatser i relation til voldsramte personer i nære relationer 2. Orienteringen blev taget til efterretning. Fremstilling Sagsprocedure Social- og Handicapudvalget Resume Administrationen giver på alle fagudvalg i november 2024 en midtvejsstatus på Greve Kommunes politikker og strategier, som gælder fra 2023- 2026. Midtvejsstatussen gives mundtlig på møderne af administrationen og giver overblik over udvalgte indsatser, der er arbejdet med. Oplægget på mødet er vedlagt denne sag som bilag. På dette møde gives en status på Social- og Handicappolitikken. Indstilling Administrationen indstiller, at udvalget beslutter, om der ønskes oplæg om u dvalgte områder primo 2025, samt angiver, hvilke områder der i givet fald skal prioriteres at orienteringen tages til efterretning Sagsbeskrivelse Byrådet vedtog den 23. maj 2022 vision for Greve Kommune, som lyder Naturligvis Greve - gennem helhedssyn og fællesskaber . Til visionen er der den 15. maj 2023 godkendt otte borgervendte politikker. Disse sætter sammen med Ejendomsstrategi, Klimahandlingsplan og Planstrategi retningen for Greve kommunes planlægning, borgerrettede indsatser og øvrige virke. Social- og Handicappolitikken 2023-2026 tager udgangspunkt i Greve Kommunes vision. I denne sag giver administrationen en midtvejsstatus på arbejdet med Social- og Handicappolitikken. Social- og Handicappolitikken dækker flere fagområder i kommunen og administrationen arbejder med mange forskellige indsatser både på de respektive områder og på tværs for at indfri politikkens ønskede effekter. Arbejdet med politikken Social- og Handicappolitikken har fire ønskede effekter, som hver er tilknyttet et tema i politikken, som samlet set leder frem til indfrielsen af de ønskede effekter. De ønskede effekter: Flere borgere har mulighed for at indgå i et meningsfuldt fællesskab Flere borgere oplever at kunne mestre, de overgange de har Flere borgere oplever sig inddraget og mødt i sagsbehandlingen Flere borgere oplever enklere processer og velkoordinerede indsatser I politikken fremgår fire temaer: Fællesskab og aktiviteter Vellykkede overgange Aktiv borgerinddragelse Helhedsorienterede indsatser Derudover bidrager indsatser i forbindelse med de 17 anbefalinger under den specialpædagogiske analyse og indsatser i Kultur-, Idræts- og Fritidspolitikken til at indfri de ønskede effekter i Social- og Handicappolitikken. Midtvejsstatus på indsatserne gives mundligt på mødet af administrationen. I oplægget lægges op til at udpege et antal indsatser, der kan uddybes gennem korte faglige oplæg på Social- og Handicapudvalgets møder i perioden januar - april 2025. Økonomiske konsekvenser Sagen har ingen økonomiske konsekvenser for Greve Kommune. Høring Sagen skal i høring i Handicaprådet. Tidsplan Mulighed for mundtlige oplæg på udvalgte indsatser i perioden januar til april 2025.", "source_path": "data/greve/raw_dagsordener/Social- og Handicapudvalget_2024-11-18T16:30:00+01:00_00ca49df-2eae-4770-948a-3372bf726940.json", "meeting_year": 2024, "meeting_month": 11, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "00ca49df-2eae-4770-948a-3372bf726940", "chunk_id": "00ca49df-2eae-4770-948a-3372bf726940_5_html_fragment_chunk0", "section_type": "html_fragment", "section_title": "Godkendelse af reviderede kvalitetsstandarder", "committee": "Social- og Handicapudvalget", "meeting_date": "2024-11-18T16:30:00+01:00", "case_number": "24-011471", "agenda_index": 5, "text": "Beslutning Anbefales Anbefales Anbefales Anbefales Udvalget ønsker, at der til sagen vedlægges et notat vedr. sagsbehandlingstider i udvalgte andre kommuner, som udvalget blev oplyst om på mødet. Fremstilling Sagsprocedure Social- og Handicapudvalget, Økonomiudvalget og Byrådet Resume Administrationen har gennemgået og revideret alle kvalitetsstandarder på det specialiserede socialområde for voksne. I kvalitetsstandarderne for §85, §100, §107 og §108 i lov om social service anbefaler administrationen ændringer, som har betydning for serviceniveauet. Serviceniveauet fastsættes af Byrådet, hvorfor kvalitetsstandarderne med denne sag forelægges til politisk behandling. Indstilling Administrationen indstiller, at revideret kvalitetsstandard for socialpædagogisk støtte efter § 85 i lov om social service godkendes. at revideret kvalitetsstandard for dækning af nødvendige merudgifter efter §100 i lov om social service godkendes. at revideret kvalitetsstandard for midlertidigt botilbud efter §107 i lov om social service godkendes. at revideret kvalitetsstandard for længerevarende botilbud efter §108 i lov om social service godkendes. Sagsbeskrivelse Greve Kommune fokuserer på at støtte borgerne på det specialiserede socialområde med målrettede indsatser, der tilpasses den enkeltes behov, så borgeren bedst muligt kan mestre eget liv. Formålet med kvalitetsstandarderne er at skabe gennemsigtighed for borgere og samarbejdspartnere om, hvilken service der tilbydes. Kvalitetstandarderne ligger offentligt tilgængeligt på kommunens hjemmeside og de opdateres løbende i takt med lovændringer og ændringer i praksis. I forbindelse med gennemgang af alle kvalitetsstandarder, vurderer administrationen, at der er behov for at justere i kvalitetsstandarderne for §85, §100, §107 og §108 i lov om social service. Der lægges bl.a. op til ændring af sagsbehandlingstider, idet Ankestyrelsen har præciseret at kommunernes offentliggjorte frister for sagsbehandlingen skal være realistiske og retvisende i forhold til den faktiske sagsbehandlingstid. På den baggrund lægges der op til at øge sagsbehandlingstiden for flere paragraffer. Kvalitetsstandard for socialpædagogisk støtte efter § 85 i lov om social service I Greve Kommune visiteres borgere til socialpædagogisk støtte efter §85 i lov om social service på baggrund af udredning af borgerens funktionsniveau og en konkret og individuel vurdering af den enkeltes behov. Udredningen udføres med den opdaterede version af Voksenudredningsmetoden (VUM 2.0), hvor der med en recoveryorienteret tilgang fokuseres på borgerens ressourcer, netværk og at den enkelte borger inddrages i egen sag. I den gældende kvalitetsstandard tildeles borgere en fast §85 ”pakke” med et fastsat antal støttetimer. Med den nye VUM 2.0 anbefaler administrationen at ændre til en behovsbaseret tilgang, hvor der visiteres til socialpædagogisk støtte ud fra specifikke indsatsmål, som sagsbehandler og borger formulerer sammen. I stedet for et fast timetal tilpasses støtten løbende efter borgerens aktuelle behov og mål. Dette giver borgeren og det pædagogiske personale fleksibilitet til at justere tid og aktiviteter undervejs. Sagsbehandler og borger følger op på indsatsmålene løbende, mindst én gang om året. Administrationen vurderer, at en fleksibel tilrettelæggelse af indsatsen vil være til gavn for borgerne. Ved ikke at binde den pædagogiske indsats til en fast pakke, skabes mulighed for at tilpasse støtteindsatsen mere præcist til borgerens aktuelle behov. Dermed får borgeren den nødvendige støtte på det rette tidspunkt, hvilket styrker kvaliteten og relevansen af indsatsen. Ifølge Ankestyrelsen kan kommunen tildele hjælpen baseret på aktiviteter, funktioner eller fastsætte en tidsramme for, hvor længe en indsats skal vare for at løse konkrete opgaver. Administrationen vurderer, at ændringen ikke vil medføre økonomiske konsekvenser, da det samlede antal timer kan planlægges fleksibelt og mere behovsbestemt. F.eks. kan nogle borgere i visse perioder have mindre behov for støtte, hvor der så tilsvarende kan skrues op hos andre borgere. Forslag til ny kvalitetsstandard for socialpædagogisk støtte efter servicelovens § 85 er vedlagt som bilag 1. Kvalitetsstandard for dækning af nødvendige merudgifter efter §100 i lov om social service Kommunen dækker nødvendige merudgifter ved daglig livsførelse for borgere med varigt nedsat fysisk eller psykisk funktionsevne, jf. servicelovens §100. Dette inkluderer udgifter som følge af funktionsevnenedsættelsen, fx til boligvedligehold som snerydning eller vinduespudsning. Merudgiften skal være en direkte konsekvens af funktionsnedsættelsen og må ikke kunne dækkes af andre regler. I Greve Kommune sker bevilling af merudgifter ud fra en vurdering af borgerens funktionsniveau baseret på VUM 2.0. Aktuelt er sagsbehandlingsfristen 12 uger, men administrationen anbefaler en udvidelse til 16 uger, som svarer til den faktiske sagsbehandlingstid. At sagsbehandlingstiden ikke kan holdes inden for de 12 uger skyldes, at der er en omfattende dokumentationsproces for både borger og sagsbehandler. Borger skal sandsynliggøre sin merudgift via konkret dokumentation og kommunen skal herefter fastsætte et overslag over de sandsynliggjorte merudgifter. Dette indebærer ofte indhentning af forskellige tilbud. Regeringens nye rammeaftale for Handicapområdet kan føre til forenkling af reglerne for merudgifter, og administrationen følger dette tæt. Forslag til ny kvalitetsstandard er vedlagt som bilag 2. Kvalitetsstandarder for botilbud efter §107 og §108 i lov om social service Borgere i Greve Kommune visiteres til botilbud efter §§ 107 og 108 i lov om social service baseret på en udredning af deres funktionsniveau og en individuel vurdering af støttebehovet, også her med afsæt i VUM 2.0. I de gældende kvalitetsstandarder for botilbud er der fastsat en sagsbehandlingsfrist på op til 12 uger. Administrationen anbefaler at ændre denne frist til op til 18 uger. Den nye kvalitetsstandard præciserer, at fristen gælder fra ansøgning til afgørelse om bevilling af botilbud, da dette ikke fremgår tydeligt i den nuværende standard. Begrundelsen for ændringen er baseret på sagsbehandlingstiderne fra 2023, som Social- og Handicapudvalget blev orienteret om den 7. oktober 2024. Opgørelsen viser, at den gennemsnitlige sagsbehandlingstid i 2023 var 18 uger for ansøgninger om botilbud efter § 107. Den faktiske sagsbehandlingstid på 18 uger skyldes, at Greve Kommune primært anvender eksterne botilbud og lægger stor vægt på kvalitet i sagsbehandlingen. Kvaliteten sikres gennem borgerinddragelse og en grundig visitationsproces, hvor hver ansøgningssag behandles i to omgange af visitationsudvalget. Først træffer udvalget afgørelse om målgruppen, hvorefter rådgiveren påbegynder søgning af egnet tilbud. Sagen behandles herefter igen for at træffe afgørelse om et konkret egnet tilbud. Efterfølgende forhandles kontrakten med det eksterne botilbud, hvilket ofte er en omfattende proces, der påvirker sagsbehandlingstiden. Høj kvalitet i sagsbehandlingen er afgørende både fagligt og økonomisk, da det sikrer, at kun borgere i målgruppen visiteres til botilbud. For dem, der har behov for og ret til et botilbud, er det vigtigt, at der foretages en korrekt visitation første gang. Et forkert match kan føre til unødige skift for borgeren med risiko for forværring af borgerens funktionsevne. I takt med at Greve Kommune får flere egne botilbud, kan det medvirke til kortere sagsbehandlingstid, da der skal bruges mindre tid på at søge tilbud og forhandle kontrakter. Administrationen følger udviklingen tæt, blandt andet ved årlig tilbagevendende sag om sagsbehandlingstider til Social- og Handicapudvalget. Forslag til nye kvalitetsstandarder for midlertidigt botilbud efter §107 og §108 i lov om social service er vedlagt som bilag 3 og 4. Lovgrundlag Lov om social service §85, §100, §107 og §108 Retssikkerhedslovens § 3, stk 2. om fastsættelse af sagsbehandlingsfrister Økonomiske konsekvenser Sagen har ingen økonomiske konsekvenser for Greve Kommune. Høring Sagen sendes i høring i Handicaprådet med frist søndag den 17. november kl. 15. Kommunikation Såfremt kvalitetsstandarderne godkendes politisk, vil de efterfølgende offentliggøres på Greve Kommunes hjemmeside.", "source_path": "data/greve/raw_dagsordener/Social- og Handicapudvalget_2024-11-18T16:30:00+01:00_00ca49df-2eae-4770-948a-3372bf726940.json", "meeting_year": 2024, "meeting_month": 11, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "00ca49df-2eae-4770-948a-3372bf726940", "chunk_id": "00ca49df-2eae-4770-948a-3372bf726940_6_html_fragment_chunk0", "section_type": "html_fragment", "section_title": "Centraludmelding om domfældte udviklingshæmmede", "committee": "Social- og Handicapudvalget", "meeting_date": "2024-11-18T16:30:00+01:00", "case_number": "24-011393", "agenda_index": 6, "text": "Beslutning Anbefales. Fremstilling Sagsprocedure Social- og Handicapudvalget, Økonomiudvalget og Byrådet. Resume Social- og Boligstyrelsen udsendte i november 2023 en anmodning om fornyet kommunal behandling af den centrale udmelding vedr. borgere med udviklingshæmning og dom med behov for anbringelse i sikret afdeling. I denne sag skal der træffes beslutning om en fælleskommunal afrapportering, som skal sendes til Styrelsen senest den 31. december 2024. Den fælleskommunale afrapportering, er på tværs af samtlige kommuner i Danmark, der har været repræsenteret af en tværregional styregruppe – i sagen blot benævnt Styregruppen. Styrelsen har jf. lov om social service §13.v, stk. 2-4 beføjelse til at udsende Centrale Udmeldinger og i sidste ende give kommunerne driftspålæg i forhold til at oprette og drive tilbud. Indstilling Administrationen indstiller, at den foreslåede afrapportering godkendes. Sagsbeskrivelse Baggrund Baggrunden for Social-og Boligstyrelsens anmodning er en fortsat bekymring hos styrelsen for udfordringer på det eksisterende tilbud Kofoedsminde . Bekymringen angår de fysiske og faglige rammer ift. at imødekomme behovet på landsplan. Dertil mente styrelsen, at der var behov for at sikre forsyningen af højt specialiserede pladser med et nyt sikret tilbud placeret i Vestdanmark. Kofoedsminde er et landsdækkende højt specialiseret tilbud med modtagepligt overfor voksne domfældte med udviklingshandicap, der har begået personfarlig kriminalitet, jf. straffelovens § 16, stk. 2. Kofoedsminde er pt. eneste sikrede tilbud til domfældte udviklingshæmmede. Domstype 1 har dom til sikret afdeling, mens domstype 2 har kombinationsdom, hvor de både kan placeres på åbne tilbud (§ 108) eller på sikret afdeling. Anmodningen om fornyet behandling bygger på kommunernes tidligere afrapportering på den centrale udmelding fra 2020 og status fra Kofoedsminde fra januar 2023 med data fra hhv. 2019 og medio 2022. Kommunerne har fremført overfor styrelsen, at der foreligger et opdateret datagrundlag fra Kofoedsminde , som bl.a. viser forbedringer med hensyn til kapacitet og kvalitet. Ligeledes har kommunerne fremført overfor styrelsen, at Region Sjælland har imødekommet stigningen i behovet ved at udvide pladstallet på Kofoedsminde , såvel som Social- og Boligstyrelsen løbende har godkendt det faglige arbejde på Kofoedsminde . Afrapporteringens resultater Styregruppen bag den fælleskommunale afrapportering konkluderer, at der ikke er et aktuelt behov for at bygge et vestdansk sikret tilbud. Styregruppen påpeger desuden, at kommunerne ikke oplever, at det er et problem, at det eneste sikrede tilbud til borgere med domstype 1 er beliggende på Lolland og udgøres af Kofoedsminde . Det er styregruppens vurdering, at der på baggrund af de seneste års udvikling ikke er udfordringer med kvaliteten på tilbuddet. I afrapporteringen præsenteres en udviklingsmodel, som peger på flere løsninger og muligheder for at sikre, at kapaciteten i første omgang imødekommer behovet for sikrede pladser frem til 2035. I rapporten fremlægges en model med to trin. Modellen forventes både at kunne imødekomme kapacitetsudfordringerne frem til 2035 og opfylde de faglige krav til højt specialiserede tilbud: Trin 1 dækker over udvidelse af pladser på Kofoedsminde samt øget udslusning af borgere med domstype 2 fra sikrede pladser på Kofoedsminde til åbne længerevarende botilbud (Servicelovens § 108). I så fald vil stigningen i pladsbehovet kunne håndteres frem til 2035 inden for de eksisterende rammer på Kofoedsminde . Trin 2 dækker et forslag om at udvide kapaciteten på åbne SEL § 108-tilbud til målgruppen af borgere med udviklingshæmning og dom med behov for anbringelse i et åbent tilbud. Flere § 108-pladser skal bl.a. bidrage til, at flowet af borgere med ophold på Kofoedsminde stiger. I dag er finansieringen af alle anbringelser på Kofoedsminde objektiv hvilket betyder, at alle kommuner betaler en andel af de samlede udgifter efter befolkningstal, uanset pladsforbrug. Det er en central præmis for Styregruppens anbefalinger, at finansieringen af alle borgere med domstype 2 ændres fra objektiv finansiering til takstfinansiering. Dette vil kræve en ændring af finansieringsbekendtgørelsen. Derudover er det en præmis, at der sikres et bedre flow på Kofoedsmindes sikrede pladser. Endelig skal der afsættes statslige puljer til etablering af de nye pladser og byggeriet friholdes fra anlægsloftet. Trin 1 og 2 viser samlet, hvordan man kan håndtere stigningen i målgruppen frem til 2035. Herefter vurderes der at være for meget usikkerhed omkring udviklingen i målgruppen, hvorfor det ikke anbefales at planlægge yderligere indsatser. Styregruppen anbefaler dog en løbende tværkommunal evaluering af området i samarbejde med styrelsen og Region Sjælland, der er driftsherre for Kofoedsminde . Styregruppen anbefaler også, at der indledes en dialog med staten om udviklingen i antallet af borgere i varetægtssurrogat på Kofoedsminde , da målgruppen er i kraftig vækst. Det er styregruppens vurdering, at en alternativ placering af disse borgere er i statsfængslerne og dermed en statslig opgave. Såfremt Kofoedsminde ikke skal rumme borgere i varetægtssurrogat mindskes presset selvsagt tilsvarende. Idet styrelsen har bedt kommunerne beskrive, hvordan et vestdansk sikret tilbud kan etableres, har styregruppen udarbejdet et sådant forslag, selvom styregruppen ikke anbefaler, at det bygges. Styregruppen anbefaler, at et eventuelt vestdansk sikret tilbud bygges til 40 borgere for at sikre et fagligt og økonomisk rentabelt tilbud. Der estimeres en samlet anlægsudgift på 200-250 mio.kr. Styregruppen for Rammeaftale Sjælland har været kritiske ift. datagrundlaget og dermed præmissen for udmeldingen. Det vurderes, at den samlede besvarelse til Social- og Boligstyrelsen er det muliges kunst og at afrapporteringen er, set fra Styregruppen i Region Sjælland, landet et acceptabelt sted og afrapporteringen anbefales. Afslutningsvis skal bemærkes, at styregruppen for Rammeaftale Sjælland oplever, at centrale udmeldinger er en omfangsrig opgave både ressourcemæssigt, fagligt og økonomisk og herunder ift. det bureaukrati det medfører for kommunerne. Denne kritik er rejst overfor Social- og Boligstyrelsen og har været fremført i det tværregionale kommunale Koordinationsforum i KL samt er rejst af KL i deres afbureaukratiseringsdialog med regeringen. Den samlede afrapportering er vedlagt sagen som bilag, ligesom Social- og Boligstyrelsens udmelding er vedlagt. Der gøres opmærksom på, at denne sag ligeledes skal behandles på KKR’s møde den 19. november 2024. Denne sag er således produceret før KKR ́s behandling af sagen. Såfremt der kommer nye oplysninger til sagen på baggrund af behandlingen i KKR, vil udvalgene blive orienteret herom, og der vil blive skrevet en supplerende sagsfremstilling i relation til sagens videre forløb. Lovgrundlag Social- og Boligstyrelsen kan udmelde målgrupper og særlige indsatser, hvor der er behov for øget koordination eller planlægning på tværs af kommuner eller regioner for at sikre det fornødne udbud af højt specialiserede indsatser og tilbud. Social- og Boligstyrelsen har med lovgivningen vedrørende den nationale koordinationsstruktur fået kompetence til at udmelde målgrupper og særlige indsatser til kommunalbestyrelserne, hvis det vurderes, at der er behov for øget koordination eller planlægning på tværs af kommuner og regioner for at sikre og videreudvikle den mest specialiserede indsats. Økonomiske konsekvenser Sagen i sig selv har ingen økonomiske konsekvenser. Såfremt det besluttes, at etablere et vestdansk tilbud på objektiv medfinansiering vil det have økonomiske konsekvenser for kommunerne. I fald dette besluttes, vil der blive forelagt en sag herom. Høring Handicaprådet er høringsberettiget i sagen.", "source_path": "data/greve/raw_dagsordener/Social- og Handicapudvalget_2024-11-18T16:30:00+01:00_00ca49df-2eae-4770-948a-3372bf726940.json", "meeting_year": 2024, "meeting_month": 11, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "00ca49df-2eae-4770-948a-3372bf726940", "chunk_id": "00ca49df-2eae-4770-948a-3372bf726940_7_html_fragment_chunk0", "section_type": "html_fragment", "section_title": "Hjemløsetælling 2024 - orientering", "committee": "Social- og Handicapudvalget", "meeting_date": "2024-11-18T16:30:00+01:00", "case_number": "24-011474", "agenda_index": 7, "text": "Beslutning Orienteringen blev taget til efterretning. Fremstilling Sagsprocedure Social- og Handicapudvalget og Sundheds- og Omsorgsudvalget. Resume Sagen orienterer om resultaterne af den nationale hjemløsetælling 2024 samt de konkrete tal for Greve Kommune. Der orienteres desuden om opholdstider for Greve-borgere, der har taget midlertidigt ophold på herberger og forsorgshjem i 2024. Indstilling Administrationen indstiller, at orienteringen tages til efterretning. Sagsbeskrivelse Hjemløseområdet i Danmark kortlægges hvert andet år af Det Nationale Forsknings- og Analysecenter for Velfærd (VIVE). Det sker ved at alle relevante aktører, herunder kommuner, hospitaler, herberger mv. i uge 6 manuelt optæller og indberetter oplysninger om hjemløse borgere, som der er kendskab til. Kortlægningen giver således et øjebliksbillede af hjemløsheden i Danmark i optællingsugen. Denne sag er en fast tilbagevendende sag hvert andet år i forbindelse med offentliggørelsen af den nationale hjemløsetælling. Sagen orienterer om de overordnede konklusioner fra den nationale hjemløsetælling 2024, som udkom af VIVE den 5. september 2024. Den fulde rapport ”Hjemløshed i Danmark 2024” er vedlagt som bilag 1. I hjemløsetællingen indgår oplysninger om borgere på herberger og forsorgshjem. Administrationen har som supplement udarbejdet en status på opholdstider for Greve-borgere på herberger og forsorgshjem, hvilket følger afslutningsvis i sagen. Den nationale hjemløsetælling 2024 Hjemløsetællingen viser, at der i uge 6 på landsplan er registreret 5.989 hjemløse. Heraf er 49 af de hjemløse borgere tilhørende Greve Kommune. Tallene inkluderer borgere i en række forskellige hjemløsesituationer, herunder bl.a. gadesovere, natvarmestuebrugere, herbergsbrugere og borgere, der overnatter midlertidigt hos venner, familie eller bekendte på grund af hjemløshed. Nedenstående tabel viser et overblik over udviklingen i hjemløshed fra den første nationale tælling i 2007 til den seneste i 2024: På landsplan ligger antallet af hjemløse relativt stabilt over en længere periode. Hvis tallene fra dette års tælling sammenholdes med tallene fra 2019 , ses et fald på ca. 600 hjemløse over en 5-årig periode. I forhold til sidste tælling i 2022 ses en stigning på 200 hjemløse på landsplan. Lokalt i Greve er der sket en stigning på 10 personer siden sidste tælling. Antallet af hjemløse tilhørende Greve Kommune er således tilbage på samme niveau som fra før 2022. Hjemløshedssituationer og årsager Både nationalt og i Greve Kommune er de hyppigste hjemløsesituationer ophold på herberg eller forsorgshjem samt ophold hos venner/familie uden registrering på adressen. Der er angivet mange forskellige årsager til, at borgerne er i en hjemløshedssituation. På landsplan er psykisk sygdom den hyppigst angivne årsag til hjemløsheden. Den næsthyppigste årsag er stofmisbrug, efterfulgt af økonomiske vanskeligheder. Sammenlignes med sidste hjemløsetælling i 2022 er der både nationalt og i Greve Kommune sket en stigning i gruppen af hjemløse, der sover hos venner og familie. Til gengæld ses både nationalt og lokalt et fald i antallet af gadesovere. Der henvises til bilag 2 for sammenligning af tal på landsplan og i Greve fra 2022-2024. Hjemløse fordelt på aldersgrupper På landsplan har der siden hjemløsetællingen i 2022 været den største stigning i aldersgruppen af 30-39-årige. Der ses desuden en stigning i antallet af ældre på 60 år og derover. Dermed fortsætter en tendens til en stigning i antallet af ældre i hjemløshed, som har gjort sig gældende over en længere årrække. Antallet af unge i hjemløshed (18-24-årige og 25-29-årige) er nogenlunde uændret. I Greve Kommune ses en stigning i antallet af hjemløse i alderskategorierne 30-39, 40-49 og 50-59 år. På landsplan er et fald i antallet af ældre hjemløse på 60 år eller derover. Antallet af unge hjemløse er, ligesom på landsplan, på nogenlunde samme niveau som i 2022. Der henvises til bilag 2 for sammenligning af tal på landsplan og i Greve fra 2022-2024. Opholdstider for Greve-borgere på herberger og forsorgshjem 2024 Som led i kortlægningen af hjemløseområdet, er det relevant at følge udviklingen i antallet af borgere, der tager midlertidigt ophold på herberger og forsorgshjem samt den gennemsnitlige opholdstid. Dette afsnit er baseret på administrationens opgørelse over Greve-borgere på herberger og forsorgshjem hen over et år. Udviklingen ses i nedenstående tabel. Opgørelsen fra 2024 er i perioden d. 1. juli 2023 – 30. juni 2024. Opgørelsen fra 2024 viser en stigning i antallet af forskellige borgere på herberger og forsorgshjem. Ligeledes ses en stigning i den gennemsnitlige opholdstid for afsluttede ophold. Der tages dog forbehold for, at der kan være forskellige opgørelsesmetoder hen over årene. Som noget nyt er der tilføjet en opgørelse over antallet af borgere, der har haft ophold længere end 120 dage. Dette skyldes ny hjemløsereform, der trådte i kraft den 1. oktober 2023. Hjemløsereformen har til formål at reducere antallet af hjemløse og gøre op med langvarig hjemløshed. Et af hovedelementerne i hjemløsereformen er omlægning af refusionsordningen, hvormed den statslige refusion efter et kort ophold på herberg overgår til støtte til borgeren frem for at dække udgifter for lange ophold på herberger eller forsorgshjem. Hvor der tidligere var 50% statsrefusion på hele herbergopholdet, er der med de nye regler kun refusion de første 90 dage (120 dage i en indfasningsperiode frem til marts 2026). Refusionen overgår til bostøtte efter Servicelovens §85a i op til to år eller ophold på botilbud efter Servicelovens §107 i op til 6 måneder, hvis støtten bevilges i direkte forlængelse af ophold på herberg. Greve Kommune har tæt opfølgning med borgere, der har ophold på herberg og forsorgshjem, og som led i hjemløsereformen et skærpet fokus på at opholdet bliver så kort som muligt. På herberger og forsorgshjem er det forstanderen, der har visitationsretten, hvilket betyder at borgeren kan indskrives direkte fra gaden. Reformen giver som noget nyt mulighed for at kommunen kan udskrive borger fra herberg, hvis der tilbydes en egnet bolig. Mangel på billige boliger til hjemløse er dog stadig en udfordring. Det netop vedtagne budgetforslag om ”Styrkelse af myndighedsfunktion – flere borgere i egen bolig” vil imødekomme en del af dette behov. Greve kommune vil igennem politisk godkendte samarbejdsaftaler med boligselskaber i kommunen få tilbudt 6-8 boliger årligt til særlige målgrupper, herunder hjemløse borgere. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag .", "source_path": "data/greve/raw_dagsordener/Social- og Handicapudvalget_2024-11-18T16:30:00+01:00_00ca49df-2eae-4770-948a-3372bf726940.json", "meeting_year": 2024, "meeting_month": 11, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "00ca49df-2eae-4770-948a-3372bf726940", "chunk_id": "00ca49df-2eae-4770-948a-3372bf726940_8_html_fragment_chunk0", "section_type": "html_fragment", "section_title": "Botilbud for voksne med autismespektrum forstyrrelser i Grønlykkeparken 39", "committee": "Social- og Handicapudvalget", "meeting_date": "2024-11-18T16:30:00+01:00", "case_number": "24-009776", "agenda_index": 8, "text": "Beslutning Orienteringen blev taget til efterretning, idet udvalget kvitterer for høringssvaret fremsendt af DH-medlemmerne af Handicaprådet. Fremstilling Sagsprocedure Sundheds- og Omsorgsudvalget og Social- og Handicapudvalget. Resume Sagen beskriver indhold, økonomi og tidsplan for etablering og drift af det botilbud for voksne med autismespektrum forstyrrelser i Grønlykkeparken 39, som indgår i det vedtagne Budget 2025-28. Indstilling Administrationen indstiller, at Sundheds- og Omsorgsudvalget og Social- og Handicapudvalget tager orienteringen til efterretning. Sagsbeskrivelse Tidligere sagsforløb Botilbudsanalysen i Budget 2023-26 konkluderede, at der i forhold til både borgerunderlag og økonomi er basis for at arbejde videre med en konkret plan for etablering af flere lokale botilbud på det specialiserede voksenområde. I analysen blev der peget på tre mulige lokaliteter, og Byrådet besluttede i forbindelse med budgetvedtagelsen, at der skal arbejdes videre med alle tre: Grønlykkeparken 39 (bruges aktuelt som plejeboliger for plejekrævende ældre), Dahliahuset på Hedebo (bruges ligeledes aktuelt som plejeboliger for plejekrævende ældre) og Hundige Bygade (kommunale ældreboliger under udfasning). Sidstnævnte har Byrådet efterfølgende på anbefaling fra administrationen besluttet ikke at arbejde videre med. Den 19. juni 2023 (punkt 33) besluttede Byrådet at stoppe for visitation af plejekrævende ældre til ledige plejeboliger i Grønlykkeparken. Byrådet besluttede samtidig, at indflytning af borgere i ny målgruppe skal ske hurtigst muligt, og at kommunen kan dække eventuelle flytteomkostninger til dem, der vælger at flytte fra Grønlykkeparken. Den 5. februar 2024 (punkt 2) godkendte Sundheds- og Omsorgsudvalget administrationens forslag om, at målgruppen for et kommunalt botilbud med 12 pladser i Grønlykkeparken 39 skal være borgere med autismespektrum forstyrrelser, og at sagen forelægges igen, når de økonomiske, planmæssige og juridiske forhold er afklaret. De økonomiske, planmæssige og juridiske forhold er blevet afklaret som led i administrationens arbejde med Budget 2025-28, og i det vedtagne budget indgår et effektiviseringsforslag om at etablere botilbud på det specialiserede voksenområde i både Grønlykkeparken og Dahliahuset - slået sammen i ét fælles forslag. Denne sag udfolder den del af budgetforslaget, der handler om Grønlykkeparken 39. Om Grønlykkeparken 39 Boligerne i Grønlykkeparken 39 ligger integreret i det almene boligområde Grønlykkeparken i Hundige. Boligerne er opført som ældreboliger efter almenboligloven af Greve Boligselskab, der også ejer boligerne. Der er tolv et-rums lejligheder fordelt på to etager (stue og 1. sal), fordelt på to boenheder med seks boliger på hver etage – og stedet minder således om et opgangsbofællesskab. Der er elevator. På begge etager er der et stort fællesrum (køkken-alrum) med gode køkkenfaciliteter. I stueetagen er der udgang til fælles udendørs terrasse. Af personalefaciliteter er der toilet, garderobe og et lille kontor til dokumentationsarbejde. Boligerne er på brutto 59 m 2 , hvoraf en stor del går til fællesareal. Selve boligerne er på cirka 23 m 2 . Der er store handicapvenlige badeværelser, mens køkkenfaciliteterne er minimale. Der er køkkenvask, men ikke kogeplade/komfur. Der skal etableres bedre køkkenfaciliteter i lejlighederne, da der skal være mulighed for at tilberede mad i den enkelte bolig. Administrationen er i dialog med Greve Boligselskab herom, og boligselskabet vil sørge for at renovere boligernes køkkenniche og montere kogeplader. Udgiften vil blive betalt af beboeren over huslejen over en årrække. Køkkenrenoveringen vil i første omgang kun omfatte de boliger, der er ledige. I de øvrige boliger renoveres køkkenerne i takt med, at boligen bliver ledig. Greve Kommune har 100% anvisningsret til boligerne. Pr. 1. oktober 2024 er syv af de tolv boliger ledige. Huslejen er 5.622 kr. om måneden plus forbrug. Dertil kommer en lille huslejestigning som følge af køkkenrenoveringen. Det nøjagtige beløb kendes ikke endnu. Om målgruppen Som nævnt godkendte Sundheds- og Omsorgsudvalget i februar 2024, at målgruppen i Grønlykkeparken bliver borgere med autismespektrum forstyrrelser. I den konkrete visitation kan der også blive tale om borgere med opmærksomhedsforstyrrelse og anden udviklingsforstyrrelse. De borgere, der konkret er tænkt som potentielle kommende beboere, er dels borgere, der er placeret i eksternt botilbud, og som inden for en relativ kort tidshorisont vurderes at kunne indgå i et mindre indgribende tilbud. De har et lavt til middel støttebehov, og har ikke behov for fast nattevagt, hvis der blot er mulighed for tilkald af nattevagt ved behov. Og dels borgere, der bor hjemme hos forældre eller bor i egen bolig med støtte, men hvor der er behov for den mere kontinuerlige støtte, der vil være i Grønlykkeparken. Aldersmæssigt forventes de fleste at være under 30 år, men der bliver ingen øvre aldersgrænse. Byrådets beslutning fra juni 2023 om hurtigst mulig indflytning af ny målgruppe indebærer, at borgere i den nye målgruppe i en overgangsperiode skal bo under samme tag som de nuværende, plejekrævende ældre beboere. Det må forventes, at overgangsperioden kan blive en udfordrende tid for både beboere, pårørende og personale. Det er også muligt, at nogle borgere i den nye målgruppe – og deres pårørende – vil takke nej til at blive visiteret til Grønlykkeparken, med henvisning til situationen med at bo tæt sammen med plejekrævende ældre. Planforhold Grønlykkeparken ligger inden for lokalplan nr. 11.20 for Hundige Center Øst Boligbebyggelse, så området er i forvejen udlagt til boliger. Planforholdene giver ingen forhindringer. Juridiske forhold og socialtilsyn Ingen af de tolv boliger skal nedlægges eller omdannes til noget andet, så det boligjuridiske regelsæt om nedlæggelse af almene boliger er ikke i spil. Administrationen har været i tvivl om, hvorvidt Grønlykkeparken 39 vil blive omfattet af Lov om Socialtilsyn, og har derfor bedt Socialtilsyn Øst om en formel afgørelse. Tilsynet har den 15. juli 2024 afgjort, at Grønlykkeparken bliver tilsynspligtig. Det betyder, at før Grønlykkeparken kan sættes i drift, skal stedet godkendes af Socialtilsyn Øst som botilbud for den nye målgruppe, og at stedet efterfølgende vil modtage løbende tilsyn. Godkendelsesprocessen tager ifølge Socialtilsyn Østs hjemmeside op til 24 uger. Økonomiske konsekvenser I sagen beskrives implementering af budget 2025-28 ift. etablering og drift af et botilbud for voksne med autismespektrum forstyrrelser. De økonomiske konsekvenser er sammensat af merudgifter til drift på Sundheds- og Omsorgsudvalgets budget og mindreudgifter på Social- og Handicapudvalgets budget. Hertil kommer udmøntningen af en rammebesparelse på knap 0,9 mio. kr. årligt fra 2026 som blev vedtaget med budget 2023-26. Den samlede besparelse for de to udvalg viser et kassetræk i 2025 på 2,1 mio. kr. og 0,2 mio. kr. i 2026. Derefter er casen positiv med en nettobesparelse fra 2027 på godt 0,6 mio. kr. Økonomien vil blive fulgt løbende i Budgetopfølgningen. Høring Der er ikke høringspligt i denne sag, Handicaprådet har tidligere afgivet høringssvar om botilbud i Grønlykkeparken. Dels i februar 2024 til sagen om godkendelse af målgruppe for Grønlykkeparken, dels som led i Handicaprådets høringssvar til Budget 2025-28. Kommunikation Sundheds- og Omsorgsudvalget og Social- og Handicapudvalget vil løbende blive orienteret om status og fremdrift i sagen. Tidsplan Tidspunkt Aktivitet Skønnet beboerantal, ny målgruppe 4. kvartal 2024 Udarbejdelse af godkendelsesansøgning til Socialtilsyn Øst (beskrivelse af målgruppe, de fysiske rammer, pædagogiske tilgange og metoder, personalenormering og -sammensætning, takstberegning mv.) 0 1. – 2. kvartal 2025 Sagsbehandling/godkendelsesproces i Socialtilsyn Øst Visitation af borgere Etablering af køkkenfaciliteter i ledige boliger 0 3. – 4. kvartal 2025 Etapevis indflytning af borgere i allerede ledige boliger, og herefter løbende indflytning i takt med at boliger bliver ledige 7-10 1.- 2. kvartal 2026 Alle boliger er besat med borgere i ny målgruppe 12 Som nævnt er der aktuelt syv ledige boliger. Indflytning i de sidste fem boliger afhænger af, hvornår boligerne bliver ledige.", "source_path": "data/greve/raw_dagsordener/Social- og Handicapudvalget_2024-11-18T16:30:00+01:00_00ca49df-2eae-4770-948a-3372bf726940.json", "meeting_year": 2024, "meeting_month": 11, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "00ca49df-2eae-4770-948a-3372bf726940", "chunk_id": "00ca49df-2eae-4770-948a-3372bf726940_9_html_fragment_chunk0", "section_type": "html_fragment", "section_title": "Botilbud for borgere med multihandicap i Dahliahuset på Hedebo", "committee": "Social- og Handicapudvalget", "meeting_date": "2024-11-18T16:30:00+01:00", "case_number": "24-009775", "agenda_index": 9, "text": "Beslutning Orienteringen blev taget til efterretning. Fremstilling Sagsprocedure Sundheds- og Omsorgsudvalget og Social- og Handicapudvalget. Resume Sagen beskriver indhold, økonomi og tidsplan for etablering og drift af det botilbud for borgere med multihandicap i Dahliahuset på Hedebo , som indgår i det vedtagne Budget 2025-28. Indstilling Administrationen indstiller, at Sundheds- og Omsorgsudvalget og Social- og Handicapudvalget tager orienteringen til efterretning Sagsbeskrivelse Tidligere sagsforløb Botilbudsanalysen i Budget 2023-26 konkluderede, at der i forhold til både borgerunderlag og økonomi er basis for at arbejde videre med en konkret plan for etablering af flere lokale botilbud på det specialiserede voksenområde. I analysen blev der peget på tre mulige lokaliteter, og Byrådet besluttede i forbindelse med budgetvedtagelsen, at der skal arbejdes videre med alle tre: Grønlykkeparken 39 (bruges aktuelt som plejeboliger for plejekrævende ældre), Dahliahuset på Hedebo (bruges ligeledes aktuelt som plejeboliger for plejekrævende ældre) og Hundige Bygade (kommunale ældreboliger under udfasning). Sidstnævnte har Byrådet efterfølgende på anbefaling fra administrationen besluttet ikke at arbejde videre med. Den 19. juni 2023 (punkt 33) besluttede Byrådet at stoppe for visitation af plejekrævende ældre til ledige plejeboliger i Dahliahuset. Byrådet besluttede samtidig, at indflytning af borgere i ny målgruppe skal ske hurtigst muligt, og at kommunen kan dække eventuelle flytteomkostninger til dem, der vælger at flytte fra Dahliahuset. Den 5. februar 2024 (punkt 3) godkendte Sundheds- og Omsorgsudvalget administrationens forslag om, at målgruppen for et kommunalt botilbud med 6 pladser i Dahliahuset skal være multihandicappede unge, og at sagen forelægges igen, når de økonomiske, planmæssige og juridiske forhold er afklaret. De økonomiske, planmæssige og juridiske forhold er blevet afklaret som led i administrationens arbejde med Budget 2025-28, og i det vedtagne budget indgår et effektiviseringsforslag om at etablere botilbud på det specialiserede voksenområde i både Grønlykkeparken og Dahliahuset - slået sammen i ét fælles forslag. Denne sag udfolder den del af budgetforslaget, der handler om Dahliahuset. Om Dahliahuset Dahliahuset er en selvstændigt beliggende bygning i Rehabiliteringscentret Hedebos have i Greve landsby. Boligerne ejes af Greve Kommune, og er opført som ældreboliger efter almenboligloven. Dahliahuset består af otte et-rums lejligheder med et bruttoareal på 63 m 2 inkl. fællesarealer, og med en lille have. Selve boligerne er på cirka 39 m 2. Der er store handicapvenlige badeværelser, mens køkkenfaciliteterne er minimale. Der er køkkenvask, men ikke kogeplade/komfur. Dette er dog uden betydning, da borgerne i målgruppen ikke selv kan lave eller anrette mad. Boligerne ligger ud til et stort fællesrum (køkken-alrum) med gode køkkenfaciliteter og med udgang til fælles udendørs terrasse. Pr. 1. oktober 2024 er tre af de otte boliger ledige. Huslejen er 5.461 kr. om måneden plus forbrug. Der er ikke serviceareal til boligerne, men det skal nødvendigvis etableres, da Dahliahuset skal rumme en stor personalegruppe inkl. vågen nattevagt. Desuden skal der skaffes plads til et aktivitetstilbud for beboerne, da Dahliahuset skal være et heldagstilbud, sådan at borgerne ikke skal køres til et aktivitets- og samværstilbud uden for kommunen. Derfor er det nødvendigt at nedlægge to af boligerne og omdanne dem til kommunalt serviceareal. Om målgruppen Som nævnt godkendte Sundheds- og Omsorgsudvalget i februar 2024, at målgruppen i Dahliahuset bliver multihandicappede unge. Baggrunden for valget af denne målgruppe er den for Greve Kommune ret unikke situation, at der på en og samme tid er 5-6 jævnaldrende unge med så omfattende funktionsnedsættelser, at der er basis for at lave et fagligt og økonomisk bæredygtigt kommunalt tilbud til dem lokalt i kommunen. Borgerne er aldersmæssigt fra 18 år til midt i 20’erne, bor stadig hjemme hos forældrene, men hvor der inden for en overskuelig tidshorisont skal findes en mere permanent boligplacering. Deres forsørgelsesgrundlag er førtidspension. De er kørestolsbrugere med multikomplekse funktionsnedsættelser i form af både kognitive og psykomotoriske vanskeligheder. Det vil sige borgere med mental retardering, nogle uden sprog, og med et omfattende behov for støtte til alle dagligdags funktioner, der kun kan varetages i døgnregi med vågen tilstedeværende nattevagt. Alle borgerne er aktuelt visiteret til aflastningsophold med i gennemsnit cirka 100 døgn årligt, og hovedparten bruger desuden eksternt aktivitets- og samværstilbud med kørselsordning. Byrådets beslutning fra juni 2023 om hurtigst mulig indflytning af ny målgruppe indebærer, at borgere i den nye målgruppe i en overgangsperiode skal bo under samme tag som de nuværende, plejekrævende ældre beboere. Det må forventes, at overgangsperioden kan blive en udfordrende tid for både beboere, pårørende og personale. Det er også muligt, at nogle af borgernes pårørende/værger vil takke nej til at blive visiteret til Dahliahuset, med henvisning til situationen med at bo tæt sammen med plejekrævende ældre. Endelig skal det også nævnes, at det for nogle af de påtænkte borgere til Dahliahuset kan blive nødvendigt at visitere dem til et eksternt botilbud i stedet for til Dahliahuset, fordi de – og deres forældre – ikke kan vente på, at der bliver en bolig ledig i Dahliahuset. Planforhold Dahliahuset/ Hedebo ligger inden for den bevarende lokalplan for Greve landsby. Lokalplanen udlægger det delområde C, som Hedebo ligger i, til offentlige formål (herunder bl.a. plejehjem og pensionistboliger). Planforholdene giver derfor ingen forhindringer. I forbindelse med indretning af de to nedlagte boliger kan der eventuelt vise sig behov for tiltag relateret til brandsikkerheden. Det er dog endnu for tidligt i forløbet til at sige noget sikkert om. Juridiske forhold og socialtilsyn Dahliahusets ældreboliger er opført af Greve Kommune som støttet byggeri efter almenboligloven, herunder med lånefinansiering i Kommunekredit. Når boliger opført efter almenboligloven skal nedlægges/omdannes til andet formål, gælder et særligt regelsæt, som kommunen skal følge: Nedlæggelsen skal besluttes af Byrådet. Nedlæggelsen skal indberettes til Udbetaling Danmark, der afgør, om forudsætningerne for ydelsesstøtten til lånet er ændret, sådan at støtten helt eller delvis skal bortfalde for fremtiden. Kommunen skal her forvente, at restgælden på obligationslånet i Dahliahuset delvis skal indfries med et beløb, der svarer til den relative andel af det antal boliger, der nedlægges. I dette tilfælde nedlægges to af de i alt otte boliger, hvorfor indfrielsen forventes at blive 2/8 af restgælden. Den forventede udgift er indregnet i det vedtagne budget. Servicearealets drift og økonomi skal adskilles fra økonomien i de tilbageværende boliger. Der er dog ikke krav om, at servicearealet skal udmatrikuleres i en selvstændig enhed. Nedlæggelsen af de to boliger behandles som separat sag i denne møderække i Klima-, Teknik- og Miljøudvalget, da dette udvalg i henhold til Styrelsesvedtægten har ansvaret for driften af alle kommunale bygninger, herunder kommunalt ejede ældreboliger. Dahliahuset vil blive omfattet af Lov om Socialtilsyn. Det betyder, at før Dahliahuset kan sættes i drift, skal stedet godkendes af Socialtilsyn Øst som botilbud for den nye målgruppe, og at stedet efterfølgende vil modtage løbende tilsyn. Godkendelsesprocessen tager ifølge Socialtilsyn Østs hjemmeside op til 24 uger. Økonomiske konsekvenser I sagen beskrives implementering af budget 2025-28 ift. botilbud for borgere med multihandicap. De økonomiske konsekvenser er sammensat af merudgifter til drift af botilbuddet på Sundheds- og Omsorgsudvalgets budget og mindreudgifter til eksterne tilbud på Social- og Handicapudvalgets budget. Hertil kommer udmøntningen af en rammebesparelse på knap 0,9 mio. kr. årligt fra 2026 som blev vedtaget med budget 2023-26. Den samlede besparelse for de to udvalg viser et kassetræk i 2025 på 1,7 mio. kr. og knap 0,6 mio. kr. i 2026. Casen balancerer i 2027 og er positiv med en nettobesparelse i 2028 på knap 1,5 mio. kr. Herudover kan der som nævnt eventuelt blive tale om udgifter relateret til brandsikkerhed i de to nedlagte boliger. En eventuel udgift hertil vil i videst mulige omfang blive afholdt inden for eksisterende budgetter. Økonomien vil blive fulgt løbende i Budgetopfølgningen. Som nævnt må det forventes, at nedlæggelsen af to boliger, der skal bruges til serviceareal, medfører et krav om indfrielse af 2/8 af restgælden på lånet i Kommunekredit. Den forventede udgift på 1,150 mio. kr. er indregnet i det vedtagne budget, ligesom det er indregnet, at renteudgifter og afdrag på lånet bliver mindre fra 2026. Høring Der er ikke høringspligt i denne sag. Handicaprådet har tidligere afgivet høringssvar om botilbud i Dahliahuset. Dels i februar 2024 til sagen om godkendelse af målgruppe for Dahliahuset, dels som led i Handicaprådets høringssvar til Budget 2025-28. Kommunikation Sundheds- og Omsorgsudvalget og Social- og Handicapudvalget vil løbende blive orienteret om status og fremdrift i sagen. Tidsplan Tidspunkt Aktivitet Skønnet beboerantal, ny målgruppe 4. kvartal 2024 Udarbejdelse af godkendelsesansøgning til Socialtilsyn Øst (beskrivelse af målgruppe, de fysiske rammer, pædagogiske tilgange og metoder, personalenormering og -sammensætning, takstberegning mv.). Dialog med Udbetaling Danmark om nedlæggelse af boliger og konsekvenserne for lån 0 1. – 2. kvartal 2025 Sagsbehandling/godkendelsesproces i Socialtilsyn Øst Visitation af borgere 0 3. – 4. kvartal 2025 Indretning af serviceareal Eventuelle foranstaltninger vedr. brandsikkerhed Etapevis indflytning af borgere i allerede ledige boliger 3 2026 Indflytning i skønnet 1-2 yderligere ledige boliger 4-5 2027 Indflytning i skønnet 1-2 yderligere ledige boliger 5-6 2028 Fuld belægning 6", "source_path": "data/greve/raw_dagsordener/Social- og Handicapudvalget_2024-11-18T16:30:00+01:00_00ca49df-2eae-4770-948a-3372bf726940.json", "meeting_year": 2024, "meeting_month": 11, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "00ca49df-2eae-4770-948a-3372bf726940", "chunk_id": "00ca49df-2eae-4770-948a-3372bf726940_10_html_fragment_chunk0", "section_type": "html_fragment", "section_title": "Udvidelse af aktivitets- og samværstilbud i Aktivhuset i Freyas Kvarter", "committee": "Social- og Handicapudvalget", "meeting_date": "2024-11-18T16:30:00+01:00", "case_number": "24-011483", "agenda_index": 10, "text": "Beslutning Orienteringen blev taget til efterretning, idet udvalget kvitterer for høringssvaret fremsendt af DH-medlemmerne af Handicaprådet. Fremstilling Sagsprocedure Sundheds- og Omsorgsudvalget og Social- og Handicapudvalget Resume Sagen udfolder det vedtagne budgetforslag om udvidelse af kommunens aktivitets- og samværstilbud, som indgår i Budget 2025-28. Udvalget orienteres om indhold, økonomi og tidsplan for implementering af forslaget. Indstilling Administrationen indstiller, at orienteringen tages til efterretning. Sagsbeskrivelse I forbindelse med Budget 2025-28 er det vedtaget at udvide kommunens aktivitets- og samværstilbud med 8 fuldtidspladser. Denne sag udfolder budgetforslagets indhold, økonomi og tidsplan for implementering. Hvad er aktivitets- og samværstilbud? Ifølge Servicelovens §104 skal Kommunalbestyrelsen tilbyde aktivitets- og samværstilbud til personer med betydelig nedsat fysisk eller psykisk funktionsevne eller med særlige sociale problemer til opretholdelse eller forbedring af personlige færdigheder eller af livsvilkårene. Visitering af borgere til aktivitets- og samværstilbud sker på baggrund af udredning af borgerens funktionsniveau efter Voksenudredningsmetoden (VUM 2.0). Visitering sker altid på baggrund af en konkret og individuel vurdering af borgerens behov. Greve-borgere visiteret til aktivitets- og samværstilbud Borgere på kommunens egne aktivitets- og samværstilbud ”Åbent Værksted” og ”Aktiviteten” En opgørelse fra oktober 2024 viser, at 29 borgere er visiteret til Greve Kommunes egne tilbud i Aktivhuset i Freyas Kvarter. ”Åbent Værksted” er for borgere med en udviklingshæmning og ”Aktiviteten” er for borgere med sindslidelse. Begge tilbud er deltidspladser, hvor borgerne er der 4 timer 2-3 gange om ugen. Åbent Værksted er normeret til 15 borgere med 10 borgere indskrevet. Aktiviteten er normeret til 20 borgere med 19 borgere indskrevet. Administrationen vurderer, at de ledige pladser skyldes den begrænsede åbningstid, idet der ikke kan visiteres borgere med behov for fuldtidspladser til tilbuddene. Borgere på eksterne aktivitets- og samværstilbud En opgørelse fra oktober 2024 viser, at 89 borgere er visiteret til eksterne tilbud af forskellige årsager. Nogle borgere bor på et eksternt botilbud i anden by, hvor der er et integreret aktivitets- og samværstilbud, der er en del af botilbuddet. Andre borgere, der er bosat i Greve Kommune, har helt særlige behov, der nødvendiggør et højt specialiseret tilbud. Administrationen vurderer umiddelbart, at det for begge disse grupper hverken er fagligt eller økonomisk hensigtsmæssigt at tilbyde et lokalt tilbud i Greve Kommune. Derimod vurderer administrationen, at nogle borgere er visiteret til et eksternt aktivitets- og samværstilbud i andre kommuner, fordi de har behov for en fuldtidsplads, som indtil nu ikke har været mulig at tilbyde i Aktivhuset i Freyas Kvarter. Administrationen vurderer, at der er tale om en mindre gruppe på pt. ca. 5 borgere. Borgerne er bosat i Greve og bevilget daglig transport af kommunen. For nogle borgere er transporttiden til eksternt aktivitets- og samværstilbud en ekstra belastning. Der er over tid flere borgere, der har ønsket et lokalt aktivitets- og samværstilbud, hvor Greve Kommune ikke har kunne imødekomme ønsket. Som følge af at der i Budget 2025-28 er vedtaget at etablere flere lokale botilbud i Greve, må det desuden forventes at der inden for de kommende år bliver flere borgere i Greve, der vil have behov for et lokalt aktivitets- og samværstilbud. Vedtaget effektiviseringsforslag: Udvidelse med 8 fuldtidspladser i Aktivhuset i Freyas Kvarter Det er administrationens vurdering, at kapaciteten i egne aktivitets- og samværstilbud kan udnyttes bedre, hvis der sker en udvidelse af åbningstider og pædagogiske aktiviteter, hvormed borgere med behov for fuldtidspladser, kan tilbydes et lokalt tilbud i Greve. Med det vedtagne budget 2025-28 tilføres ressourcer til ansættelse af to fuldtidspersonaler i kommunens aktivitets- og samværstilbud, hvormed der etableres 8 fuldtidspladser med gradvis ibrugtagning af 5 pladser i løbet af 2025, efterfulgt af 3 pladser i 2026-2027. Forslaget beror på et estimat om at 5 pladser tilbydes til borgere, der i dag er visiteret til eksterne tilbud. Borgere revisiteres på baggrund af en individuel og konkret vurdering af den enkelte borgers funktionsnedsættelse og deraf støttebehov. Der er ikke frit valg på aktivitets- og samværstilbud, jf. Servicelovens §104. Det vil sige, at administrationen kan træffe afgørelse om hjemtagning af borgere til kommunens egne tilbud, såfremt kommunens tilbud vurderes fagligt egnet ud fra en konkret og individuel vurdering af den enkelte borgers støttebehov. At der først regnes med ibrugtagning af de sidste 3 pladser i 2026-2027 skyldes, at det forventes at være ”nye” kommende borgere, som kommunen ikke har kendskab til endnu. Målgruppe for de 8 fuldtidspladser Målgruppen for fuldtidspladserne vil være borgere, der er fyldt 18 år, som har en psykisk og/eller fysisk funktionsnedsættelse. Borgerne skal kunne profitere af de pædagogiske aktiviteter og samvær med andre, der er i tilbuddet. Der er handicapvenlige rammer, hvormed der er mulighed for at kørestolsbrugere kan indskrives i tilbuddet. Dog egner de fysiske rammer sig ikke til borgere med svært nedsat funktionsniveau. Tilbuddets indhold og organisering De 8 nye fuldtidspladser vil eksistere side om side med de to nuværende deltidstilbud ”Aktiviteten” og ”Åbent Værksted”, som fortsætter uændret af hensyn til de borgere, der allerede er indskrevet. Der vil være en pædagogisk tilrettelæggelse på tværs af Aktivhuset, som tilgodeser borgere i forskellige tilbud og med forskellige behov. Aktivhuset indrettes med ”funktionsrum”, bl.a. krea-rum, køkken, kunst-gruppe, sanserum mv., som alle grupper kan anvende. Der vil være strukturerede faste fælles aktiviteter i løbet af dagen, f.eks. morgensamling, frokost, afrunding på dagen osv. Åbningstiderne for de nye fuldtidsplaser bliver mandag–torsdag kl. 8-15 og fredag kl. 8-14. Der vil være lukket to uger i sommerferien. Det er Greve Kommune, der har tilsynsforpligtelsen. Tilbuddenes indhold og takst skal beskrives og fremgå af Tilbudsportalen. Der er en kvalitetsstand for aktivitets- og samværstilbud, som indholdsmæssigt ikke ændres ved udvidelsen af tilbuddet. Ét samlet aktivitets- og samværstilbud på sigt Der vil ikke længere blive visiteret nye borgere til deltidstilbuddene ”Aktiviteten” og ”Åbent Værksted”, hvormed disse ”gamle” tilbud udfases over tid i takt med borgerne ikke længere har behov for indsatsen. Ressourcerne vil fremadrettet indgå i ét samlet aktivitets- og samværstilbud i Aktivhuset, hvor der vil være mulighed for både fuldtids- og deltidspladser alt efter borgernes behov. Lovgrundlag Servicelovens §104 Økonomiske konsekvenser I sagen beskrives implementering af budget 2025-28 ift. udvidelse af kommunens aktivitets- og samværstilbud. De økonomiske konsekvenser er sammensat af merudgifter til drift af aktivitets- og samværstilbuddet på Sundheds- og Omsorgsudvalgets budget og mindreudgifter til eksterne aktivitets- og samværstilbud på Social- og Handicapudvalgets budget. Den samlede besparelse for de to udvalg viser et kassetræk i 2025 på 0,2 mio. kr. Derefter er casen positiv med en nettobesparelse i 2026 på knap 0,4 mio. kr., stigende til knap 0,9 mio.kr. fra 2027. Økonomien vil blive fulgt løbende i Budgetopfølgningen. Høring Der er ikke høringspligt i denne sag . Tidsplan 1. kvartal 2025: Klargøring af tilbud, proces med revisitering og ansættelse af personale 2. kvartal 2025:2 borgere fra eksterne tilbud er visiteret til fuldtidspladser 3. kvartal 2025: 3 borgere fra eksterne tilbud er visiteret til fuldtidspladser 2026-2027: 3 ”nye” borgere visiteres til fuldtidspladser", "source_path": "data/greve/raw_dagsordener/Social- og Handicapudvalget_2024-11-18T16:30:00+01:00_00ca49df-2eae-4770-948a-3372bf726940.json", "meeting_year": 2024, "meeting_month": 11, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "00ca49df-2eae-4770-948a-3372bf726940", "chunk_id": "00ca49df-2eae-4770-948a-3372bf726940_11_html_fragment_chunk0", "section_type": "html_fragment", "section_title": "Orientering fra formanden og gensidig orientering", "committee": "Social- og Handicapudvalget", "meeting_date": "2024-11-18T16:30:00+01:00", "case_number": "21-014473", "agenda_index": 11, "text": "Beslutning Orienteringen blev taget til efterretning. Fremstilling Sagsprocedure Social- og Handicapudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning.", "source_path": "data/greve/raw_dagsordener/Social- og Handicapudvalget_2024-11-18T16:30:00+01:00_00ca49df-2eae-4770-948a-3372bf726940.json", "meeting_year": 2024, "meeting_month": 11, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "00ca49df-2eae-4770-948a-3372bf726940", "chunk_id": "00ca49df-2eae-4770-948a-3372bf726940_12_html_fragment_chunk0", "section_type": "html_fragment", "section_title": "Huskeliste og orientering fra administrationen", "committee": "Social- og Handicapudvalget", "meeting_date": "2024-11-18T16:30:00+01:00", "case_number": "21-013715", "agenda_index": 12, "text": "Beslutning Orienteringen blev taget til efterretning. Fremstilling Sagsprocedure Social- og Handicapudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil de blive vedlagt som bilag. Indstilling Administrationen indstiller, at orienteringen tages til efterretning. Sagsbeskrivelse Administrationen har følgende til orientering: - Ny procedure for høring af råd og særlige udvalg Administrationen har udarbejdet ny procedure for høring af råd og særlige udvalg i kommunen, f.eks. Handicaprådet og Greve Seniorråd. Det betyder, at der fremover vil være et obligatorisk afsnit om ”Høring” i alle sager. Ændringen sker for at sætte fokus på, at der sker høring forud for sagens politiske behandling.", "source_path": "data/greve/raw_dagsordener/Social- og Handicapudvalget_2024-11-18T16:30:00+01:00_00ca49df-2eae-4770-948a-3372bf726940.json", "meeting_year": 2024, "meeting_month": 11, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "00ca49df-2eae-4770-948a-3372bf726940", "chunk_id": "00ca49df-2eae-4770-948a-3372bf726940_13_html_fragment_chunk0", "section_type": "html_fragment", "section_title": "Social- og Handicapudvalget - mødekalender 2024", "committee": "Social- og Handicapudvalget", "meeting_date": "2024-11-18T16:30:00+01:00", "case_number": "21-014474", "agenda_index": 13, "text": "Beslutning Orienteringen blev taget til efterretning. Fremstilling Sagsprocedure Social- og Handicapudvalget Resume I sagen gives et overblik over Social- og Handicapudvalgets møder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Mødekalenderen er vedhæftet som bilag.", "source_path": "data/greve/raw_dagsordener/Social- og Handicapudvalget_2024-11-18T16:30:00+01:00_00ca49df-2eae-4770-948a-3372bf726940.json", "meeting_year": 2024, "meeting_month": 11, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "00ca49df-2eae-4770-948a-3372bf726940", "chunk_id": "00ca49df-2eae-4770-948a-3372bf726940_14_html_fragment_chunk0", "section_type": "html_fragment", "section_title": "Underskriftsark", "committee": "Social- og Handicapudvalget", "meeting_date": "2024-11-18T16:30:00+01:00", "case_number": "21-014478", "agenda_index": 14, "text": "Fremstilling Sagsprocedure Social- og Handicapudvalget. Resume Elektronisk underskriftsark.", "source_path": "data/greve/raw_dagsordener/Social- og Handicapudvalget_2024-11-18T16:30:00+01:00_00ca49df-2eae-4770-948a-3372bf726940.json", "meeting_year": 2024, "meeting_month": 11, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
