{"document_id": "45ce09b9-ae07-4f29-9a6b-cbe397d9c9ab", "chunk_id": "45ce09b9-ae07-4f29-9a6b-cbe397d9c9ab_0_html_fragment_chunk0", "section_type": "html_fragment", "section_title": "Godkendelse af dagsorden", "committee": "Byråd 2022-2025", "meeting_date": "2022-11-07T19:00:00+01:00", "case_number": "21-014420", "agenda_index": 0, "text": "Beslutning Dagsordenen blev godkendt. Fremstilling Sagsprocedure Byrådet. Resume Godkendelse af dagsorden for mødet den 7. november 2022. Indstilling Center for Politik, Organisation & Borgerbetjening indstiller at dagsordenen godkendes.", "source_path": "data/greve/raw_dagsordener/Byråd 2022-2025_2022-11-07T19:00:00+01:00_45ce09b9-ae07-4f29-9a6b-cbe397d9c9ab.json", "meeting_year": 2022, "meeting_month": 11, "committee_normalized": "byråd20222025", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "45ce09b9-ae07-4f29-9a6b-cbe397d9c9ab", "chunk_id": "45ce09b9-ae07-4f29-9a6b-cbe397d9c9ab_1_html_fragment_chunk0", "section_type": "html_fragment", "section_title": "Temamøde om beredskabsplaner", "committee": "Byråd 2022-2025", "meeting_date": "2022-11-07T19:00:00+01:00", "case_number": "22-013542", "agenda_index": 1, "text": "Beslutning Temamødet blev afholdt. Fremstilling Sagsprocedure Byrådet Resume Temamødet orienterer byrådet om kommunens psykologordning for ansatte i Greve kommune og om beredskabsplaner for rådhuset. Indstilling Der træffes ikke beslutninger på temamødet. Temamødet handler om orientering, drøftelse og dialog om beredskabsplaner. Sagsbeskrivelse Program for temamødet: 1. Orientering om psykologordning, som gælder for kommunens ansatte. 2. Orientering om rådhusets beredskabsplan Lovgrundlag - Økonomiske konsekvenser Der er ingen økonomiske konsekvenser af indstillingen Øvrige konsekvenser - Kommunikation - Tidsplan - Øvrige forhold -", "source_path": "data/greve/raw_dagsordener/Byråd 2022-2025_2022-11-07T19:00:00+01:00_45ce09b9-ae07-4f29-9a6b-cbe397d9c9ab.json", "meeting_year": 2022, "meeting_month": 11, "committee_normalized": "byråd20222025", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "45ce09b9-ae07-4f29-9a6b-cbe397d9c9ab", "chunk_id": "45ce09b9-ae07-4f29-9a6b-cbe397d9c9ab_2_html_fragment_chunk0", "section_type": "html_fragment", "section_title": "Program for byrådsmødet", "committee": "Byråd 2022-2025", "meeting_date": "2022-11-07T19:00:00+01:00", "case_number": "21-014419", "agenda_index": 2, "text": "Beslutning Programmet blev godkendt. Fremstilling Program for byrådsmødet: Kl. 17.30 - Lukket byrådsmøde. Kl. 19.00 - Åbent byrådsmøde.", "source_path": "data/greve/raw_dagsordener/Byråd 2022-2025_2022-11-07T19:00:00+01:00_45ce09b9-ae07-4f29-9a6b-cbe397d9c9ab.json", "meeting_year": 2022, "meeting_month": 11, "committee_normalized": "byråd20222025", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "45ce09b9-ae07-4f29-9a6b-cbe397d9c9ab", "chunk_id": "45ce09b9-ae07-4f29-9a6b-cbe397d9c9ab_3_html_fragment_chunk0", "section_type": "html_fragment", "section_title": "Lukket: Orientering", "committee": "Byråd 2022-2025", "meeting_date": "2022-11-07T19:00:00+01:00", "case_number": "21-013720", "agenda_index": 3, "text": "Borgmesteren orienterede om et nyligt borgmestermøde i kredsen af Køge-bugt kommuner. Yderligere orienterede borgmesteren om afholdelse af folketingsvalget den 1. november 2022 i Greve og herunder behov for, at partierne udpeger flere valgstyrere til kommende valg. Orienteringerne blev taget til efterretning.", "source_path": "data/greve/raw_dagsordener/Byråd 2022-2025_2022-11-07T19:00:00+01:00_45ce09b9-ae07-4f29-9a6b-cbe397d9c9ab.json", "meeting_year": 2022, "meeting_month": 11, "committee_normalized": "byråd20222025", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "45ce09b9-ae07-4f29-9a6b-cbe397d9c9ab", "chunk_id": "45ce09b9-ae07-4f29-9a6b-cbe397d9c9ab_4_html_fragment_chunk0", "section_type": "html_fragment", "section_title": "Lukket: Orientering fra administrationen", "committee": "Byråd 2022-2025", "meeting_date": "2022-11-07T19:00:00+01:00", "case_number": "21-013712", "agenda_index": 4, "text": "Administrationen gav status på fordeling af nye flygtninge. Orienteringen blev taget til efterretning.", "source_path": "data/greve/raw_dagsordener/Byråd 2022-2025_2022-11-07T19:00:00+01:00_45ce09b9-ae07-4f29-9a6b-cbe397d9c9ab.json", "meeting_year": 2022, "meeting_month": 11, "committee_normalized": "byråd20222025", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "45ce09b9-ae07-4f29-9a6b-cbe397d9c9ab", "chunk_id": "45ce09b9-ae07-4f29-9a6b-cbe397d9c9ab_5_html_fragment_chunk0", "section_type": "html_fragment", "section_title": "Lukket: Godkendelse af udbudsmateriale for rengøring og vinduespolering", "committee": "Byråd 2022-2025", "meeting_date": "2022-11-07T19:00:00+01:00", "case_number": "21-007533", "agenda_index": 5, "text": "Byrådet godkendte Økonomiudvalgets indstilling.", "source_path": "data/greve/raw_dagsordener/Byråd 2022-2025_2022-11-07T19:00:00+01:00_45ce09b9-ae07-4f29-9a6b-cbe397d9c9ab.json", "meeting_year": 2022, "meeting_month": 11, "committee_normalized": "byråd20222025", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "45ce09b9-ae07-4f29-9a6b-cbe397d9c9ab", "chunk_id": "45ce09b9-ae07-4f29-9a6b-cbe397d9c9ab_6_html_fragment_chunk0", "section_type": "html_fragment", "section_title": "Lukket: Forsikringsudbud - valg af optioner", "committee": "Byråd 2022-2025", "meeting_date": "2022-11-07T19:00:00+01:00", "case_number": "22-008085", "agenda_index": 6, "text": "Byrådet besluttede at sende sagen tilbage til fornyet behandling i Økonomiudvalget. Udvalget ønsker at drøfte optionen på kriminalitetsforsikring. Sagen behandles i sammenhæng med kommende økonomiregulativ.", "source_path": "data/greve/raw_dagsordener/Byråd 2022-2025_2022-11-07T19:00:00+01:00_45ce09b9-ae07-4f29-9a6b-cbe397d9c9ab.json", "meeting_year": 2022, "meeting_month": 11, "committee_normalized": "byråd20222025", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "45ce09b9-ae07-4f29-9a6b-cbe397d9c9ab", "chunk_id": "45ce09b9-ae07-4f29-9a6b-cbe397d9c9ab_7_html_fragment_chunk0", "section_type": "html_fragment", "section_title": "Spørgetid", "committee": "Byråd 2022-2025", "meeting_date": "2022-11-07T19:00:00+01:00", "case_number": "21-014418", "agenda_index": 7, "text": "Beslutning Byrådet besvarede borgernes spørgsmål. Fremstilling Sagsprocedure Byrådet. Sagsbeskrivelse Borgere i Greve Kommune har mulighed for at stille spørgsmål til byrådet inden byrådets ordinære møde. Retningslinjerne for afvikling af spørgetiden fremgår af spørgeregulativ for Greve Byråd, som kan findes på Greve.dk. Af regulativet fremgår bl.a. følgende: Der er afsat 30 minutter til spørgsmål og svar Spørgsmål kan stilles mundtligt eller skriftligt. Skriftlige spørgsmål skal være byrådet i hænde senest mandag ugen før spørgetiden Borgmesteren er forpligtiget til at afvise spørgsmål, der indeholder angreb på borgere eller vedrører enkeltpersoner eller andre forhold af fortrolig art Eventuelle happenings, demonstrationer eller øvrige meningstilkendegivelser skal afvikles på Rådhuspladsen Tilhørerne i byrådssalen skal forblive på tilhørspladserne, og hvis de ønsker at aflevere effekter til medlemmerne af byrådet, skal disse afleveres til betjenten i borgerservice forud for mødet. Borgere må derfor ikke medbringe diverse effekter i byrådssalen. Spørgsmål til byrådet skal vedrøre kommunale forhold i Greve Kommune og have almen interesse for kommunens borgere. Eventuelt ubesvarede spørgsmål bliver besvaret skriftligt senest otte dage efter spørgetidens afholdelse.", "source_path": "data/greve/raw_dagsordener/Byråd 2022-2025_2022-11-07T19:00:00+01:00_45ce09b9-ae07-4f29-9a6b-cbe397d9c9ab.json", "meeting_year": 2022, "meeting_month": 11, "committee_normalized": "byråd20222025", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "45ce09b9-ae07-4f29-9a6b-cbe397d9c9ab", "chunk_id": "45ce09b9-ae07-4f29-9a6b-cbe397d9c9ab_8_html_fragment_chunk0", "section_type": "html_fragment", "section_title": "Borgmesteren orienterer", "committee": "Byråd 2022-2025", "meeting_date": "2022-11-07T19:00:00+01:00", "case_number": "21-013721", "agenda_index": 8, "text": "Beslutning Borgmesteren lykønskede byrådsmedlem Brigitte Klintskov Jerkel med tildeling af Dannebrogordenen Ridderkors. Fremstilling Sagsprocedure Byrådet. Resume Borgmesteren orienterer om eventuelle emner. Indstilling Center for Politik, Organisation & Borgerbetjening indstiller at eventuelle orienteringer tages til efterretning.", "source_path": "data/greve/raw_dagsordener/Byråd 2022-2025_2022-11-07T19:00:00+01:00_45ce09b9-ae07-4f29-9a6b-cbe397d9c9ab.json", "meeting_year": 2022, "meeting_month": 11, "committee_normalized": "byråd20222025", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "45ce09b9-ae07-4f29-9a6b-cbe397d9c9ab", "chunk_id": "45ce09b9-ae07-4f29-9a6b-cbe397d9c9ab_9_html_fragment_chunk0", "section_type": "html_fragment", "section_title": "Forpagtningsaftale med Nordholm Ejendomme", "committee": "Byråd 2022-2025", "meeting_date": "2022-11-07T19:00:00+01:00", "case_number": "22-010490", "agenda_index": 9, "text": "Beslutning Byrådet godkendte Økonomiudvalgets indstilling. Fremstilling Sagsprocedure Økonomiudvalget og Byrådet. Resume Nordholm Ejendomme har siden år 2000 forpagtet en del af matr.nr. 4a, Greve By, Greve, Grevegården Jorder, ca. 15,1 ha og en del af matr.nr. 6k, Tune By, Tune, areal ved Tune Stadion, ca. 1 ha jf. bilag 1 og 2. Forpagter ønsker at forlænge sin forpagtningsaftale, jf. bilag 3. Indstilling Center for Politik, Organisation & Borgerbetjening indstiller, at forpagtningsaftalen mellem Greve Kommune og Nordholm Ejendomme godkendes at der i 2023 og frem meddeles indtægtsbevilling på 29.400 kr. som tilgår kassen Sagsbeskrivelse Nordholm Ejendomme har kontaktet Greve Kommune, fordi de ønsker at fortsætte sin forpagtning af en del af matr.nr. 4a, Greve By, Greve, Grevegården Jorder, og en del af matr.nr. 6k, Tune By, Tune, areal ved Tune Stadion. Forpagtningen forløber fem år med mulighed for at opsige forpagtningen med et halvt års varsel, dette med hensyn til, at hvis kommunen selv skal anvende arealerne inden for den fem årige lejeperiode. Aftalen gælder fra 1. januar 2023. Forpagtningsafgiften er blevet markedsreguleret og fastsat til kr. 64.400, svarende til kr. 4.000/ha årligt. Administrationen anbefaler at forpagtningsaftalen godkendes. Lovgrundlag Kommunalfuldmagten. Økonomiske konsekvenser Fra 2023 og frem er forpagtningsafgiften markedsreguleret , så den siger fra 2.174 kr./ ha årligt, hvilket svarer til 35.000 kr. årligt til 4.000 kr./ha årligt, hvilket svarer til 64.400 kr. årligt. Dette vil medføre merindtægt på 25.000 kr. Derfor meddeles der indtægtsbevilling på 29.400 kr. som tilgår kassen. Tidsplan Købsaftalen skal underskrives og efterfølgende skal handlen berigtiges. Sagens forløb 24-10-2022 Økonomiudvalget Økonomiudvalget anbefaler overfor Byrådet at administrationens indstilling godkendes.", "source_path": "data/greve/raw_dagsordener/Byråd 2022-2025_2022-11-07T19:00:00+01:00_45ce09b9-ae07-4f29-9a6b-cbe397d9c9ab.json", "meeting_year": 2022, "meeting_month": 11, "committee_normalized": "byråd20222025", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "45ce09b9-ae07-4f29-9a6b-cbe397d9c9ab", "chunk_id": "45ce09b9-ae07-4f29-9a6b-cbe397d9c9ab_10_html_fragment_chunk0", "section_type": "html_fragment", "section_title": "Lejeaftale med Schæferhundeklubben matrikel nr. 20at Greve By, Greve", "committee": "Byråd 2022-2025", "meeting_date": "2022-11-07T19:00:00+01:00", "case_number": "22-007856", "agenda_index": 10, "text": "Beslutning Byrådet godkendte Økonomiudvalgets indstilling. Fremstilling Sagsprocedure Økonomiudvalget og Byrådet. Resume Schæferhundeklubben har siden 2013 lejet et areal på ca. 20.000 m2 beliggende på matr.nr. 20at, Greve By, Greve, som har adressen Trafikvejen 3, 2670 Greve (bilag 1). De ønsker at forlænge deres lejeaftale. Indstilling Center for Politik, Organisation & Borgerbetjening indstiller, at lejeaftalens med Schæferhundeklubben godkendes. Sagsbeskrivelse Schæferhundeklubben har henvendt sig til administrationen, da de ønsker at forlænge deres lejeaftale. Schæferhundeklubben har siden 2013 lejet et areal på 20.000 m2 beliggende på matr.nr. 20at Greve By, Greve, som har adressen Trafikvejen 3. Lejemålet må kun anvendes til hundetræning. Lejeforholdet er fra begge parters side uopsigeligt i en periode på ti år, dog kan kommunen til enhver tid helt eller delvist opsige lejeforholdet med et års varsel, så frem kommunen skal anvende hele eller dele af lejemålet til klimatilpasning. Da Schæferhundeklubben falder ind under folkeoplysningsloven § 22 stk. 1, og er en folkeoplysende forening er den årlige leje aftalt til 0,00 kr. jf. den nye lejeaftale, bilag 2. Lovgrundlag Folkeoplysningsloven. Styrelsesloven. Økonomiske konsekvenser Der er ingen økonomiske konsekvenser, da lejen er uændret i forhold til den tidligere aftale. Tidsplan Hvis Byrådet godkender lejeaftalen vil den træde i kraft den 1. i en måned efter Byrådets godkendelse. Sagens forløb 24-10-2022 Økonomiudvalget Økonomiudvalget anbefaler overfor Byrådet at administrationens indstilling godkendes, med den præcisering, at kommunen kan anvende hele eller dele af arealet til andet end klimatilpasning.", "source_path": "data/greve/raw_dagsordener/Byråd 2022-2025_2022-11-07T19:00:00+01:00_45ce09b9-ae07-4f29-9a6b-cbe397d9c9ab.json", "meeting_year": 2022, "meeting_month": 11, "committee_normalized": "byråd20222025", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "45ce09b9-ae07-4f29-9a6b-cbe397d9c9ab", "chunk_id": "45ce09b9-ae07-4f29-9a6b-cbe397d9c9ab_11_html_fragment_chunk0", "section_type": "html_fragment", "section_title": "Udbud af buslinje 224", "committee": "Byråd 2022-2025", "meeting_date": "2022-11-07T19:00:00+01:00", "case_number": "22-011413", "agenda_index": 11, "text": "Beslutning Byrådet godkendte Økonomiudvalgets indstilling. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Movias operatør har i august 2022 valgt at opsige kontrakten på linje 224 med effekt fra foråret 2025. Det betyder, at der skal tages stilling til at finde en ny leverandør på linjen, og der er derved mulighed for at omstille linjen fra diesel til el-busser. Indstilling Center for Teknik & Miljø indstiller, at det godkendes at linje 224 lægges ind i den nyligt indgående A21-kontrakt sammen med buslinjer 120 og 225, så buslinje 224 også bliver en el-bus. Sagsbeskrivelse Linje 224 er en tværkommunal linje, idet den både kører i Høje-Taastrup og Greve Kommune. Linjen køres i en 12-årig kontrakt som startede foråret 2019 med udløb i foråret 2031. Operatøren har imidlertid meddelt Movia, at de ønsker at benytte sig af muligheden for at opsige kontrakten pr. foråret 2025 efter kontraktens første 6 år. Den bagvedliggende årsag til operatørens valg om at opsige kontrakten skønnes, at være at den budte pris er meget lav. Ved Movias seneste udbud af en række busser i Region Sjælland (udbudsgruppe A21) blev det besluttet at omstille til emissionsfri busdrift ( elbus ) med elektriske ramper. I Greve Kommune er det busserne 120 og 225. Den nye kontrakt træder i kraft februar 2024 og for Greve Kommune har udbuddet givet en besparelse på 0,8 mio. kr. på busdriften pr. år. Kørslen på linje 224 passer geografisk godt sammen med gruppen af busser i A21-kontrakten (se kortbilag). Det giver derfor god mening at udvide den nye netop udbudte busdrift med buslinje 224, senest når den eksisterende kontrakt ophører i foråret 2025. Hvis 224 medtages vil den samlede besparelsen på busdriften i Greve være 0,4 mio. kr. pr. år. Administrationen anbefaler, at Movia lægger buslinje 224 med ind i A21, da den geografisk passer godt med ind. Høje-Taastrup har accepteret, at buslinje 224 indgår i udbud A21. Det vurderes ikke økonomisk fordelagtigt at foretage et nyt udbud af buslinje 224 på nuværende tidspunkt. Den næste udbudspakke i Movia (A22), er ikke geografisk optimal for buslinje 224. K ørslen af 224 vil derfor skulle udbydes i egen isoleret enhed. Herved kan der ikke opnås stordriftsfordele, og der vil kunne forventes en højere pris for Greve Kommune. Alternativt kan administrationen arbejder på helt at nedlægge buslinje 224. Det vil dog være et meget drastisk valg at træffe på nuværende tidspunkt før en egentlig analyse af besparelsesmulighederne på busdriften generelt. Der vil fortsat være mulighed for at arbejde med reduktioner i busdriften jf. budgetforliget. For buslinje 224, vil det dog skulle foregå i et samarbejde med Høje-Taastrup Kommune. På baggrund af ovenstående anbefaler Movia både Greve og Høje-Taastrup kommuner at lægge linje 224 ind i den nyligt indgåede A21-kontrakt. Høje-Taastrup har allerede accepteret, at buslinje 224 indgår i udbud A21. Økonomiske konsekvenser Udbud A21 er afgjort august 2022, og Greve Kommune har med udbuddet opnået en årlig driftsbesparelse på ca. 0,8 mio. kr. Den bagvedliggende årsag til operatørens valg om at opsige kontrakten på buslinje 224 skønnes at være den budte pris, som er meget lav. Således må der uanset tilføjelse til A21 forventes et øget tilskudsbehov til linjen . Ved at lægge buslinje 224 med ind i kontrakten for A21 bliver den årlige besparelse kun 0,4 mio. kr. Tidsplan November 2022: Tilbagemelding til Movia vedrørende den berørte buslinje. Sagens forløb 13-10-2022 Klima-, Teknik- og Miljøudvalget Anbefales. 24-10-2022 Økonomiudvalget Økonomiudvalget anbefaler overfor Byrådet at Klima-, Teknik- og Miljøudvalgets indstilling godkendes.", "source_path": "data/greve/raw_dagsordener/Byråd 2022-2025_2022-11-07T19:00:00+01:00_45ce09b9-ae07-4f29-9a6b-cbe397d9c9ab.json", "meeting_year": 2022, "meeting_month": 11, "committee_normalized": "byråd20222025", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "45ce09b9-ae07-4f29-9a6b-cbe397d9c9ab", "chunk_id": "45ce09b9-ae07-4f29-9a6b-cbe397d9c9ab_12_html_fragment_chunk0", "section_type": "html_fragment", "section_title": "Forslag til Lokalplan nr. 15.24 - Plejecenter i Lunden i Tune", "committee": "Byråd 2022-2025", "meeting_date": "2022-11-07T19:00:00+01:00", "case_number": "20-055908K", "agenda_index": 12, "text": "Beslutning Byrådet godkendte Økonomiudvalgets indstilling. Fremstilling Sagsprocedure Plan- og Tryghedsudvalget, Økonomiudvalget og Byrådet. Resume Byrådet besluttede i foråret 2020, at der skal opføres et nyt alment plejecenter med 75 pladser i Lunden i Tune. Antallet af boliger blev af Byrådet den 20. september 2021 justeret til 72. Dette nye plejecenter kræver en ny lokalplan. Forslag til Lokalplan nr. 15.24 forelægges med henblik på, at forslaget godkendes og sendes i otte ugers offentlig høring. Indstilling Center for Teknik & Miljø indstiller, at forslag til Lokalplan nr. 15.24 for Plejecenter i Lunden i Tune (jf. bilag 1) godkendes og sendes i otte ugers offentlig høring. Sagsbeskrivelse Byrådet godkendte den 31. januar 2022 funktionsprogram og udbudsbetingelser til plejecentret, samt at administrationen gennemførte udbud af bygherreopgave blandt fire udvalgte almene boligselskaber. Byrådet accepterede på lukket møde den 20. juni 2022 købstilbud fra Boligselskabet Sjælland, på baggrund af et plejecenterprojekt tilpasset området og tegnet af tegnestuen Vandkunsten (jf. bilag 2). Da byggeriet indebærer en væsentlig ændring i forhold til det bestående miljø, er det samlede projekt lokalplanpligtigt i henhold til Planlovens § 13 stk. 2. Administrationen har udarbejdet forslag til Lokalplan nr. 15.24, der muliggør opførelse af plejecenterprojektet med dertilhørende faciliteter. Kommuneplan 2021-2033 - Gældende plangrundlag Lokalplanområdet (del af matr.nr. 11hx, Tune By, Tune) er i dag omfattet af to kommuneplanrammer, med følgende rammebestemmelser: 4O25- Tune Skole Lunden: Området er udlagt til offentligt formål. Max. bebyggelsesprocent 60. Max. højde 10,50 m. Max. 2 etager. 4R29- Skoven ved Lunden: Området er udlagt til rekreativt område. Specifikke anvendelser: Større rekreativt område, beplantning og regnvands- og klimaanlæg. Området har betydning for klimasikring for et opland, der er større end rammen. Ved lokalplanlægning af området, skal der sikres tilstrækkeligt areal til at håndterer regnvand i det relevante opland. Lokalplan 15.24 er i overensstemmelse med kommuneplanen. Afgrænsning af det nye lokalplanområde Lokalplanområdet har et areal på ca. 18.600 m2, og omfatter et fredskovsområde på ca. 4.600 m2 og en del af Hegnsstien på ca. 1.000 m2. Selve området, som sælges til Boligselskabet Sjælland, er på 13.000 m2. Lokalplanområdet er afgrænset mod nord af Tune Parkvej, mod øst af rækkehusbebyggelsen Lundegårdsparken, mod syd af boldbanerne til Tune Skole og mod vest af institutionen Lundebo/ Tune Borgerhus. Væsentlige forhold i lokalplansforslaget Administrationen har nedenfor fremhævet nogle af de væsentligste forhold, som lokalplanforslaget regulerer. Lokalplansforslaget sikrer bl.a.: At området udlægges til offentlige formål (alment plejecenter med dertil hørende servicearealer). At plejecentret opføres som en \"S formet\" bebyggelse i 1 og 2 etager, med fælles tagterrasser. At byggeriet i sit udtryk opleves åbent og varieret med etapespring, tagterrasser og i sin materiale-udformning. At byggeriet delvist nedtrappes i højde mod øst/ bebyggelsen Lundegårdsparken. At fredskoven opretholdes som urørt skov. At udpeget bøgetræ og beplantningsbælter bevares. At der gives mulighed for omlægning af den eksisterende nord- syd gående sti. At der stilles krav om i alt min. 55 parkeringspladser (45 skal anlægges fra start, og op til 10 kan tillades udlagt). Byggeriets udformning Som nævnt skal byggeriet opføres som en \"S formet\" bebyggelse i 1 og 2 etager, med fælles tagterrasser på 1. sal. Plejecentret skal placeres indenfor det viste byggefelt 1 i lokalplanens Kortbilag 2 (jf. bilag 1). Byggefeltet har en varierende afstand til skel mod nord, øst, syd og vest. Dette er indarbejdet i lokalplanforslaget for at tage hensyn til fredskov, eksisterende beplantninger og Hegnsstien. Til facader og gavle gives der mulighed for, at de kan udføres i: Træ. Murværk. Skærmtegl. Skifer. Op til maks. 20 % af den samlede facade kan tillades udført med metal og/eller beton. Til tage gives der mulighed for, at de kan udføres i: Skifer og/ eller \"plane\" natur skiferplader (jf. bilag 2. s 9). Vingetegl. Sedum-/græsbevokset tag. Tagpap. Fredskov og beplantning Træer i fredskoven må ikke fjernes, og området op til fredskoven (en 10 meter bræmme) må kun anvendes til fælles friarealer, \"grøn\" parkering, vendeplads, samt brandvej indrettet som sti til decentral indgang til plejecenter. På store dele af dette område skal der være adgang til fredskoven. Samlet vurdering Den omkringliggende bebyggelse består hovedsageligt af rækkehuse og offentligt skolebyggeri i 1,5 etager med en højde på op til 8,5 m. Det fremtidige \"S formet\" plejecenter i 1 og 2 etager, og med en maks. højde på ca. 10.5 m, vurderes at være fint indpasset i det eksisterende miljø, både i forhold til fredskov og rækkehusbebyggelsen Lundegårdsparken. Administrationen vurderer, at der i henhold til Lov om Miljøvurdering af Planer og Programmer (BEK nr. 1376 af 21/06/2021) ikke skal foretages en miljøvurdering af planen, da det vurderes projektet ikke vil have væsentlig indvirkning på miljøet, herunder er det et væsentligt forhold, at fredskov forbliver uberørt. Lovgrundlag Planlovens kapitel 5 om lokalplanlægning. Økonomiske konsekvenser Planforslaget muliggør et plejecenter på grunden og dermed et salg af Greve Kommunes arealer, hvis lokalplanen bliver endeligt vedtaget. Kommunikation Høringen af forslag Lokalplan nr. 15.24 for Plejecenter i Lunden i Tune offentliggøres på Greve Kommunes hjemmeside samt i Sydkysten Weekendavis. Lokalplanforslaget skal, efter Byrådets godkendelse, i otte ugers offentlig høring. Lokalplanen gælder for et mindre geografisk område, hvor det muliggøres at opføre ny bebyggelse og parkeringspladser. Begge dele kan have offentlighedens interesse. På baggrund af ovenstående, er det administrationens vurdering, at en høringsperiode på otte uger vil være passende til, at borgere mv. kan nå at sætte sig ind i lokalplanforslaget og fremkomme med deres synspunkter. Tidsplan Godkendelse af forslag til Lokalplan nr. 15.24 på Byrådets møde 3. oktober 2022. Offentlig høring af forslag til Lokalplan nr. 15.24 gennemføres ultimo oktober 2022 til medio december 2022. Politisk behandling af endeligt Lokalplan nr. 15.24 forventes at ske på Byrådets møde i februar/ marts 2023. Offentliggørelse af endelig Lokalplan nr. 15.24 forventes i marts 2023. Øvrige forhold Boligselskabet er i forbindelse med grundudbuddet blevet lovet et skema A tilsagn af Greve Kommune omkring marts/april 2023. Optagning af byggelån m.v. er betinget af skema A. Derfor er boligselskabet interesseret i tilsagn tidligst muligt. Greve Kommune kan tidligst give skema A tilsagn, når godkendt lokalplan foreligger. Administrationen vil lægge op til, at begge udvalgssager behandles på samme byrådsmøde i foråret 2023 . Sagens forløb 11-10-2022 Plan- og Tryghedsudvalget Godkendt. 24-10-2022 Økonomiudvalget Økonomiudvalget anbefaler overfor Byrådet at Plan- og Tryghedsudvalgets indstilling godkendes.", "source_path": "data/greve/raw_dagsordener/Byråd 2022-2025_2022-11-07T19:00:00+01:00_45ce09b9-ae07-4f29-9a6b-cbe397d9c9ab.json", "meeting_year": 2022, "meeting_month": 11, "committee_normalized": "byråd20222025", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "45ce09b9-ae07-4f29-9a6b-cbe397d9c9ab", "chunk_id": "45ce09b9-ae07-4f29-9a6b-cbe397d9c9ab_13_html_fragment_chunk0", "section_type": "html_fragment", "section_title": "Rammeaftale 2023-2024 på det specialiserede social- og undervisningsområde", "committee": "Byråd 2022-2025", "meeting_date": "2022-11-07T19:00:00+01:00", "case_number": "22-012473", "agenda_index": 13, "text": "Beslutning Byrådet godkendte Økonomiudvalgets indstilling. (Ø) undlod at tage stilling. Fremstilling Sagsprocedure Social- og Handicapudvalget, Skole-, Børne- og Ungeudvalget, Økonomiudvalget og Byrådet. Resume Byrådet skal i denne sag godkende en ny rammeaftale for det specialiserede social- og undervisningsområde for 2023-2024. Rammeaftalens overordnede formål er at sikre, at der er de nødvendige tilbud og indsatser til rådighed på det specialiserede social- og undervisningsområde. Rammeaftalen består af to dele – en udviklingsdel (behov for tilbud, faglig udvikling og fokusområder) og en styringsdel (kapacitets- og økonomistyringsdel). Med baggrund i at rammeaftalens fokusområder fortsat er relevante og arbejdet forsinket på baggrund af COVID-19, anbefalede KKR Sjælland den 22. marts 2022 en proces, hvor rammeaftalen for 2021-22 forlænges, så fokusområderne for 2021-22 også gælder for den kommende to-årige periode 2023-24. Indstilling Center for Job & Socialservice og Center for Børn & Familier indstiller at rammeaftalen for 2023-2024 godkendes. Sagsbeskrivelse I forbindelse med udarbejdelse af den nuværende rammeaftale 2021-2022 blev der gennemført en proces med inddragelse af udvalgspolitikere, handicaprådsrepræsentanter, og fagdirektører med en enkel samt overskuelig rammeaftale som resultat. Rammeaftalen rummer et begrænset antal fokusområder med øget fokus på mål, indhold og resultater, som skal fokusere arbejdet og medvirke til at muliggøre administrativ samt politisk opfølgning. Fokusområder med mål De seks nuværende fokusområder i rammeaftale 2021-22 har stor relevans også i de kommende to år, og grundet COVID-19 er implementeringen af rammeaftale 2021-22 samt arbejdet med fokusområderne blevet forsinket. Rammeaftalen (2021-22) anbefales derfor forlænget, så fokusområderne for 2021-22 også gælder for 2023-24. Følgende fokusområder foreslås for 2023 og 2024 i henholdsvis rammeaftalens udviklingsdel og styringsdel Udviklingsdel 1. Styrket mellemkommunalt samarbejde Mål: For at udvikle og sikre kvaliteten af vores tilbud skal vi styrke samarbejdet mellem kommunerne og regionen om de temaer, der er relevante og nødvendige for at kunne sikre de rette tilbud med de rette kompetencer til borgere med behov for støtte 2. En sammenhængende indsats for borgere med psykiske vanskeligheder Mål: Vi skal skabe bedre vilkår, for at de sammenhængende forløb og indsatser for borgere med væsentlige psykiske vanskeligheder styrkes. 3. Styrket samarbejde med borgere og deres pårørende Mål: Vi ønsker at styrke inddragelsen og samskabelsen med brugere og deres pårørende, for at vi sammen kan udvikle og retningssætte på det specialiserede social- og specialundervisningsområde. 4. Praksisnær metodeudvikling og videndeling om effekt Mål: Vi skal styrke den praksisnære metodeudvikling og videndeling for at skabe bedre kvalitet i indsatsen for brugerne, sammen med brugerne og deres pårørende og samtidig sikre en bedre anvendelse af de tilgængelige ressourcer. Styringsdel 5. Afdækning af kapacitet og behov for tilbud Mål: Vi ønsker en afdækning af den aktuelle kapacitet samt en prognose for sociale tilbud på kort og lang sigt som grundlag for en strategisk drøftelse af, hvordan KKR Sjælland bedst lever op til sin forsyningsforpligtigelse og sit samarbejde. 6. Bedre styringsdata og ledelsesinformation Mål: Vi ønsker at øge gennemsigtigheden på det specialiserede social- og specialundervisningsområde gennem udvikling af bedre data om økonomi, aktiviteter og effekten af vores indsatser. Som grundlag for kvalitetsudvikling, styring og bedre køb samt salg af pladser. Fokusområderne er uddybet i selve rammeaftalen for 2023-2024. De foreslåede fokusområder afspejler også kommunernes tilbagemelding om opmærksomhedspunkter og behov for tilbud, der således indtænkes i arbejdet med den kommende rammeaftale. Behov for tilbud Der skal i udviklingsdelen indgå et samlet skøn for behov for regulering i antallet af tilbud samt områder (fokusområder), der skal arbejdes med i det pågældende år. Med hensyn til behov for tilbud er det generelle billede i kommunerne, at der på de fleste områder opleves sammenhæng mellem udbud og efterspørgsel samt mellem behov og tilbud/ydelser. Der er dog områder og målgrupper, som kommunerne gør opmærksom på og herunder særligt i forhold til børn/unge med psykiske vanskeligheder og svære sociale problemer samt børn/unge med multiple og sjældent forekommende funktionsnedsættelser. Hos voksne er det særligt i relation til svære sociale problemer, sjældent forekommende og multiple funktionsnedsættelser samt psykiske vanskeligheder og kognitive forstyrrelser. Kommunernes tilbagemeldinger i forhold til behov for tilbud indgår i det videre arbejde med rammeaftale 2023-24 og herunder i arbejdet med rammeaftalens fokusområder. Styringsdel Styringsdelen lægger rammerne for kapacitets- og prisudviklingen samt takster og principper for omkostningsberegning og betalingsmodeller. Som udgangspunkt er tilbud inden for de relevante lovparagraffer, der anvendes af flere kommuner, omfattet af styringsaftalen. Det samme gælder regionale tilbud. Særligt for denne rammeaftale fremgår det at specialundervisningen efter Folkeskolelovens § 20 stk. 2 ikke er en del af rammeaftalen jf. rammeaftalelovgivningen, men at de 17 kommuner i region Sjælland har valgt at koordinere de tilbud (specialskoler), hvor der er mindst 5 kommuner, der bruger tilbuddet- gennem dette eksisterende tværkommunale samarbejdsforum som styregruppen for rammeaftalen udgør og politisk koordineres i KKR. Bugtskolen som er beliggende i Greve Kommune er en af de skoler der vil indgå i denne koordinering. Takstanbefaling 2023-2024 I rammeaftale 2021-2022 er det besluttet ikke at bruge ”takstinstrumentet” i form af henstilling over for kommunerne om en given procent takstreduktion, men i stedet opfordre alle kommuner til at sikre et målrettet arbejde for konstant driftsoptimering med den hensigt at reducere taksterne på de takstbelagte institutioner og stram udgiftsstyring generelt, herunder ved køb hos private. En tilsvarende takstanbefaling for 2023-2024 er indarbejdet i fokusområde 6 i forslag til rammeaftale. KKR Sjælland opfordrer til, at taksterne på det specialiserede område holdes i ro. I grundlaget for udarbejdelsen af rammeaftalen indgår en status i forhold til børnehus, socialtilsyn, lands- og landsdelsdækkende tilbud og sikrede institutioner samt Grønland og Færøerne, da disse områder jf. rammeaftalebekendtgørelsen skal drøftes og koordineres mellem kommuner og regioner. Rammeaftalen for 2023-2024 består af et kort hoveddokument, som er vedhæftet. Herudover indgår i rammeaftalen en oversigt over de bilag, som indgår som grundlag for udarbejdelsen af rammeaftalen, herunder takstaftalen. Sammenhæng til udvikling i Greve Kommune I Greve Kommune arbejdes der løbende på at kvalitetsudvikle såvel almen- som specialområdet. Der er igangsat en proces for politikudvikling, en analyse af det specialpædagogiske område, der er udarbejdet handleplaner for Pædagogisk Psykologisk Rådgivning samt det specialiserede voksenområde og vedtaget en ny vision, hvor fællesskaber og helhedssyn er omdrejningspunkt. Samspillet mellem rammeaftalens indhold og den lokale udviklingsretning er væsentlig. Derfor skal implementeringen af rammeaftalens indhold naturligt ske sammen med den udviklingsretning, som politikprocessen også vil fastsætte. Det foreløbige arbejde med indsatsområder og rammesætning af eksempelvis Børne- og Ungepolitikken og den nye Social- og Handicappolitik tegner en udviklingsretning, hvor der skal arbejdes yderligere med indsatser tæt på nærmiljøet, tidlige indsatser og fokus på at borgere får hjælp på en sådan måde, så flere kan forblive i almenmiljøet eller vende tilbage hertil med den rette hjælp og støtte. Økonomiske konsekvenser Sagen i sig selv har ingen direkte økonomisk konsekvens. De nye takster vil blive benyttet i 2023 og 2024 og kan derfor påvirke økonomien på området i disse år. Tidsplan KKR Sjælland anbefaler kommunalbestyrelserne og regionsrådet i Region Sjælland tiltræder rammeaftalen senest 1. december 2022. Sagens forløb 10-10-2022 Social- og Handicapudvalget Udvalget undlod at tage stilling. 11-10-2022 Skole-, Børne- og Ungeudvalget Undlod at tage stilling. 24-10-2022 Økonomiudvalget Økonomiudvalget anbefaler overfor Byrådet at administrationens indstilling godkendes. Mehmet Zeki Dogru (Ø) undlod at tage stilling.", "source_path": "data/greve/raw_dagsordener/Byråd 2022-2025_2022-11-07T19:00:00+01:00_45ce09b9-ae07-4f29-9a6b-cbe397d9c9ab.json", "meeting_year": 2022, "meeting_month": 11, "committee_normalized": "byråd20222025", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "45ce09b9-ae07-4f29-9a6b-cbe397d9c9ab", "chunk_id": "45ce09b9-ae07-4f29-9a6b-cbe397d9c9ab_14_html_fragment_chunk0", "section_type": "html_fragment", "section_title": "Kapitalforvaltning - status september 2022", "committee": "Byråd 2022-2025", "meeting_date": "2022-11-07T19:00:00+01:00", "case_number": "22-010761", "agenda_index": 14, "text": "Beslutning Byrådet tog orienteringen til efterretning. Fremstilling Sagsprocedure Økonomiudvalget og Byrådet. Resume Administrationen fremlægger i indeværende sag orientering om kapitalforvaltning af kommunens aktie- og obligationsbeholdning. Kommunens aktie- og obligationsbeholdning er pr. ultimo september 2022 opgjort til 541,2 mio. kr. og forvaltes af to eksterne kapitalforvaltere. Generelt set har 2022 været et særdeles udfordrende investeringsår , f inansmarkedet er hårdt ramt, dette gælder både aktier og obligationer. Greve Kommunes portefølje er i 2022 samlet faldet med 72,1 mio. kr. Til trods for et markant fald er anbefalingen fra vores kapitalforvaltere, at vi bør forblive i positionerne. Indstilling Center for Økonomi & HR indstiller at orienteringen tages til efterretning. Sagsbeskrivelse Greve Kommune har to porteføljer, som samlet set ved udgangen af september, havde en værdi på 541,2 mio. kr. De likvide midler er investeret i aktier og obligationer (stats-, realkredit- og kreditobligationer) via to eksterne kapitalforvaltere, Sydbank og Nykredit. Tabel: Oversigt over afkast og beholdning i porteføljer Mio. kr. Nykredit Sydbank I alt Kursværdi primo januar 2022 129,9 483,3 613,2 Renter, omkostninger og udbytter, realiseret kursafkast -1,1 -3,3 -4,4 Urealiseret kurstab -12,7 -55,0 -67,7 Formueafkast i alt -13,8 -58,3 -72,1 Formueafkast i % -10,6% -12,1% -11,8% Kursværdi ultimo september 2022 116,2 425,0 541,2 + = Beholdning/ kasseopbyging , - = Forbrug Afkastene på kommunens aktie- og obligationsbeholdning i indeværende år, kan ses i overstående tabel fordelt på de to porteføljer hos hhv. Nykredit og Sydbank. Samlet set har der været et fald i kommunens aktie- og obligationsbeholdning på 72,1 mio. kr. i 2022. I afsnittet markeds- og porteføljekommentar i indeværende sag, er forklaringer til årets udvikling beskrevet. Af det negative afkast på 72,1 mio. kr. er der et realiseret tab på 4,4 mio. kr. inkl. udbytter, realiseret kurstab, omkostninger og renter. Udover det realiserede tab, består de 72,1 mio. kr. af 67,7 mio. kr. som er et urealiseret kurstab, som kun realiseres ved salg fra porteføljen. Udvikling over år I nedenstående graf fremgår det, hvordan værdien på kommunens aktie- og obligationsbeholdning har udviklet sig over de seneste 3 år. Som det fremgår, er porteføljens værdi over de 3 år faldet med 30,2 mio. kr. fra 571,3 mio. kr. ultimo september 2019 til 541,2 mio. kr. ultimo september 2022. I 2021 var værdien af porteføljen over 600 mio. kr. Figur: Oversigt over udvikling i markedsværdi i løbende priser Markeds- og porteføljekommentar (udtalelser fra Nykredit og Sydbank) Udviklingen i 2022 Generelt set har 2022 været et særdeles udfordrende investeringsår med kraftigt stigende inflation og renter, som har påvirket aktiemarkederne negativt. Desuden har markederne været præget af de stigende energipriser og de fortsatte pengepolitiske stramninger fra centralbankerne, som underminerer væksten og presser selskabernes indtjening. Samtlige aktivklasser, som typisk indgår i en balanceret portefølje, har været under stort afkastpres. Den udvikling har fastlåst investorerne i et dilemma for aktivallokeringen, hvor hverken allokering mod risikofrie aktiver eller mod risikofyldte aktiver har gjort den store forskel på det samlede afkast i 2022. De historiske høje rentestigninger herunder ikke mindst på dansk realkredit, hvor den effektive rente på konverterbare obligationer nu ligger over 5%, har betydet, at aktivklassen har givet et stort negativt afkast og specielt de konverterbare obligationer er blevet ekstra hårdt ramt. Forventninger til resten af 2022 Det er forventningen, at de vanskelige forhold for verdensøkonomien og finansmarkederne fortsætter et stykke tid endnu. Krigen i Ukraine vil fortsat give uro og skabe usikkerhed om energiforsyningen til Europa. Covid-19 kan give nye problemer i efteråret, og centralbankerne er fast besluttet på at stramme pengepolitikken for at dæmpe inflationen. På det seneste er der dog kommet lidt blødere toner fra forskellige centralbanker, hvilket kunne indikere at vi er ved at have set toppen i de lange renter. Den høje inflation kan føre til stigende lønkrav, og det vil sammen med lavere vækst ramme virksomhedernes indtjening i efteråret og i 2023. Inflationen ventes snart at toppe, og det kan måske dæmpe det opadgående pres på renterne og hjælpe lidt på aktiemarkederne. Kommunens kapitalforvaltere vurderer løbende risikoallokeringen i porteføljen, også hvis situationen i Ukraine udvikler sig yderligere i negativ retning. Forvaltning af de to porteføljer Både Nykredit og Sydbank har til opgave at maksimere kommunens afkast, af de investerede midler indenfor rammen, af den gældende økonomiske politik. De to porteføljer har en fordeling på aktivklasser, som fremgår af tabellen nedenfor. Tabel: Oversigt over fordeling på aktivklasser Mio. kr. Nykredit Nykredit (%) Sydbank Sydbank (%) I alt Økonomisk politik Aktier 7,2 6% 54,8 13% 62,0 0-20% Kreditobligationer 5,9 5% 54,6 13% 60,5 0-35% Danske stats- og realkredit- obligationer 102,9 89% 315,6 74% 418,4 0-100% Udenlandske stats- og realkredit- obligationer 0,0 0% 0,0 0% 0,0 0-25% Kontantbeholdning 0,2 0% 0,0 0% 0,2 0-2% I alt 116,2 100% 425,0 100% 541,2 Varighed 2,9 4,3 0-5 år + = Beholdning/ kasseopbyging , - = Forbrug Den økonomiske politik foreskriver eksempelvis, at kommunen må have op til 20 % aktier i porteføljen. I ovenstående tabel fremgår det, at porteføljen hos Nykredit indeholder 6 % aktier og 13 % af porteføljen hos Sydbank. Kommunens portefølje hos begge kapitalforvaltere, overholder rammerne i den økonomiske politik, på fordeling af typer af aktivklasser. Greve Kommunes porteføljer hos både Sydbank og Nykredit er konservativ placeret, hvilket i udgangspunktet betyder en forholdsvis lav risiko. Danske obligationer er på grund af de meget lave realrenter også blevet ramt hårdt, i den nuværende markedsuro. Varigheden udtrykker kursfølsomheden på obligationsbeholdningen ved renteændringer. En varighed på 5 år svarer til, at en rentestigning på 1 procentpoint vil medføre, at værdien af kommunens obligationsbeholdning falder med 5 %. En lav varighed medfører dermed en lav risiko. Varigheden udtrykker derudover løbetiden for porteføljes obligationer, dermed hvor lang tid Greve Kommune i gennemsnit skal beholde sin obligation, før investeringen er tilbagebetalt, hvorfor varigheden angives i år. Den optionskorrigerede varighed tager højde for, at nogle realkreditobligationer kan indfries inden udløb. Begge porteføljer hos kommunens forvaltere ligger inden for varighedsspændet angivet i den økonomiske politik, som er 0-5 år. Lovgrundlag Anbringelsesbekendtgørelsen. Økonomiske konsekvenser Aktier og obligationer indgår i kommunens kassebeholdning, og i opgørelsen af den gennemsnitlige likviditet. Et urealiseret kurstab vil have en negativ påvirkning på ultimo kassebeholdningen i regnskab 2022, som ultimo september står til at være 67,7 mio. kr. Det urealiserede kurstab realiseres kun ved salg fra porteføljen. Den foreløbige økonomiske konsekvens bliver, at kommunens likviditet vil falde. Sagens forløb 24-10-2022 Økonomiudvalget Økonomiudvalget anbefaler overfor Byrådet at orienteringen tages til efterretning. Slides fra oplæg vedlægges sagen frem mod Byrådets møde.", "source_path": "data/greve/raw_dagsordener/Byråd 2022-2025_2022-11-07T19:00:00+01:00_45ce09b9-ae07-4f29-9a6b-cbe397d9c9ab.json", "meeting_year": 2022, "meeting_month": 11, "committee_normalized": "byråd20222025", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "45ce09b9-ae07-4f29-9a6b-cbe397d9c9ab", "chunk_id": "45ce09b9-ae07-4f29-9a6b-cbe397d9c9ab_15_html_fragment_chunk0", "section_type": "html_fragment", "section_title": "Underskriftsark", "committee": "Byråd 2022-2025", "meeting_date": "2022-11-07T19:00:00+01:00", "case_number": "21-013699", "agenda_index": 15, "text": "Fremstilling Sagsprocedure Byrådet. Resume Elektronisk underskriftsark.", "source_path": "data/greve/raw_dagsordener/Byråd 2022-2025_2022-11-07T19:00:00+01:00_45ce09b9-ae07-4f29-9a6b-cbe397d9c9ab.json", "meeting_year": 2022, "meeting_month": 11, "committee_normalized": "byråd20222025", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
