{"document_id": "1b12a969-6d31-4631-b5a8-aa3544e7ecfe", "chunk_id": "1b12a969-6d31-4631-b5a8-aa3544e7ecfe_0_html_fragment_chunk0", "section_type": "html_fragment", "section_title": "Godkendelse af dagsorden", "committee": "Social- og Handicapudvalget", "meeting_date": "2023-04-24T17:00:00+02:00", "case_number": "21-014477", "agenda_index": 0, "text": "Beslutning Godkendt. Fremstilling Sagsprocedure Social- og Handicapudvalget. Resume Godkendelse af dagsorden for mødet den 24. april 2023. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Social- og Handicapudvalget_2023-04-24T17:00:00+02:00_1b12a969-6d31-4631-b5a8-aa3544e7ecfe.json", "meeting_year": 2023, "meeting_month": 4, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "1b12a969-6d31-4631-b5a8-aa3544e7ecfe", "chunk_id": "1b12a969-6d31-4631-b5a8-aa3544e7ecfe_1_html_fragment_chunk0", "section_type": "html_fragment", "section_title": "Oplæg om Hjælpemiddeldepot", "committee": "Social- og Handicapudvalget", "meeting_date": "2023-04-24T17:00:00+02:00", "case_number": "23-001975", "agenda_index": 1, "text": "Beslutning Taget til efterretning. Fremstilling Sagsprocedure Social- og Handicapudvalget. Resume På mødet skal Social- og Handicapvalget præsenteres for Hjælpemiddeldepotet på Greve Main. Lederen Tina Füssel holder oplæg. Der vil være mulighed for, at udvalget stiller spørgsmål og drøfter udvikling og udfordringer. Indstilling Administrationen indstiller, at oplægger tages til efterretning. Sagsbeskrivelse Byrådet godkendte i januar 2022, at der etableres et § 60 fællesskab sammen med kommunerne Dragør, Faxe, Halsnæs, Lejre, Ringsted og Solrød, hvis formål er at drive et fælles hjælpemiddeldepot (FHD). Visitering af hjælpemidler er fortsat den enkelte kommunes ansvar, ligesom den enkelte kommune selv ejer hjælpemidlerne. Byrådet har valgt borgmester Pernille Beckmann til at sidde i bestyrelsen som repræsentant for Greve Kommune. Driften af FHD omfatter aflevering til og hjemtagning af hjælpemidler fra borgerne, reparation og vask af hjælpemidler, eftersyn af loftlifte, opsætning/nedtagning af nødkald, låsesystem og røgalarm samt lagerstyring og bestilling af hjælpemidler på vegne af kommunen. Ansvaret for visitering af hjælpemidler til borgerne ligger hos Greve Kommunes visitation med udgangspunkt i kommunens serviceniveau, som er fastsat af Byrådet og afspejlet i kommunens kvalitetsstandarder for ældreområdet. Oplægget på mødet handler om følgende: Hvilke ydelser leverer Fælles Hjælpemiddeldepot I/S Hovedpunkterne fra det formelle grundlag for § 60-fællesskab i form af vedtægter og økonomi Arbejdet med overgang til fælles aftalegrundlag og prisstruktur Lovgrundlag Servicelovens §112 om bevilling af personlige hjælpemidler. Økonomiske konsekvenser Sagen har ingen økonomiske konsekvenser. Tidsplan Der er afsat 30 minutter til oplægget inklusiv drøftelse og spørgsmål. Øvrige forhold Administrerende direktør Tina Füssel for det Fælles Hjælpemiddeldepot I/S deltager under punktet.", "source_path": "data/greve/raw_dagsordener/Social- og Handicapudvalget_2023-04-24T17:00:00+02:00_1b12a969-6d31-4631-b5a8-aa3544e7ecfe.json", "meeting_year": 2023, "meeting_month": 4, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "1b12a969-6d31-4631-b5a8-aa3544e7ecfe", "chunk_id": "1b12a969-6d31-4631-b5a8-aa3544e7ecfe_2_html_fragment_chunk0", "section_type": "html_fragment", "section_title": "Budgetanalyse 9 - Fremlæggelse af katalog over kan- og skal-opgaver", "committee": "Social- og Handicapudvalget", "meeting_date": "2023-04-24T17:00:00+02:00", "case_number": "23-004448", "agenda_index": 2, "text": "Beslutning Taget til efterretning Udvalget ønsker at få følgende områder yderligere beskrevet: - Området for hjælpemidler, med henblik på effektivisering af driften. - Udfoldelse af velfærdsteknologiske muligheder, herunder f.eks. digital bostøtte. - Dagtilbudsområdet (Serviceloven). Fremstilling Sagsprocedure Social- og Handicapudvalget Resume Administrationen har udarbejdet første version af et katalog over kan- og skal-opgaver på udvalgets område. Kan-skal-kataloget indgår i budgetmaterialet til Budget 2024-27 som budgetanalyse nr. 9, og giver udvalget et overordnet indblik i de lovgivningsmæssige rammer for løsningen af de konkrete opgaver og dermed overblik over, hvor der er et reelt politisk handlerum. Kataloget er tænkt som udgangspunktet for en politisk bestilling af yderligere beskrivelser af specifikke områder til brug i den igangværende budgetproces. Indstilling Administrationen indstiller, at udvalget tager kataloget over kan- og skal-opgaver til efterretning. at udvalget drøfter, hvilke områder der eventuelt ønskes yderligere beskrevet frem mod budgettemamødet den 19. juni 2023. Sagsbeskrivelse Byrådet besluttede på møde den 30. januar 2023, at der som en del af budgetprocessen 2024-27 udarbejdes en budgetanalyse med beskrivelse af kommunale kan- og skal-opgaver, herunder regler for fastsættelse af tilskud og nuancer i forhold til skal-opgaver. Kommissoriet for budgetanalysen er godkendt den 6. marts 2023 og i tråd med dette, har administrationen foreløbigt for hvert fagudvalg udarbejdet et overordnet katalog over de enkelte budgetposter inddelt i tre overordnede kategorier, jf. beskrivelse nedenfor. Kataloget er udarbejdet med henblik på at give overblik, og nogle budgetposter vil derfor omfatte flere forskellige opgaver. Det enkelte fagudvalg har mulighed for at pege på områder, som ønskes yderligere beskrevet med henblik på at identificere politiske handlemuligheder ind i budgetprocessen. Administrationen indstiller, at kataloget tages til efterretning, og at udvalget drøfter, hvilke områder der ønskes yderligere beskrevet. Administrationen vil udarbejde disse beskrivelser med henblik på præsentation til budgettemamødet den 19. juni 2023. Hvis udvalget ønsker uddybende beskrivelser af mange forskellige områder, vil der være behov for at prioritere disse ønsker af hensyn til ressourcetrækket i administrationen. Kategorisering 1. Lovbestemt - Objektive kriterier, ekstern vurdering eller afledt effekt Kategorien indeholder budgetposter, hvor Byrådet reelt ikke har nogen eller alene marginal indflydelse på udgiftsniveauet. Det er f.eks. udgifter til boligsikring, hvor borgerne har et retskrav, hvis de opfylder nogle objektive kriterier. På andre områder beror udgiften på en konkret vurdering fra en ekstern part eksempelvis en privatpraktiserende læge eller det regionale sundhedsvæsen. Endelig kan udgifter og indtægter være en afledt konsekvens af noget andet som f.eks. refusionsindtægter. 2. Lovbestemt - Konkret intern vurdering af behov eller fastlæggelse af serviceniveau Kategorien indeholder lovbestemte ydelser, hvor Byrådet inden for lovgivningens rammer har en reel mulighed for at påvirke udgiftsniveauet. Det drejer sig bl.a. om områder, hvor der foretages en konkret individuel vurdering af den enkelte borgers behov som f.eks. i hjemmeplejen eller på det specialiserede socialområde, men hvor denne vurdering sker med udgangspunkt i nogle politisk fastsatte kvalitetsstandarder. Det kan også dreje sig om områder, hvor serviceniveauet fastsættes mere generelt som f.eks. normeringen og andelen af uddannede pædagoger i dagtilbud og forældrebetalings-andelen af de samlede udgifter. Endelig vil en stor del af kommunens administrative funktioner ligge i denne kategori, idet der er lovkrav om at kommunen f.eks. skal udarbejde et budget, behandle en borgerhenvendelse, sikre korrekt udbetaling af løn til sine medarbejdere mv. 3. Ikke lovbestemt - Fri intern fastlæggelse af serviceniveau Kategorien indeholder ikke lovbestemte ydelser, hvor Byrådet derfor har vide muligheder for selv af fastsætte service- og udgiftsniveau. Dette omfatter bl.a. udgifter til drift af svømmehal, kantinedrift på skoler og rådhuset, strandrensning mv. Lovgrundlag Lov om kommunernes styrelse. Økonomiske konsekvenser Sagen har ingen økonomiske konsekvenser.", "source_path": "data/greve/raw_dagsordener/Social- og Handicapudvalget_2023-04-24T17:00:00+02:00_1b12a969-6d31-4631-b5a8-aa3544e7ecfe.json", "meeting_year": 2023, "meeting_month": 4, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "1b12a969-6d31-4631-b5a8-aa3544e7ecfe", "chunk_id": "1b12a969-6d31-4631-b5a8-aa3544e7ecfe_3_html_fragment_chunk0", "section_type": "html_fragment", "section_title": "Social- og Handicappolitik 2023-2026, endelig godkendelse", "committee": "Social- og Handicapudvalget", "meeting_date": "2023-04-24T17:00:00+02:00", "case_number": "23-004104", "agenda_index": 3, "text": "Beslutning Anbefales med følgende bemærkninger: Side 6. ”Det stigende antal borgere...” Omformuleres til: ”Øgede udgifter er en stor udfordring for kommunens økonomi”. Side 8, linje 8 slettes: ”til rette uddannelse eller arbejde”. Side 9, linje 10, erstattes følgende sætning: ”Vi forventer samtidig, at borgerne tager ansvar, udvikler sig og udnytter deres potentialer, i det omfang det er muligt”, Med følgende sætning: ”Derfor skal en helhedsorienteret indsats være i god balance mellem borgerens eget ansvar for udvikling og potentialer, og med afstemte gensidige forventninger mellem borger og kommunen. Udvalget bemærkede i øvrigt at DH Greves høringssvar indtænkes i forbindelse med implementeringen af politikken. Fremstilling Sagsprocedure Social- og Handicapudvalget, Økonomiudvalget og Byrådet. Resume Sagen handler om en endelig godkendelse af Social- og Handicappolitik 2023-2026 samt de indkomne høringssvar til politikken. Politikken indeholder fire temaer, som understøtter Greve Kommunes vision: Naturligvis Greve – gennem helhedssyn og fællesskaber . Politikken lægges op til endelig godkendelse i byrådet sammen med de syv andre borgerettede politikker den 15. maj 2023 og vil efter en vedtagelse sætte retningen for de næste fire års social- og handicappolitik. Indstilling Administrationen indstiller, at fagudvalget godkender Social- og Handicappolitik 2023-2026. Sagsbeskrivelse Sagen handler om endelig godkendelse af Social- og Handicappolitik 2023-2026 og de høringssvar, der er kommet til politikken. Fagudvalget godkendte politikken til høring ved udvalgets møde den 6. februar 2023 med bemærkning om at: under overskriften ”Aktiv borgerinddragelse” at formuleringen ”at flere borgere og pårørende oplever sig inddraget i deres sag” ændres til ”at borgere og pårørende oplever sig inddraget i deres sag” samt under ønsket effekt ”flere borgere oplever sig inddraget” ændres til flere borgere oplever sig inddraget og mødt i sagsbehandlingen” under overskriften ”Helhedsorienterede indsatser” indsættes ønskede effekter med ”flere borgere oplever enklere processer og velkoordinerede indsatser\" Ovenstående ændringer blev indarbejdet i politikken inden den blev sendt i høring. Høringsproces Politikken blev derefter sendt til høring i: Område MED og Lokal MED på rådhuset i Center for Børn & Familier og Center for Job & Socialservice Lokal MED på lokale afdelinger, institutioner og specialskoler i Center for Børn & Familier Handicaprådet – Danske Handicaporganisationer Greve Der er kommet høringssvar fra Danske Handicaporganisationer Greve repræsenteret i Handicaprådet, fra Område MED og Lokal MED i Center for Job & Socialservice og fra Lokale MED fra Bugtskolen og Kirkemosegaard. De fire høringssvar kan læses i deres fulde længde i det tredje bilag vedlagt denne sag. Nogle høringssvar kommenterer på flere politikker og der hvor det har ført til ændringer, vil det være nævnt i sagen for den pågældende politik. Læseforklaring Til sagen vedhæftes der tre bilag: Første bilag er politikken. Andet bilag er et høringsoverblik over de indkomne høringssvar og administrationens anbefaling, med eventuelt tilknyttede bemærkninger. Det tredje bilag samler alle indkomne høringssvar til politikken. Høringssvar Høringssvarene indeholder konkrete forslag til omformuleringer i politikken, forslag om at ændre mål og ambitionsniveau for politikken og om rammerne for det tværfaglige samarbejde. Ud fra de indkomne høringssvar indstiller administrationen til godkendelse af politikken uden nogen ændringer. Fra vision til politik Greve byråd vedtog i foråret 2022 visionen Naturligvis Greve gennem helhedssyn og fællesskaber , som afsæt for det politiske arbejde. Visionen markerer, at byråd, borgere og erhvervsliv samarbejder om at skabe rammer for det meningsfulde, aktive og indholdsrige liv i Greve kommune. Visionens temaer, aktivt foreningsliv, bæredygtig kommune, hverdag med indhold, velfærd i fællesskab og aktiv borgerinddragelse beskriver byrådets ønsker til, hvordan det skal være at bo, leve, gå i skole, arbejde og deltage i fritids-, idræts- og kulturlivet i Greve kommune. Social- og Handicappolitikken tager afsæt i visionen og sætter rammen og retningen for arbejdet og indsatserne på social- og handicapområdet i Greve. Fra politik til indsatser Social- og Handicappolitik 2023-2026 er overordnet og beskriver ikke konkrete indsatser. Administrationen vil løbende præsentere Social- og Handicapudvalget for handleplaner for hvordan Greve Kommune i samspil med relevante aktører arbejder med at udmønte politikken og opnå de ønskede effekter for borgerne. Der vil i den politiske opfølgning være særligt fokus på indsatser, som er koblet til de ønskede effekter af politikken. Økonomiske konsekvenser Sagen har ingen økonomiske konsekvenser. Tidsplan De i alt otte borgerrettede politikker bliver lagt op til endelig godkendelse i byrådet den 15. maj 2023.", "source_path": "data/greve/raw_dagsordener/Social- og Handicapudvalget_2023-04-24T17:00:00+02:00_1b12a969-6d31-4631-b5a8-aa3544e7ecfe.json", "meeting_year": 2023, "meeting_month": 4, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "1b12a969-6d31-4631-b5a8-aa3544e7ecfe", "chunk_id": "1b12a969-6d31-4631-b5a8-aa3544e7ecfe_4_html_fragment_chunk0", "section_type": "html_fragment", "section_title": "Sundheds- og Psykiatripolitik 2023-2026, endelig godkendelse", "committee": "Social- og Handicapudvalget", "meeting_date": "2023-04-24T17:00:00+02:00", "case_number": "23-001975", "agenda_index": 4, "text": "Beslutning Taget til efterretning. Fremstilling Sagsprocedure Sundheds- og Omsorgsudvalget, Social- og Handicapudvalget, Økonomiudvalget og Byrådet. Resume Sagen handler om en endelig godkendelse af Sundheds- og Psykiatripolitik 2023-2026 med de ændringsforslag, som administrationen har indarbejdet ud fra høringssvar. Den nye politik afløser den tidligere politik og indeholder syv temaer, som understøtter Greve Kommunes vision: Naturligvis Greve – gennem helhedssyn og fællesskaber . Politikken lægges op til endelig godkendelse i byrådet sammen med de syv andre borgerettede politikker den 15. maj 2023 og vil efter en vedtagelse sætte retningen for de næste fire års sundheds- og psykiatripolitik. Indstilling Administrationen indstiller overfor Sundheds- og Omsorgsudvalget, at 1. udvalget godkender Sundheds- og Psykiatripolitik 2023-2026 med de indarbejdede ændringsforslag. Administrationen indstiller overfor Social- og Handicapudvalget, at 2. udvalget tager Sundheds- og Psykiatripolitik 2023-2026 med de indarbejdede ændringsforslag til efterretning. Sagsbeskrivelse Sagen handler om endelig godkendelse af Sundheds- og Psykiatripolitik 2023-2026 med de indarbejdede ændringsforslag. Sundheds- og Omsorgsudvalget godkendte politikken til høring ved udvalgets møde den 6. februar 2023. Høringsproces Politikken blev sendt til høring i: Område-MED og Lokal-MED på rådhuset og i driftsenheder i Center for Sundhed & Pleje, Center for Børn & Familier og Center for Job & Socialservice. Handicaprådet – Danske Handicaporganisationer Greve Greve Seniorråd Der er kommet høringssvar fra: Område-MED og Lokal-MED på rådhuset i Center for Sundhed & Pleje, Job & Social og Børn & Familier Lokal-MED i driftsenhederne Træningsenheden, Tune hjemmepleje og Familierådgivningen Handicaprådet – Danske Handicaporganisationer Greve Greve Seniorråd Der er i alt indkommet ti høringssvar, som kan læses i deres fulde længde i det tredje bilag til sagen, \"De fulde høringssvar til Sundheds- og psykiatripolitik 2023-2026\". Nogle høringssvar kommenterer på flere politikker. Hvis høringssvar har ført til ændringer, vil dette være nævnt i sagen for den pågældende politik. Læseforklaring Til sagen vedhæftes der tre bilag: Første bilag under titlen \"Sundheds- og Psykiatripolitik 2023-2026\" er politikken med gule markeringer ved ændringer. Andet bilag under titlen \"Høringsoverblik til Sundheds-og Psykiatripolitik 2023-2026\" er et høringsoverblik over de indkomne høringssvar og administrationens anbefaling, med eventuelt tilknyttede bemærkninger. Det tredje bilag under titlen \"De fulde høringssvar til Sundheds- og Psykiatripolitik 2023-2026\" er en samling af alle indkomne høringssvar til politikken. Forslag til ændringer i Sundheds- og Psykiatripolitik 2023-2026 På baggrund af høringssvar har administrationen følgende ændringsforslag i Sundheds- og Psykiatripolitik 2023-2026: Høringspart Høringssvaret indarbejdes med følgende formulering: Område MED i Center for Job & Socialservice og Lokal-MED Tune hjemmepleje har bemærket, at det er uhensigtsmæssigt at skrive, at det nyindrettede Sundhedshus i Hundige giver lettere adgang til sundhedsydelser. Med Sundhedshuset kan vi tilbyde borgere adgang til nogle af de sundhedsydelser, som førhen blev foretaget på sygehusene. Lokal-MED Center for Sundhed på rådhuset Center anbefaler, at rygning omtales i teksten vedrørende fysisk sundhed, så rygning nævnes på linje med overvægt og alkoholforbrug. Der ses også et fald i andelen af daglige rygere fra 2010 til 2021, men det er fortsat cirka 10 procent af borgerne i Greve Kommune, som dagligt ryger. Rygning, alkohol og overvægt er nogle af de vigtigste parametre i forhold til at udvikle kroniske sygdomme. Lokal-MED Center for Sundhed på rådhuset påpeger, at formuleringen vedrørende visiteret motionstilbud bør redigeres. Enten så begge idrætsforeninger i samarbejdet nævnes, eller ingen af de to. Område-MED Center for Job & Social skriver, at det virker ikke hensigtsmæssigt at nævne ét tilbud (op på dupperne) og ikke nævne andre tilbud. Eksempel på visiterede motionstilbud i samarbejde med idrætsforeninger med Visiteret Motion og Op på dupperne er slettet. Lokal-MED i Familierådgivningen foreslår, at man i afsnittet om børn og unge overvejer at undlade ordet forværring og blot fastslår at forebygge mistrivsel blandt børn og unge. Ordet forværring er slettet. Område- MED Center for Job & Socialservice foreslår i deres høringssvar til Børne – og Ungepolitikken at misbrugsproblemer også skal nævnes Under afsnit om børn og unge er der tilføjet misbrugsproblemer. Høringssvar, der ikke fremgår af tabellen ovenfor, har administrationen ikke valgt at indarbejde i Sundheds- og Psykiatripolitik 2023-2026. Årsagerne til disse fravalg kan være, at høringssvaret ikke indeholder forslag til konkrete ændringer til teksten eller er overvejelser i forhold til implementering af politikken. Begrundelser for fravalg af indarbejdelse af høringssvar kan ses i bilag [xx] til sagen. Fra vision til politik Byrådet vedtog den 23. maj 2022 (pkt. 17) visionen Naturligvis Greve gennem helhedssyn og fællesskaber , som afsæt for det politiske arbejde. Visionen sætter retning for, at byråd, borgere og erhvervsliv samarbejder om at skabe rammer for det meningsfulde, aktive og indholdsrige liv i Greve Kommune. Visionens temaer, aktivt foreningsliv, bæredygtig kommune, hverdag med indhold, velfærd i fællesskab og aktiv borgerinddragelse beskriver byrådets ønsker til, hvordan det skal være at bo, leve, gå i skole, arbejde og deltage i fritids-, idræts- og kulturlivet i Greve Kommune. Sundheds- og Psykiatripolitik 2023-2026 tager afsæt i visionen og sætter rammen og retningen for arbejdet og indsatserne på sundheds- og psykiatriområdet i Greve Kommune. Fra politik til indsatser Sundheds- og Psykiatripolitik 2023-2026 er overordnet og beskriver ikke konkrete indsatser. Administrationen vil overfor Sundheds- og Omsorgsudvalget løbende præsentere handleplaner for, hvordan Greve Kommune i samspil med relevante aktører vil arbejde med at udmønte politikken og opnå de ønskede effekter for borgerne. Der er i den politiske opfølgning særligt fokus på indsatser, som er koblet til de ønskede effekter af politikken. Økonomiske konsekvenser Sagen har ingen økonomiske konsekvenser. Tidsplan De i alt otte borgerrettede politikker bliver lagt op til endelig godkendelse i byrådet den 15. maj 2023. Sagens forløb 24-04-2023 Sundheds- og Omsorgsudvalget Beslutning ikke frigivet", "source_path": "data/greve/raw_dagsordener/Social- og Handicapudvalget_2023-04-24T17:00:00+02:00_1b12a969-6d31-4631-b5a8-aa3544e7ecfe.json", "meeting_year": 2023, "meeting_month": 4, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "1b12a969-6d31-4631-b5a8-aa3544e7ecfe", "chunk_id": "1b12a969-6d31-4631-b5a8-aa3544e7ecfe_5_html_fragment_chunk0", "section_type": "html_fragment", "section_title": "STIME - ’Styrket Tværsektoriel Indsats for børn og unges Mentale Sundhed", "committee": "Social- og Handicapudvalget", "meeting_date": "2023-04-24T17:00:00+02:00", "case_number": "23-004342", "agenda_index": 5, "text": "Beslutning Taget til efterretning Fremstilling Sagsprocedure Sundheds- og Omsorgsudvalget, Social- og Handicapudvalget og Skole-, Børne- og Ungeudvalget Resume Både på landsplan og i Greve Kommune opleves der en stigning i antallet af børn og unge, der er i psykisk mistrivsel. Med sagen skal der træffes beslutning om, hvorvidt Greve Kommune skal ansøge om deltagelse i udviklingsprogrammet STIME initieret af Region Sjælland og på baggrund af gode erfaringer fra Region Hovedstaden. Deltagelse i udviklingsprogrammet forventes at bidrage til, at børn, unge og forældre får tidligere og mere relevant hjælp. Indstilling Administrationen indstiller overfor Skole-, Børne- og Ungeudvalget; 1. at Greve Kommune ansøger om deltagelse i STIME i Region Sjælland Administrationen indstiller overfor Social- og Handicapudvalget og Sundheds- og Omsorgsudvalget; 2. at orienteringen tages til efterretning Sagsbeskrivelse Baggrund Et stigende antal børn og unge kommer i psykisk mistrivsel. I denne sammenhæng er der tale om børn og unge, som er uden for behov for at blive udredt og behandlet i regionens børne- og ungepsykiatri, men hvor vanskelighederne for den enkelte har et omfang og en kompleksitet, der ikke kan håndteres med de indsatser, som vi har i kommunalt regi. Med andre ord er der en risiko for, at børnene/de unge ikke får den tilstrækkelige og rettidige indsats, da deres behov falder mellem to stole. For at imødekomme den beskrevne målgruppes behov, etablerede Børne- og Ungdomspsykiatrisk Center under Region Hovedstadens psykiatri og en række kommuner omkring hovedstaden, et projektsamarbejde i 2018 under overskriften STIME. Projektet løb fra 2018-2021, og var finansieret af puljemidler fra Sundgedsstyrelsen. Efter endt projekt blev det besluttet at videreføre indsatsen, og i maj 2022 blev der besluttet et kommissorium for samarbejdet. For børnene og de unge er der indsatser under fire hovedspor: Når svære følelser fører til selvskade Når tanker om krop og mad fylder for meget Når bekymring eller tristhed fylder for meget Når uro, opmærksomhed eller impulsivitet er en udfordring For at lykkes med indsatserne er der et tæt samarbejde mellem kommunerne og psykiatrien. Her er der bl.a. fokus på at udvikle metoder til lettere behandling af børnene/de unge, at kompetenceudvikle fagprofessionelle, og sikre vejledning i læringsmiljøet så indsatserne og behandlingen på denne måde er tæt koblet til hverdagen for barnet/den unge. Det er også et væsentligt element i arbejdet, at der er indsatser rettet mod familien, og ikke alene mod barnet/den unge i undervisningen. Det er beskrevet sådan, at \"familierne får en lavintens, men specialiseret indsats tidligt og tæt på deres hverdag\". STIME i Region Sjælland Region Sjælland har, på baggrund af de gode erfaringer fra Region Hovedstaden besluttet, at tilbyde et samarbejde omkring STIME for udvalgte kommuner i regionen. Der har i første omgang været afholdt informationsmøder, hvor Greve Kommune har deltaget. Derudover har kommunerne uforpligtende skulle tilkendegive, hvorvidt de er interesseret i at indgå i et formelt samarbejde. Greve Kommune har givet et uforpligtende tilsagn herom. I den nationale 10-årsplan for psykiatrien er det første af fem prioriterede indsatsområder, at der skal etableres et let tilgængeligt tilbud i kommunerne til børn og unge med psykisk mistrivsel. Region Sjælland har i budgetaftale 2023 afsat midler til at styrke det tværsektorielle samarbejde gennem etablering af et samarbejde på tværs af psykiatri og kommuner efter STIME-konceptet med det formål, at den regionale børne- og ungepsykiatri og kommunerne i fællesskab tager ansvar for at kunne hjælpe børn og unge i psykisk mistrivsel tidligt og tæt på deres hverdag. Indsatserne i et samarbejde mellem Region Sjællands psykiatri og de deltagende kommuner er endnu ikke fastlagt. Dette skal ske i et samarbejde parterne imellem. Udvikling af partnerskabsaftale og indtræden i det formelle samarbejde Fra april 2023 og 3-6 måneder frem skal der udvikles en partnerskabsaftale, der senere skal danne grundlag for at indgå i det egentlige samarbejde om de indsatser, der retter sig mod børnene/de unge. I udviklingsarbejdet deltager 1-2 medarbejdere fra Greve Kommune i en række møder og workshops. Når partnerskabsaftalen er udviklet, skal Greve Kommune give endeligt tilsagn om ønsket deltagelse. For nuværende er det projekteret, at der kan deltage 6-7 kommuner i det endelige program. Såfremt udvalget beslutter, at der skal arbejdes videre med STIME vil partnerskabsaftalen blive forelagt til endelig politisk godkendelse. Ressourcer i samarbejdet om indsatser Det endelige ressourcetræk ved deltagelse i det endelige program er ikke kendt for nuværende. Det kan dog oplyses, at der vil skulle ske en prioritering af kommunale ressourcer i deltagelsen i indsatserne. Kommunerne vil skulle være ansvarlige for at afsætte ressourcer til at drifte opsporing, screening og visitation, gennemførelse af forløb, evaluering af forløb, opkvalificering af fagprofessionelle, vejledning i læringsmiljø. Det er administrationens vurdering, at ressourcerne hertil kan ske inden for nuværende økonomiske ramme idet det forudsættes, at en tidlig indsats vil bevirke færre udgifter til senere og mere indgribende indsatser. Økonomiske konsekvenser Sagen har ingen umiddelbare økonomiske konsekvenser. Sagens forløb 24-04-2023 Sundheds- og Omsorgsudvalget Beslutning ikke frigivet", "source_path": "data/greve/raw_dagsordener/Social- og Handicapudvalget_2023-04-24T17:00:00+02:00_1b12a969-6d31-4631-b5a8-aa3544e7ecfe.json", "meeting_year": 2023, "meeting_month": 4, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "1b12a969-6d31-4631-b5a8-aa3544e7ecfe", "chunk_id": "1b12a969-6d31-4631-b5a8-aa3544e7ecfe_6_html_fragment_chunk0", "section_type": "html_fragment", "section_title": "Orientering fra formanden/gensidig orientering", "committee": "Social- og Handicapudvalget", "meeting_date": "2023-04-24T17:00:00+02:00", "case_number": "21-014473", "agenda_index": 6, "text": "Beslutning Taget til efterretning Udvalget drøftede mulighederne for at afholde et borgermøde om implementering af Social- og Handicappolitikken, når den er vedtaget. Administrationen forelægger en sag herom. Udvalget ønsker en status i relation til de unge mennesker der fraflyttede de særlige ungdomsboliger i Birkelyparken. Fremstilling Sagsprocedure Social- og Handicapudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning.", "source_path": "data/greve/raw_dagsordener/Social- og Handicapudvalget_2023-04-24T17:00:00+02:00_1b12a969-6d31-4631-b5a8-aa3544e7ecfe.json", "meeting_year": 2023, "meeting_month": 4, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "1b12a969-6d31-4631-b5a8-aa3544e7ecfe", "chunk_id": "1b12a969-6d31-4631-b5a8-aa3544e7ecfe_7_html_fragment_chunk0", "section_type": "html_fragment", "section_title": "Huskeliste og orientering fra administrationen", "committee": "Social- og Handicapudvalget", "meeting_date": "2023-04-24T17:00:00+02:00", "case_number": "21-013715", "agenda_index": 7, "text": "Beslutning Taget til efterretning Herudover blev der orienteret om dialog fra møde i Handicaprådet. Fremstilling Sagsprocedure Social- og Handicapudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil den blive vedlagt som bilag. Indstilling Administrationen indstiller, at eventuelle orienteringer tages til efterretning. Sagsbeskrivelse Administrationen har følgende til orientering: - Virtuelle møder om barnets lov v./ Social- og Boligstyrelsen og Ankestyrelsen. Link til info om møderne herunder praktiske oplysninger: https://sbst.dk/nyheder/2023/virtuelle-moeder-om-barnets-lov", "source_path": "data/greve/raw_dagsordener/Social- og Handicapudvalget_2023-04-24T17:00:00+02:00_1b12a969-6d31-4631-b5a8-aa3544e7ecfe.json", "meeting_year": 2023, "meeting_month": 4, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "1b12a969-6d31-4631-b5a8-aa3544e7ecfe", "chunk_id": "1b12a969-6d31-4631-b5a8-aa3544e7ecfe_8_html_fragment_chunk0", "section_type": "html_fragment", "section_title": "Social- og Handicapudvalget - mødekalender 2023", "committee": "Social- og Handicapudvalget", "meeting_date": "2023-04-24T17:00:00+02:00", "case_number": "21-014474", "agenda_index": 8, "text": "Beslutning Taget til efterretning. Fremstilling Sagsprocedure Social- og Handicapudvalget. Resume I sagen gives et overblik over Social- og Handicapudvalgets udvalgsmøder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Mødekalenderen er vedhæftet som bilag.", "source_path": "data/greve/raw_dagsordener/Social- og Handicapudvalget_2023-04-24T17:00:00+02:00_1b12a969-6d31-4631-b5a8-aa3544e7ecfe.json", "meeting_year": 2023, "meeting_month": 4, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "1b12a969-6d31-4631-b5a8-aa3544e7ecfe", "chunk_id": "1b12a969-6d31-4631-b5a8-aa3544e7ecfe_9_html_fragment_chunk0", "section_type": "html_fragment", "section_title": "Underskriftsark", "committee": "Social- og Handicapudvalget", "meeting_date": "2023-04-24T17:00:00+02:00", "case_number": "21-014478", "agenda_index": 9, "text": "Fremstilling Sagsprocedure Social- og Handicapudvalget. Resume Elektronisk underskriftsark.", "source_path": "data/greve/raw_dagsordener/Social- og Handicapudvalget_2023-04-24T17:00:00+02:00_1b12a969-6d31-4631-b5a8-aa3544e7ecfe.json", "meeting_year": 2023, "meeting_month": 4, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
