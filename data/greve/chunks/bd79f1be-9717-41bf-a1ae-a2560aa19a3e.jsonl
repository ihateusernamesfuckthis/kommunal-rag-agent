{"document_id": "bd79f1be-9717-41bf-a1ae-a2560aa19a3e", "chunk_id": "bd79f1be-9717-41bf-a1ae-a2560aa19a3e_0_html_fragment_chunk0", "section_type": "html_fragment", "section_title": "Besøg ved forening: Sydkystens Karate", "committee": "Kultur- og Fritidsudvalget", "meeting_date": "2023-01-11T17:00:00+01:00", "case_number": "22-015354", "agenda_index": 0, "text": "Beslutning Tages til efterretning. Fremstilling Sagsprocedure Kultur- og Fritidsudvalget Resume Kultur- og Fritidsudvalget besøger foreningen Sydkystens Karate Klub. Besøget er planlagt efter udvalgets ønsker om at besøge eller at få besøg af kommunens foreninger i forbindelse med hvert udvalgsmøde i 2023. Formålet er at skabe opmærksomhed på foreningernes udfordringer og hvad foreningerne har succes med. Indstilling Administrationen indstiller at udvalget tager program for besøg ved Sydkystens Karate Klub til efterretning. Sagsbeskrivelse Mødets indhold Sydkystens Karate Klub vil ved besøget give en rundvisning i deres Dojo (kampsportslokale på japansk). Under rundvisningen vil de fortælle om, hvad de som forening er lykkedes med og hvad de som forening bøvler med. Foreningen har fået at vide, at formålet med mødet er at Kultur- og Fritidsudvalget få bedre kendskab til netop deres forening – og til kampsportsforeninger i det hele taget. at Kultur- og Fritidsudvalget få perspektiver på, hvad I som forening bøvler med, da udvalget gerne vil gøre det nemmere at være frivillig i foreningerne. at høre om deres succeser og hvor de lykkedes, så udvalget bliver klogere på, hvad der allerede fungerer godt og kan dele den viden/erfaring med andre. Praktik Tid: Kl. 17.00-17.30. Efter besøget fortsætter udvalgsmødet på Greve Rådhus Sted: Håndværkerbyen 20A, 2670 Greve Tilstede ved besøget fra Sydkystens Karate Klub: Michael Løytved (formand for foreningen), Lars (cheftræner) og Hans (kasser). Der er desuden træning i lokalerne, det er stævnetræning, Fitness Karate og Voksen Karate. Om Sydkystens Karate Klub og deres tilskud fra Greve Kommune Antal medlemmer (2021-tal ): 27 medlemmer under 25 år og 28 medlemmer over 25 år. Der er en fremgang i medlemmer i forhold til tidligere år. Medlemstilskud (2022): 6.630 kr. Lokaler : Foreningen er i egne lokaler, men modtager intet lokaletilskud fra Greve Kommune. Partnerskabsaftale : Har i 2022 fået tildelt 30.000 kr. til projektet \"Sådan vil vi give flere Børn, Unge og Voksne øget motorik, fysik, velvære, glæde & sammenhold\". Formålet med projektet er: At tiltrække og fastholde børn i alderen 6-13 år - overvejende piger At tiltrække og fastholde unge i alderen 14-20 år - begge køn, dog gerne flere piger At tiltrække & fastholde voksne i alderen 20 - 65 år - begge køn og gerne par At udvikle ny digital karate træningsmetode. Sommerferieaktiviteter: Foreningen har i flere år modtaget underskudsgaranti til aktiviteten \"KUNG FU PANDA Karate - Selvforsvar & Okinawa Karate - Uge 27, 6-9 årige\". Foreningen havde i 2022 dog ikke den ønskede tilslutning, hvorfor de kun gennemførte en af to ugers aktiviteter. Kampsport i Greve Kommune: Der er i alt syv kampsportsforeninger i Greve Kommune Bushikan Karate Greve Ju-Jutsu Greve Takemusu Aikido Dojo House of martial Arts Greve Sydkystens Karate Klub Tune IF Karate Karlslunde Karate (Karlslunde Idrætsforening)", "source_path": "data/greve/raw_dagsordener/Kultur- og Fritidsudvalget_2023-01-11T17:00:00+01:00_bd79f1be-9717-41bf-a1ae-a2560aa19a3e.json", "meeting_year": 2023, "meeting_month": 1, "committee_normalized": "kulturogfritids", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "bd79f1be-9717-41bf-a1ae-a2560aa19a3e", "chunk_id": "bd79f1be-9717-41bf-a1ae-a2560aa19a3e_1_html_fragment_chunk0", "section_type": "html_fragment", "section_title": "Godkendelse af dagsorden", "committee": "Kultur- og Fritidsudvalget", "meeting_date": "2023-01-11T17:00:00+01:00", "case_number": "21-014482", "agenda_index": 1, "text": "Beslutning Godkendt. Fremstilling Sagsprocedure Kultur- og Fritidsudvalget. Resume Godkendelse af dagsorden for mødet den 11. januar 2023. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Kultur- og Fritidsudvalget_2023-01-11T17:00:00+01:00_bd79f1be-9717-41bf-a1ae-a2560aa19a3e.json", "meeting_year": 2023, "meeting_month": 1, "committee_normalized": "kulturogfritids", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "bd79f1be-9717-41bf-a1ae-a2560aa19a3e", "chunk_id": "bd79f1be-9717-41bf-a1ae-a2560aa19a3e_2_html_fragment_chunk0", "section_type": "html_fragment", "section_title": "Driftstilskudsaftale Greve Pigegarde 2023-2026", "committee": "Kultur- og Fritidsudvalget", "meeting_date": "2023-01-11T17:00:00+01:00", "case_number": "22-011449", "agenda_index": 2, "text": "Beslutning Anbefales. Fremstilling Sagsprocedure Kultur-og fritidsudvalget, Økonomiudvalget, Byrådet Resume En ny aftale om tilskud til Greve Pigegarde og Greve Kommune er udarbejdet for perioden 2023-2025 i dialog og enighed mellem Greve Pigegardes bestyrelse og administrationen. Aftalen sendes til godkendelse i Byrådet. Indstilling Administrationen indstiller, at Aftale om driftstilskud 2023-2025 med Greve Pigegarde godkendes. Sagsbeskrivelse Greve Kommune yder årligt et driftstilskud til Greve Pigegarde. I budgettet for 2023-2026 udgør tilskuddet 241.558 kr. årligt (2023-tal). Driftstilskuddet til Greve Pigegarde er dermed reduceret med 50.000 kr. i forhold til tidligere år. Kultur- og Fritidsadministrationen er i dialog med Greve Pigegardes bestyrelse blevet enige om en ny aftale om driftstilskud for perioden 1. januar 2023 og til 31. december 2025, som hermed sendes til politisk godkendelse. Aftalen om driftstilskud beskriver formål og vilkår for Greve Pigegardes anvendelse af det kommunale tilskud. Aftalen skal sikre, at kommunens midler anvendes til det aftalte formål og forvaltes efter offentligretslige regler. Der har ikke været behov for at ændret væsentligt ved vilkårene for aftalen. Greve Pigegarde forpligter sig i aftalen til fortsat at bidrage ved seks kommunale arrangementer om året. Aftalen suppleres med en løbende dialog og samarbejde efter behov mellem Greve Kommune og Greve Pigegarde. Aftalens indhold og ændringer Aftalen blev fornyet så sent som i 2020. Derfor er der kun foretaget mindre justeringer af aftalen, med det formål at aftalen afspejler den egentlige samarbejde og administration af aftalen, så som ændring af udbetalingsraterne fra to til en gang om året i første kvartal. antal arrangementer som det forventes at Garden deltager i om året er ændret fra 30 til 20, da det afspejler det egentlige aktivitetsniveau (også før coronanedlukningen). ændring af foreningens opsigelse af aftalen fra en måned til at begge parter kan opsige aftalen med virkning fra udgangen af et helt budgetår. Lovgrundlag Folkeoplysningsloven er rammesættende for aftalen, hvormed tilskuddet gives for at understøtte borgernes fritidsinteresser og har ikke-kommerciel karakter. Greve Kommune yder desuden driftstilskud i overensstemmelse med kommunalfuldmagtsreglerne og statsstøttereglerne, hvormed driftstilskuddet kun må anvendes til lovlige kommunale formål Bevillingsperioden er sat til tre år, da en aftale på over 3 år vil kræve et forudgående samtykke fra Ankestyrelsen. Det skyldes reglerne i lånebekendtgørelsens § 13, hvorefter kommunalbestyrelsen ikke uden et samtykke fra Ankestyrelsen må give regelmæssige ydelser og lignende, som kommunen ikke efter lovgivning er forpligtet til at give. Kommunale ydelser på op til tre år anses ikke for at være regelmæssige ydelser i den sammenhæng. Greve Pigegarde er ikke en folkeoplysende forening. Greve Kommune er således ikke forpligtet til at yde tilskud, og derfor vil en aftale på over 3 år kræve et samtykke fra Ankestyrelsen. Aftalen hviler på en politisk beslutning. Økonomiske konsekvenser Aftalen er indgået på baggrund af det politisk godkendte budget for 2023-26. Tidsplan Aftalen underskrives når den er godkendt politisk i Byrådet.", "source_path": "data/greve/raw_dagsordener/Kultur- og Fritidsudvalget_2023-01-11T17:00:00+01:00_bd79f1be-9717-41bf-a1ae-a2560aa19a3e.json", "meeting_year": 2023, "meeting_month": 1, "committee_normalized": "kulturogfritids", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "bd79f1be-9717-41bf-a1ae-a2560aa19a3e", "chunk_id": "bd79f1be-9717-41bf-a1ae-a2560aa19a3e_3_html_fragment_chunk0", "section_type": "html_fragment", "section_title": "Fordeling af Idræts- og Fritidspuljer og talent- og elitestøtte 2023", "committee": "Kultur- og Fritidsudvalget", "meeting_date": "2023-01-11T17:00:00+01:00", "case_number": "22-014233", "agenda_index": 3, "text": "Beslutning 1. Udvalget godkender fordelingen med nogle justeringer, der medfører, at det samlede beløb til udmøntning fra idrætspuljen bliver 447.550 kr. Det højere beløb finansieres ved at nedjustere det samlede beløb til talent- og elite forholdsmæssigt. De ændrede bevillinger i Idrætspuljen er: Ansøgning 9, der er opjusteret til 33.846 Ansøgning 17, der er opjusteret til 12.000 Ansøgning 25, hvor der bevilges 16.000 Ansøgning 26, hvor der bevilges 10.000 Ansøgning 27, hvor der bevilges 7.000 2. Godkendes 3. Godkendes med reduktionen fra punkt 1 på i alt 38.346 kr. Beløbet nedsættes forholdsmæssigt på alle foreningerne. 4. Det godkendes, at kriterierne justeres med at tilbageførte midler fra foreninger kan refordeles inden for samme budgetår. Fremstilling Sagsprocedure Kultur- og Fritidsudvalget Resume Sagen beskriver uddelingen af Idræts- og Fritidspuljerne for 2023 samt talent- og elitestøtte for 2023-24. Idræts- og Fritidspuljeudvalgene har udarbejdet deres anbefalinger på baggrund af Kultur- og Fritidsudvalgets godkendte kriterier for Idræts- og Fritidspuljerne samt talent- og elitestøtte. Kultur- og Fritidsudvalget skal beslutte fordelingen af puljernes ramme på baggrund af puljeudvalgenes indstillinger. Indstilling Administrationen indstiller, at Kultur- og Fritidsudvalget beslutter fordelingen af midler til ansøgninger til Idrætspuljen med udgangspunkt i Idrætspuljeudvalgets anbefalinger, men at der også tages bestik af administrationens bemærkninger. at det godkendes, at der fordeles 207.006,25 kr. til ansøgninger under Fritidspuljen med udgangspunkt i Fritidspuljeudvalgets anbefalinger. at beløbet til talent- og elitestøtte bestemmes efter, hvad der er tilbage i puljernes samlede ramme, når Kultur- og Fritidsudvalget har bestemt, hvad der skal uddeles i Idræts- og Fritidspuljen. at det godkendes, at kriterierne for Idrætspuljen tilpasses i forhold til, at uforbrugte midler føres tilbage og ikke kan overføres til næste års ramme. Sagsbeskrivelse Baggrund Der er forskellige muligheder for at søge om tilskud som forening eller selvorganiseret gruppe hjemmehørende i Greve Kommune. Én af mulighederne for støtte er via puljemidler. Der er årligt afsat et rammebeløb, der udmøntes via Idrætspuljen, Fritidspuljen og talent- og elitestøtte. Hver pulje har en række temaer med forskellige formål såsom at fastholde eller tiltrække medlemmer og frivillige, yde et materialetilskud eller fremme udviklingen af folkeoplysningsområdet. Ansøgninger til puljemidler behandles af Idrætspuljeudvalget og Fritidspuljeudvalget. Puljeudvalgenes anbefalinger danner baggrund for administrationens indstilling til Kultur- og Fritidsudvalget. Fordeling af rammen De tre puljer deler ramme med tilskud til handicapaktiviteter, og sammenlagt er rammen for 2023 på 1.860.902 kr. (tallene i sagen er inklusiv positiv listemoms). Tilskud til handicapaktiviteter udgør 150.000 kr. Derfor er den samlede ramme af Idrætspuljen, Fritidspuljen og talent- og elitestøtte på 1.710.902 kr. i 2023. Puljeudvalgene anbefaler følgende fordeling: Idrætspulje Fritidspulje Ansøgninger Idrætspuljen Talent- og elitestøtte Ansøgninger fritidspulje 409.204 1.094.692 207.006,25 I vedlagte bilag fremgår det, hvilke beløb Idrætspuljeudvalget og Fritidspuljeudvalget anbefaler til de enkelte ansøgninger. Administrationen gør opmærksom på, at det beløb, der gives til talent- og elitestøtte i 2023, som udgangspunkt også gælder for 2024, idet talent- og elitestøtten bevilges for en toårig periode, dog med en række forbehold: 1. Budgettet for den samlede ramme kan blive korrigeret, hvilket kan medføre justeringer af rammen for talent- og elitestøtte. 2. Der kan komme flere ansøgninger til talent- og elitestøtte, hvor bevilling til nye ansøgninger medfører en reduktion af de andre foreningers bevilling. 3. Der kan ske ændringer i foreningernes vurderingsgrundlag, der medfører justering af støtten. 4. Der kan komme flere ansøgninger til Idræts- og Fritidspuljen, som medfører en omprioritering af rammens midler, således at der bevilges færre midler til talent- og elitestøtte. Til sammenligning blev der i 2020 givet 940.000 kr. til talent- og elitestøtte, 826.155 kr. i 2021 og 937.308 kr. i 2022. Indstillingen til talent- og elitestøtte er altså noget højere i år end tidligere år. Idrætspuljen – breddeområdet Der er kommet 31 ansøgninger for i alt 952.995 kr. Idrætspuljeudvalget har behandlet ansøgningerne og anbefaler 17 ansøgninger helt eller delvist. I alt for 2023 anbefales 409.204 kr. Puljeudvalget har prioriteret ansøgninger vedrørende nye tiltag, udvikling og sikkerhed. Puljeudvalget har overordnet anbefalet afslag til drift, tuneringsdeltagelse, rejser, forplejning og omkostninger til administration. Der er en række af Idrætspuljeudvalgets anbefalinger, der, efter administrationens vurdering, ikke lever op til kriterierne for Idrætspuljen, eller hvor Idrætspuljeudvalget har valgt ikke at give en bevilling, selvom det ville være inden for retningslinjerne at give en bevilling. Administrationen har i vedhæftede bilag om indstillinger til Idrætspuljen indsat bemærkninger til de ansøgninger, det drejer sig om. I bemærkningerne gør administrationen overordnet opmærksom på: At retningslinjerne beskriver, at der godt kan gives tilskud til materialer, hvis materialerne er med til at opretholde forsvarlige og varierede foreningsaktiviteter. At man ved en række ansøgninger i højere grad kunne tage bestik at Kultur- og Fritidsudvalgets tidligere udmelding om, at tilskud til materialer skal bero på en konkret helhedsvurdering af de enkelte forhold i foreningerne. Dette er indarbejdet i retningslinjerne for puljen i ønsket om at tilgodese foreninger, der ellers får færre tilskud. At der som udgangspunkt ikke gives tilskud til modernisering og vedligeholdelse af faciliteter, men at det igen bør betragtes ud fra en helhedsvurdering. Såfremt Kultur- og Fritidsudvalget responderer på nogle af administrationens bemærkninger, vil det nedsætte beløbet til talent- og elitestøtte. Talent- og elitestøtte Ansøgninger til talent- og elitestøtte behandles hvert andet år på baggrund af foreningers anmodninger og en dialog med Idræts- og FritidsSekretariatet. I år er ansøgningsår. Der er kommet ni ansøgninger til elitestøtte og 12 ansøgninger til talentstøtte. I mellemåret midtvejsevaluerer Idrætspuljeudvalget støtten. Støtteniveauet bestemmes på baggrund af en række kriterier, som har betydning for foreningers elite- og talentudviklingsmiljø. Kriterierne er udarbejdet i samarbejde med Danmarks Idrætsforbund og Team Danmark. I elitesammenhæng omfatter kriterierne foreningernes præstationer, disciplinens konkurrenceintensitet, trænerniveauet og foreningens sportslige ledelse. I talentsammenhæng omfatter kriterierne særligt talentudviklingsmiljøets potentiale. Med udgangspunkt i kriterierne tildeles foreningerne point på en skala fra 1-20. Foreningerne tildeles midler med udgangspunkt i summen af deres point i forhold til rammen for talent- og elitestøtte. Idrætspuljeudvalget anbefaler, at der gives 469.154 kr. til elitestøtte og 625.538 kr. til talentstøtte. Dermed anbefaler Idrætspuljeudvalget, at der samlet gives tilsagn til talent- og elitestøtte på 1.094.692 kr. Administrationens anbefaling er, Kultur- og Fritidsudvalget først tager stilling til støtteniveauet til Idræts- og Fritidspuljen, og derefter ud fra puljernes samlede restbeløb bestemmer støtteniveauet for talent- og elite. Fritidspuljen Der er kommet 15 ansøgninger for i alt 1.287.006,25 kr. Fritidspuljeudvalget har behandlet ansøgningerne og anbefaler 13 ansøgninger helt eller delvist og at to ansøgninger ikke imødekommes. I alt for 2023 anbefales 207.006,25 kr. Det er administrationens vurdering, af Fritidspuljeudvalgets anbefalinger stemmer overens med retningslinjerne for Fritidspuljen. Puljeudvalget har prioriteret ansøgninger vedrørende udvikling og materialer til nye tiltag. Puljeudvalget har anbefalet afslag til ansøgninger om forplejning og tilskud til lønmidler. Jf. Fritidspuljens ansøgningskriterier giver denne pulje ikke tilskud til løn. Uforbrugte midler tilbageføres I retningslinjerne for Idrætspuljen står: ”Ved overskydende midler fra tidligere uddelinger vil disse indgå i den samlede pulje for den kommende uddeling af idrætspuljemidler.” Ud fra Greve Kommunes retningslinjer for økonomi, hvor uforbrugte midler skal tilbageføres til kommunen, bør dette kriterie fjernes fra Idrætspuljens retningslinjerne, da overskydende midler fra uddelingerne ikke kan overføres til kommende års uddelinger. Lovgrundlag Folkeoplysningslovens §6,3, Greveordningen og Kultur- og Fritidsudvalgets godkendte kriterier for Idræts- og Fritidspuljerne. Økonomiske konsekvenser Fordelingen af puljemidlerne finansieres inden for den tildelte ramme til Idræts- og Fritidspuljerne og talent- og elitestøtte i 2023 under Kultur- og Fritidsudvalgets budget. Tidsplan Tilskuddene udbetales i primo februar, hvor der også udsendes bevillingsbreve til foreningerne.", "source_path": "data/greve/raw_dagsordener/Kultur- og Fritidsudvalget_2023-01-11T17:00:00+01:00_bd79f1be-9717-41bf-a1ae-a2560aa19a3e.json", "meeting_year": 2023, "meeting_month": 1, "committee_normalized": "kulturogfritids", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "bd79f1be-9717-41bf-a1ae-a2560aa19a3e", "chunk_id": "bd79f1be-9717-41bf-a1ae-a2560aa19a3e_4_html_fragment_chunk0", "section_type": "html_fragment", "section_title": "Motorisk projekt i Greve Kommune", "committee": "Kultur- og Fritidsudvalget", "meeting_date": "2023-01-11T17:00:00+01:00", "case_number": "22-015415", "agenda_index": 4, "text": "Beslutning Anbefales. Fremstilling Sagsprocedure Skole-, Børne-, og Ungeudvalget, Kultur- og Fritidsudvalget, Økonomiudvalget og Byrådet. Resume I budget 2022 blev der afsat 0,5 mio. kr. til at arbejde med motorik for børn i Greve Kommune. Midlerne er lagt ud til Idræts- og Fritidssekretariatet (IFS). I denne sag skal det tages stilling til anvendelse af midlerne, og i et samarbejde mellem IFS og Center for Dagtilbud & Skoler foreslås det at midlerne anvendes til et pilotprojekt for børn i alderen 5-7 år i et udvalgt område af kommunen. Indstilling Administrationen indstiller til Skole-, Børne- og Ungeudvalget, pilotprojektet KaMiBe godkendes til udrulning i skoleåret 2023/2024, og at midlerne som konsekvens heraf overføres. Administrationen indstiller til Kultur- og Fritidsudvalget, at pilotprojektet KaMiBe godkendes til udrulning i skoleåret 2023/2024. Sagsbeskrivelse Idræts- og fritidssekretariatet har i 3. og 4. kvartal 2022 været i dialog med relevante forskere og fagpersoner på området samt indledt et tæt samarbejde med administrationen i Center for Dagtilbud & Skoler. I august 2022 afviklede sekretariatet et indledede møde vedr. en mulig projektmodel, hvor Greve Kommunes politikere og administration deltog. Pædagogiske erfaringer og evidens, hvor motorisk træning anvendes, viser at børns sproglige og kropslige udvikling har essentiel påvirkning på deres koncentrations - og refleksions niveau, hvilket medfører en positiv udvikling på det faglige, personlige og sociale niveau for det enkelte barn. På baggrund af ovenstående har Idræts- og Fritidssekretariatet i samarbejde med Center for Dagtilbud & Skoler udarbejdet et projektforslag, der tager højde for de forhold og opmærksomhedspunkter som Byrådet godkendte den 23. maj 2022 ved deres behandling af sagen. Hvad er KaMiBe KaMiBe består af tre fokusområder 1) karakterstyrker, 2) mindfulness og 3) bevægelse. De tre områder er koblet sammen til en konkret model for arbejdet med inkluderende læringsfællesskaber i børnehaver og skoler. KaMiBe er udviklet af forskere fra UC Syd, og modellen er afprøvet i flere praksissammenhænge i både børnehaver og på skoler. Formålet med modellen er at give børnene en oplevelse af at kunne bidrage til fællesskabet såvel fagligt som socialt. Praksiserfaringer fra arbejdet med KaMiBe Erfaringer fra praksis har vist, at KaMiBe er virkningsfuldt i overgangen fra børnehave til skole, og giver både det enkelte barn og hele børnegruppen øget trivsel og læringsudbytte. Gennem afprøvning i praksis har pædagoger og lærere erfaret, at børnene er blevet mere åbne overfor hinanden og bedre til aktivt at bidrage til fællesskabet. Dertil er oplevelsen, at børnene har fået bedre kropskontrol og kropsbevidsthed. Udbyttet af KaMiBe har desuden vist sig ved øget koncentrations niveau og bedre refleksions niveau samt sproglig bevidsthed. Afgørende for børnenes trivsel har været en øget selvregulering, som har skabt mere ro hos det enkelte barn og børnegruppen som helhed. Afvikling af projektet i Praksis Pilotprojektet er målrettet 5-7-årige og involverer fagpersonale fra børnehaver, SFO’er og indskolingen. Primær fokus er storbørnsgrupper i børnehaven, børn i spireforløb på SFO i perioden fra april – august og 0.-1. klasse. Konkrete aktiviteter i projektet: Indledende møder på tre udvalgte skoler og tre udvalgte børnehaver for fagpersonale og ledere. Møderne indeholder en overordnet introduktion til KaMiBe. Skolerne udvælges efter dialog med skoleledergruppen, og dagtilbuddene efter dialog med pædagogiske ledere. Workshops for relevante fagpersoner på de tre skoler og i de tre børnehaver. En skole og den tættest tilknyttede børnehave i projektet afholder workshops sammen. Det forventes at, fagpersoner fra Greve Kultur-Base vil deltage på udvalgte workshops for efterfølgende forankring. I løbet af pilotprojektet har alle fagpersoner fire workshops, ca. én i kvartalet, af tre timers varighed. De fire workshops har temaerne: generel introduktion inkl. positiv psykologi, karakterstyrker, mindfulness og bevægelse. Hver workshop indeholder praksisøvelser, sparring og erfaringsudveksling mellem fagpersonerne. Alle workshops bliver afviklet i perioden fra september 2023 til maj 2024 og forestås af en forsker fra UC Syd. Opsamlingsmøder på de tre udvalgte skoler bliver afviklet med fokus på lokale erfaringer, fortsat implementering og forankring. Evalueringen forestås af Idræts- og Fritidssekretariatet, som i samarbejde med Center for Dagtilbud & Skoler indhenter trivselsmålinger fra de skoleklasser og børnehavegrupper, som har deltaget i projektet. Som supplement til trivselsmålingerne vil lærere og pædagoger blive bedt om at besvare et digitalt spørgeskema, og der vil blive fulgt op med kvalitative interviews. I hele projektperioden har Idræts- og Fritidssekretariatet projektlederfunktionen og sikrer i tæt samarbejde med Center for Dagtilbud & Skoler, at pilotprojektet gennemføres. Som led i en potentiel forankring kan Greve Kultur-Base efter endt projektperiode være facilitator for yderligere udbredelse af KaMiBe og motorik/musik i dagtilbud, SFO og skoler i Greve Kommune. Idræts- og Fritidssekretariatet rådfører sig i alle dele af processen med forskere for UC Syd for at sikre den bedst mulige kvalitet i afviklingen. Lovgrundlag Der er ikke et lovgrundlag ift. pilotprojektet, men det medtænkes som en del af bekendtgørelserne af: Lov om folkeskolen, LBK nr. 1887 01/10/2021 om krav til indholdet af mål- og indholdsbeskrivelser for folkeskolens skolefritidsordninger Dagtilbudsloven BEK nr. 968 af 28/06/2018 og LBK nr 985 af 27/06/2022 om krav til pædagogiske mål og indhold i seks læreplanstemaer Økonomiske konsekvenser Rammebeløbet for projektet på 0,5 mio. kr. er afsat i budget 2022 og skal overføres for at kunne anvendes i 2023 og 2024. Af den samlede økonomi på 500.000 kr. forventes ca. halvdelen brugt på udgifter til afholdelse af oplæg og uddannelse, som forestås af UC Syd. Den øvrige økonomi forventes brugt på materialer, vikardækning for personale der deltager i uddannelsen, mødeafholdelse og øvrige driftsudgifter. Øvrige konsekvenser Fagpersoner fra SFO, Skole og Dagtilbud vil i pilotprojekt perioden skulle afsætte arbejdstid til deltagelse på workshop, supervision og afslutning. Tidsplan 1. kvartal 2023: Forarbejdet til pilotprojektet starter i, hvor skoleledere, børnehaveklasseledere og SFO-ledere orienteres om det kommende pilotprojekt. Juni 2023: Opstart af projekt ved indledende møder for ledere og relevante fagpersoner på skolerne og i børnehaverne. September 2023 til maj 2024: Afvikling af workshops. Juni 2024: Pilotprojektet afsluttes med et opsamlingsmøde i med fokus på lokale erfaringer, fortsat implementering og forankring. Pilotprojektets resultater foreligges det politiske niveau i Greve Kommune efter evalueringen Øvrige forhold Sammenhængskraften og kontinuiteten i SFO'ens arbejde med mål og indholdsbeskrivelsen og Dagtilbuddets pædagogiske læreplanstemaer indebærer endvidere et styrket, og nødvendigt samarbejde mellem dagtilbud og SFO/skoler. Sagens forløb 10-01-2023 Skole-, Børne- og Ungeudvalget Anbefales.", "source_path": "data/greve/raw_dagsordener/Kultur- og Fritidsudvalget_2023-01-11T17:00:00+01:00_bd79f1be-9717-41bf-a1ae-a2560aa19a3e.json", "meeting_year": 2023, "meeting_month": 1, "committee_normalized": "kulturogfritids", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "bd79f1be-9717-41bf-a1ae-a2560aa19a3e", "chunk_id": "bd79f1be-9717-41bf-a1ae-a2560aa19a3e_5_html_fragment_chunk0", "section_type": "html_fragment", "section_title": "Privat arv til Greve Museum - indtægts- og en udgiftsbevilling i 2023", "committee": "Kultur- og Fritidsudvalget", "meeting_date": "2023-01-11T17:00:00+01:00", "case_number": "22-014276", "agenda_index": 5, "text": "Beslutning 1-2. Anbefales. Fremstilling Sagsprocedure Kultur- og Fritidsudvalget, Økonomiudvalget og Byrådet Resume Greve Museum har modtaget en arv efter en borger i Greve Kommune på 1 mio. kr. Derfor indstilles det, at der bevilges indtægts- og udgiftsbevilling i 2023. Indstilling Administrationen indstiller, at der meddeles tillægsbevilling til merindtægter på 1,0 mio. kr. i 2023 vedrørende den private arv til Greve Museum. at der meddeles tillægsbevilling til merudgifter på 1,0 mio. kr. i 2023 vedrørende den private arv til Greve Museum. Sagsbeskrivelse Greve Museum har arvet 1 mio. kr. fra en af museets brugere. I marts 2022 fik Greve Museum besked om, at brugeren, der var borger i Greve Kommune, er gået bort. Brugeren havde i sit testamente angivet, at Greve Museum skulle modtage 1 mio. kr. fra boet (bilag 1). Om anvendelse står ganske kort: ”Beløbet skal anvendes inden for Greve Museums eget almennyttige formål”. Arven er i det kommunale budget en indtægt fra en ekstern part. Derfor skal byrådet godkende en politisk bevilling til at modtage indtægten og til at afholde udgifter i det kommunale budget for 2023. Greve Museum er fritaget for boafgift af arven, da boafgiftslovens § 3, stk. 2. tillader kommunale institutioner afgiftsfritagelse. Fritagelsen for boafgift er givet af Skattestyrelsen med krav om, at arven ikke reducerer museets driftstilskud, og at arven anvendes som beskrevet i testamentet (bilag 2). Greve Museum har, i forbindelse med ansøgningen om boafgiftsfritagelsen og på baggrund af testamentet defineret anvendelsen som: \"Arven skal anvendes på Greve Museums afdeling Grevegård, hvor afdøde ofte kom og deltog i aktiviteter. Midlerne skal anvendes til diverse formål, der understøtter museets opgaver indenfor bevaring, forskning og formidling. Det kunne for eksempel være: Udstillinger, arrangementer, forbedring af magasinforhold, anlæg af køkkenhave og lignende.\" Fritagelsen for boafgift er også betinget af, at Greve Museums revisor fører tilsyn med, at midlerne bliver anvendt som beskrevet, at midlerne bliver indsat på en særskilt konto og at de anvendes i perioden 2023-2026. Sagen blev afsluttet ved skifteretten i december 2022. Lovgrundlag Kommunestyrelsesloven § 40 stk. 2 hvoraf det fremgår, at bevillinger fra eksterne parter, der medfører indtægter eller udgifter, som ikke er bevilget i forbindelse med vedtagelsen af årsbudgettet, ikke må iværksættes før kommunalbestyrelsen har godkendt de fornødne bevillinger i budgettet. Boafgiftslovens § 3, stk. 2. som tillader kommunale institutioner afgiftsfritagelse. Økonomiske konsekvenser Det indstilles, at der meddeles tillægsbevilling til merindtægter på 1,000 mio. kr. i 2023 svarende til den modtagne arv, og at der meddeles tillægsbevilling til tilsvarende merudgifter på 1,000 mio. kr. i 2023, således at Greve Museum har et udgiftsbudget til at anvende midlerne. Midlerne afsættes særskilt fra Greve Museums almindelige driftsbudget, således at Greve Museums revisor kan føre tilsyn med midlerne i overensstemmelse med betingelserne i arven. Midlerne vil budgetteknisk blive behandlet som et eksternt finansieret projekter, og uforbrugte midler vil blive overført til det følgende regnskabsår i den almindelige overførselssag, dog med det forbehold at midlerne skal være anvendt senest i 2026. Idet der er balance mellem udgifts- og indtægtsbevilling, har bevillingen netto ingen økonomiske konsekvenser for Greve Kommune. Dermed påvirker midlerne ikke servicerammen. Kommunikation Der udsendes ikke kommunikation eller presse om modtagelsen af arven.", "source_path": "data/greve/raw_dagsordener/Kultur- og Fritidsudvalget_2023-01-11T17:00:00+01:00_bd79f1be-9717-41bf-a1ae-a2560aa19a3e.json", "meeting_year": 2023, "meeting_month": 1, "committee_normalized": "kulturogfritids", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "bd79f1be-9717-41bf-a1ae-a2560aa19a3e", "chunk_id": "bd79f1be-9717-41bf-a1ae-a2560aa19a3e_6_html_fragment_chunk0", "section_type": "html_fragment", "section_title": "Forslag til yderligere håndtering af kapacitetsudfordring på dagtilbudsområdet", "committee": "Kultur- og Fritidsudvalget", "meeting_date": "2023-01-11T17:00:00+01:00", "case_number": "22-015185", "agenda_index": 6, "text": "Beslutning 4. Tages til efterretning. Fremstilling Sagsprocedure Skole-, Børne- og Ungeudvalget, Klima-, Teknik-, og Miljøudvalget, Kultur- og Fritidsudvalget, Økonomiudvalget og Byrådet. Resume Antallet af børn i aldersgruppen 0-6 år er stigende i Greve Kommune, og hvis lovens krav om pasningsgaranti skal overholdes, er der behov for at udvide dagtilbudskapaciteten i 2023-26. I denne sag fremlægges midlertidige løsningsforslag for udvidelse af kapaciteten frem mod marts 2026, hvor en ny daginstitution i Greve Midt til 150 børn og en ny Lunas Ark med en øget kapacitet på 77 pladser står klar til ibrugtagning. Indstilling Administrationen indstiller overfor Skole-, Børne- og Ungeudvalget, og Klima-, Teknik- og Miljøudvalget, 1. at der afsættes rådighedsbeløb i 2023 og meddeles anlægsbevilling på 0,823 mio. kr. til midlertidigt at udvide kapaciteten med 28 vuggestuepladser ved at inddrage Dagplejehuset, Gersagerparken 74, til dagtilbud finansieret af ”Pulje til genopretning o.l.” i 2023, som reduceres tilsvarende 2. at der meddeles tillægsbevilling på i alt 1,3 mio. kr. til ledelse af midlertidigt dagtilbud i Dagplejehuset fordelt med 0,433 mio. kr. i 2023 til og med 2025 , og at dette finansieres ved en reduktion af budgettet til afledt drift vedrørende Lunas Ark i 2024 med 1,285 mio. kr. og i 2025 med 0,015 mio. kr. 3. At der til budgetforhandlingerne for 2024-27 udarbejdes bruttoanlægsforslag til etablering af yderligere midlertidige daginstitutionspladser fra 2024-26 Administrationen indstiller overfor Kultur- og Fritidsudvalget, 4. at sagen tages til efterretning. Sagsbeskrivelse Der har gennem en længere periode været arbejdet med at udvide kapaciteten på dagtilbudsområdet i Greve Kommune. Senest har Byrådet den 3. oktober 2022 besluttet at udvide kapaciteten med 42 vuggestuepladser blandt andet ved, at omlægge børnehavepladser til vuggestuepladser, inddrage lokaler i Dagplejehuset samt udvide daginstitutionen Lundebo. Ydermere er alle sæsonpladser, som kan tages i brug i spidsbelastningsperioder, taget i brug. Ifølge dagtilbudsprognosen fra september 2022, så er de 42 ekstra vuggestuepladser ikke nok til at dække hele kapacitetsbehovet i Greve Kommune, da det forventes at der vil mangle 117 daginstitutionspladser i 2024/25. I de to nedenstående skemaer sidestilles den nuværende kapacitet med den forventede prognose for 2023-2026. De 42 ekstra vuggestuepladser er indregnet. Dagtilbudsprognosen 0-2 årsområdet 2023 2024 2025 2026 Kapacitet 1098 1098 1098 1098 Prognose (gnsn. over året) 1133 1172 1175 1180 Differencen -35 -74 -77 -82 Dagtilbudsprognosen 3-6 årsområdet 2023 2024 2025 2026 Kapacitet 1774 1774 1774 1774 Prognose (gnsn. over året) 1763 1766 1814 1867 Differencen + 11 + 8 -40 -93 Ovenstående prognoser viser, at der er behov for at udvide kapaciteten på dagtilbudsområdet, og at det ikke kan vente, til den nye daginstitution i Greve Midt og den ny Lunas Ark står klar til ibrugtagning marts 2026. Ifølge prognosen er der allerede nu et behov for at udvide kapaciteten på 0-2 årsområdet med 35 pladser, og igen i 2024/25 med yderligere 42 pladser. Derudover forventes det, at der i 2025 er behov for at udvide 3-6 årsområdet med 40 pladser. Først i 2026 når de 2 nye daginstitutioner med 175 pladser kan benyttes, vurderes det, at kapacitetsbehovet på dagtilbudsområdet vil være dækket ind frem mod 2030. Løsningsmuligheder for udvidelse af dagtilbudskapaciteten Administrationen har derfor afsøgt en række forskellige løsningsmuligheder for at udvide kapaciteten. Der er bl.a. kigget på etablering af pavillonbygninger ved en eksisterende daginstitution, ombygning af tomme skolelokaler til dagtilbudslokaler, oprettelse af natur-og skovgrupper eller omlægning af hele Dagplejehuset til dagtilbud. Det er løsninger som alle kræver en mindre anlægsbevilling til fx istandsættelse, ombygning og transport. Se Bilag 1 for \"Uddybning af de belyste scenarier\". Administrationens anbefaling er, at de manglende dagtilbudspladser i 2023 findes ved at inddrage hele Dagplejehuset i Gersagerparken 74, og lave det om til dagtilbud. Herved vil man kunne oprette 24 ekstra vuggestuepladser, foruden den allerede etablererede vuggestuegruppe på 12. En kapacitetsudvidelse med Dagplejehuset vil forholdsvis hurtigt kunne blive iværksat, da Dagplejehusets bygning er velindrettet til dagtilbud, og kræver kun få tilpasninger inden ibrugtagning. Med de ekstra pladser i dagplejehuset vil der mangle ca. 10 pladser for at nå den kapacitet, som er nødvendig i 2023. Disse vil skulle findes ved at omlægge børnehavepladser til vuggestuepladser. Det skal bemærkes, at løsningsforslaget også er forbundet med udfordringer. Institutionen vil have en placering, som af forældre kan blive vurderet som mindre attraktiv Der vil skulle findes andre lokaler, hvor kommunens dagplejere kan mødes med børnene i legegrupper Dagplejepædagogerne, som er det administrative og pædagogiske personale, der varetager driften af dagplejen, skal anvises andre lokaler. Det drejer sig om tre medarbejdere, der skal findes en ny placering til. I udgangspunktet foretrækker forældrene deres børn i integrerede institutioner, hvor de ved, at børnene fortsætter fra vuggestue til børnehave i samme institution. Det vil ikke være muligt at tilbyde med denne løsning, og administrationen kan ikke stille garanti om en bestemt børnehave efter vuggestuetiden i Dagplejehuset. I nedenstående tekst uddybes løsningsforslaget. Kapacitetsudvidelse i 2023: Inddragelse af Dagplejehuset , for etablering af midlertidigt dagtilbud. Dagplejehuset på Gersagerparken 74 ejes af Greve Boligselskab og består af 3 grupperum, køkken, krybberum, kontor, 4 toiletter, personalerum samt en mindre legeplads. Huset benyttes dagligt af dagplejegrupper, som på skift mødes i huset til pædagogiske aktiviteter med børnene. Derudover har 3 dagplejekonsulenter deres kontor i huset. I dette forslag tages der højde for, at der skal findes et andet lokale til dagplejegrupperne, og at der også skal findes 3 kontorpladser til dagplejekonsulenterne. Her forslås det, at dagplejegrupperne flyttes til et lokale i Greve Borgerhus, som tidligere har været benyttet af dagplejen. Til dagplejekonsulenterne skal der arbejdes videre med at finde egnet kontorplads. Den. 3. oktober 2022 blev det besluttet at oprette en midlertidig satellit-gruppe med 12 vuggestuebørn fra en eksisterende daginstitution i et af Dagplejehusets lokaler, og ved at udvide med 2 ekstra vuggestuegrupper med 12 børn, vil huset herefter have en kapacitet på i alt 36 vuggestuepladser. En kapacitet der er på størrelse med daginstitutionen Sanglærkerne på Krogårdsvej. Den midlertidige daginstitution vil kræve ledelse tæt på i hverdagen, og der er søges følgelig om driftsmidler til 25 timer ledelse om ugen for perioden 2023-2026. Kapacitetsudvidelse i 2024: Etablering af naturgrupper til eksisterende daginstitution Derudover vurderes det, at der også er behov for at kigge nærmere på yderligere midlertidige pladser fra 2024-26. Derfor beder administrationen om lov til at udarbejde et budgetforslag på dette, antaget at behovet bekræftes i den opdaterede befolkningsprognose som fremlægges politisk i foråret 2023. En mulighed er at pladserne etableres som naturgrupper, som der fremlægges en separat sag om for Skole- og Børneudvalget. I den nuværende dagtilbudsprognosen for 2024/25 er der behov for at udvide kapaciteten yderligere med 42 vuggestuepladser og 40 børnehavepladser. Derfor anbefales det, at der i budgetforslag 2024-27 udarbejdes et bruttoanlægsforslag til etablering af yderligere daginstitutionspladser som natur/skovgrupper. Lovgrundlag Dagtilbudsområdet og Bygningsreglementet. Økonomiske konsekvenser Der er afsat 16,6 mio. kr. i Genopretningspuljen i 2023. Heraf er 1,0 mio. kr. allerede bevilget til konkrete sager, som fx etablering af 12 vuggestuepladser i Dagplejehuset. Der resterer derved 15,6 mio. kr. i puljen. Indstillingen vil medføre, at der samlet tilføres 0,823 mio. kr. til at klargøre dagplejehuset til fuld udnyttelse af huset til dagtilbud. Det betyder, at \"”Pulje til genopretning o.l.” reduceres tilsvarende med 0,823 mio. kr. i 2023. Det resterende rådighedsbeløb på puljen i 2023 er derfor på 14,7 mio. kr. Dertil kommer at der i separat indstilling om Genopretningspuljen foreslås afsat ca. 10 mio. kr. til øvrige projekter. Se bilag 2 for estimat over økonomi og etablering af dagtilbud i Dagplejehuset. Derudover skal der afsættes 0,433 mio. kr. om året i drift i 2023-26 til ledelse svarende til i alt 1,3 mio. kr. Dette finansieres ved en fremrykning af budgettet til afledt drift vedrørende Lunas Ark i 2024 og 2025. Kommunikation Hvis det besluttes at inddrage Dagplejehuset, så udarbejdes der en procesplan for flytning af Dagplejen hvor Dagplejekonsulenterne og Brugerrådet for Greve Borgerhus inddrages. Derudover skal der tages kontakt til Greve Boligselskab for udarbejdes af aftale vedr. istandsættelse af Dagplejehuset. Tidsplan Hvis det besluttes, at kapaciteten på dagtilbudsområdet øges med 28 vuggestuepladser, igangsættes arbejdet med det samme. Sagens forløb 10-01-2023 Skole-, Børne- og Ungeudvalget 1. Udvalget anbefaler, at kapacitetsudfordringen løses ved at etablere øget kapacitet på Damagerskolen og dermed en anlægsbevilling på samlet 1,0 mio. i 2023. Løsningen i 2023 anbefales finansieret af ”Pulje til genopretning o.l.”, som reduceres tilsvarende. Reetableringsfinansieringen behandles som et udvidelsesforslag i budgetprocessen for 2026. 2. Anbefales, dog i en reduceret udgave med 0,3 mio. i 2023 til og med 2025 og at dette finansieres ved en reduktion af budgettet til afledt drift vedrørende Lunas Ark med 0,2 mio. i 2024 og 0,1 mio. 2025. Baggrunden herfor, at der ikke er brug for en fuld dagtilbudslederstilling, men en afdelingslederstilling med denne løsning. 3. Anbefales", "source_path": "data/greve/raw_dagsordener/Kultur- og Fritidsudvalget_2023-01-11T17:00:00+01:00_bd79f1be-9717-41bf-a1ae-a2560aa19a3e.json", "meeting_year": 2023, "meeting_month": 1, "committee_normalized": "kulturogfritids", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "bd79f1be-9717-41bf-a1ae-a2560aa19a3e", "chunk_id": "bd79f1be-9717-41bf-a1ae-a2560aa19a3e_7_html_fragment_chunk0", "section_type": "html_fragment", "section_title": "Budgetopfølgning 3 2022, Kultur- og Fritidsudvalget", "committee": "Kultur- og Fritidsudvalget", "meeting_date": "2023-01-11T17:00:00+01:00", "case_number": "22-000028", "agenda_index": 7, "text": "Beslutning Tages til efterretning. Det bemærkes, at udvalget forventeligt bidrager til at reducere kommunens omkostningsniveau i 2022. Fremstilling Sagsprocedure Kultur- og Fritidsudvalget Resume I denne sag orienteres fagudvalget om indholdet i budgetopfølgning 3 2022 inden for eget udvalgsområde. Budgetopfølgning 3 2022 blev behandlet i Byrådet den 12. december 2022. Indstilling Administrationen indstiller, at sagen tages til efterretning. Sagsbeskrivelse Denne sag skal ses i sammenhæng med den samlede budgetopfølgning 3 2022, som er udarbejdet pr. 30. september 2022 og blev behandlet af Byrådet den 12. december 2022. Det korrigerede budget for Kultur- og Fritidsudvalget var pr. 30. september 2022 på 75,8 mio. kr. Afvigelser på udvalgets område gennemgås nedenfor. Områder under Kultur- og Fritidsudvalget Inden for udvalgets område forventes et samlet mindreforbrug på 1,67 mio. kr. Mindreforbruget er primært under budgetområdet 4.01 Kultur, hvor der forventes mindreforbrug under børnekultur samt institutionerne Greve Idrætscenter og Biblioteket. Under budgetområde 4.02 Fritid er der flere modsatrettede afvigelser, som opvejer hinanden. Der for ventes blandt andet mindreforbrug hos GIC på 1 mio. kr. samt mindre udgifter til aftenskoler og lokaletilskud. Disse Disse mindreforbrug opvejes dog af forventningen om mindreindtægter på Svømmehallen på 1,2 mio. kr., som skyldes færre gæster som følge af renoveringen af det store bassin samt stigende udgifter til tilskudsudbetalingssystemet Winkas. En andel af mindreforbruget hos GIC overføres til 2023, således 0,27 mio.kr. overføres på driften inden for servicerammen og 0,35 mio. kr. flyttes fra drift til anlæg således midlerne overføres fra 2022 til 2023 inden for anlægsrammen. Samlet overføres 0,62 mio. kr. af mindreforbruget hos GIC jævnfør Byrådets beslutning den 12. december 2022 (punkt 15). Alle enkelt afvigelser på området kan ses i bilag 1. Økonomiske konsekvenser Sagen har ingen selvstændige økonomiske konsekvenser, da disse ligger i bevillingssagen til budgetopfølgning 3, som blev behandlet af Byrådet den 12. december 2022.", "source_path": "data/greve/raw_dagsordener/Kultur- og Fritidsudvalget_2023-01-11T17:00:00+01:00_bd79f1be-9717-41bf-a1ae-a2560aa19a3e.json", "meeting_year": 2023, "meeting_month": 1, "committee_normalized": "kulturogfritids", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "bd79f1be-9717-41bf-a1ae-a2560aa19a3e", "chunk_id": "bd79f1be-9717-41bf-a1ae-a2560aa19a3e_8_html_fragment_chunk0", "section_type": "html_fragment", "section_title": "Orientering fra formanden/gensidig orientering", "committee": "Kultur- og Fritidsudvalget", "meeting_date": "2023-01-11T17:00:00+01:00", "case_number": "21-014479", "agenda_index": 8, "text": "Beslutning Udvalgsformanden har deltaget i bestyrelsesmøde i Portalen. Orienteringen tages til efterretning. Fremstilling Sagsprocedure Kultur- og Fritidsudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning.", "source_path": "data/greve/raw_dagsordener/Kultur- og Fritidsudvalget_2023-01-11T17:00:00+01:00_bd79f1be-9717-41bf-a1ae-a2560aa19a3e.json", "meeting_year": 2023, "meeting_month": 1, "committee_normalized": "kulturogfritids", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "bd79f1be-9717-41bf-a1ae-a2560aa19a3e", "chunk_id": "bd79f1be-9717-41bf-a1ae-a2560aa19a3e_9_html_fragment_chunk0", "section_type": "html_fragment", "section_title": "Huskeliste og orientering fra administrationen", "committee": "Kultur- og Fritidsudvalget", "meeting_date": "2023-01-11T17:00:00+01:00", "case_number": "21-013714", "agenda_index": 9, "text": "Beslutning Administrationen orienterede om følgende forhold: Befrielsesdagen 5. maj 2023 Status på politikproces herunder høringsproces og workshops. Forplejning til workshops finansieres fra udvalgets budget. Greve bibliotek energitiltag og benyttelse af biblioteket i den selvbetjente åbningstid Status vedr. forpagter Langsiden Fremstilling Sagsprocedure Kultur- og Fritidsudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil den blive vedlagt som bilag. Indstilling Administrationen indstiller, at orienteringen tages til efterretning. Sagsbeskrivelse Administrationen har følgende til orientering: - Befrielsesdagen 5. maj - Aftenskolerne - implementering af budgetreduktion - Status på politikproces", "source_path": "data/greve/raw_dagsordener/Kultur- og Fritidsudvalget_2023-01-11T17:00:00+01:00_bd79f1be-9717-41bf-a1ae-a2560aa19a3e.json", "meeting_year": 2023, "meeting_month": 1, "committee_normalized": "kulturogfritids", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "bd79f1be-9717-41bf-a1ae-a2560aa19a3e", "chunk_id": "bd79f1be-9717-41bf-a1ae-a2560aa19a3e_10_html_fragment_chunk0", "section_type": "html_fragment", "section_title": "Kultur- og Fritidsudvalgets mødekalender 2023", "committee": "Kultur- og Fritidsudvalget", "meeting_date": "2023-01-11T17:00:00+01:00", "case_number": "21-014480", "agenda_index": 10, "text": "Beslutning Tages til efterretning. Fremstilling Sagsprocedure Kultur- og Fritidsudvalget Resume I sagen gives et overblik over Kultur- og Fritidsudvalgets udvalgsmøder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Kalenderen er vedlagt som bilag.", "source_path": "data/greve/raw_dagsordener/Kultur- og Fritidsudvalget_2023-01-11T17:00:00+01:00_bd79f1be-9717-41bf-a1ae-a2560aa19a3e.json", "meeting_year": 2023, "meeting_month": 1, "committee_normalized": "kulturogfritids", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "bd79f1be-9717-41bf-a1ae-a2560aa19a3e", "chunk_id": "bd79f1be-9717-41bf-a1ae-a2560aa19a3e_11_html_fragment_chunk0", "section_type": "html_fragment", "section_title": "Underskriftsark", "committee": "Kultur- og Fritidsudvalget", "meeting_date": "2023-01-11T17:00:00+01:00", "case_number": "21-014481", "agenda_index": 11, "text": "Fremstilling Sagsprocedure Kultur- og Fritidsudvalget. Resume Elektronisk underskriftsark.", "source_path": "data/greve/raw_dagsordener/Kultur- og Fritidsudvalget_2023-01-11T17:00:00+01:00_bd79f1be-9717-41bf-a1ae-a2560aa19a3e.json", "meeting_year": 2023, "meeting_month": 1, "committee_normalized": "kulturogfritids", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
