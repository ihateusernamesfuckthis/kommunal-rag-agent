{"document_id": "718678a7-bcc0-48db-a4ae-29a0f79d9ab6", "chunk_id": "718678a7-bcc0-48db-a4ae-29a0f79d9ab6_0_html_fragment_chunk0", "section_type": "html_fragment", "section_title": "Godkendelse af dagsorden", "committee": "Klima-, Teknik- og Miljøudvalget", "meeting_date": "2022-08-18T08:00:00+02:00", "case_number": "21-014454", "agenda_index": 0, "text": "Beslutning Dagsordenen blev godkendt. Pkt. 3 blev flyttet frem. Fremstilling Sagsprocedure Klima-, Teknik- og Miljøudvalget. Resume Godkendelse af dagsorden for mødet den 18. august 2022. Indstilling Center for Politik, Organisation & Borgerbetjening indstiller, at dagsordenen godkendes.", "source_path": "data/greve/raw_dagsordener/Klima-, Teknik- og Miljøudvalget_2022-08-18T08:00:00+02:00_718678a7-bcc0-48db-a4ae-29a0f79d9ab6.json", "meeting_year": 2022, "meeting_month": 8, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "718678a7-bcc0-48db-a4ae-29a0f79d9ab6", "chunk_id": "718678a7-bcc0-48db-a4ae-29a0f79d9ab6_1_html_fragment_chunk0", "section_type": "html_fragment", "section_title": "Priser på forundersøgelser af Klimastrandvej", "committee": "Klima-, Teknik- og Miljøudvalget", "meeting_date": "2022-08-18T08:00:00+02:00", "case_number": "22-006272", "agenda_index": 1, "text": "Beslutning Det anbefales, at der indhentes tilbud på punkt to i tabellen. Behovsanalysen fra 3 forskellige firmaer. Der ønskes en samlet pris og at punktet nedbrydes, så man kan plukke i det, svarende til det afsatte beløb. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Sagen er en genoptagelse af drøftelsessag på Klima-, Teknik- og Miljøudvalget den 2. juni og Økonomiudvalget den 13. juni om de foranalyser , som forligsgruppen har ønsket som grundlag for stillingtagen og budget til Strandvejens omdannelse til en Klimastrandvej med et spor i hver retning. I denne sag fremlægges nu priser på rådgiverydelser ved de forskellige foranalyser, som ønsket af Økonomiudvalget . Indstilling Center for Teknik & Miljø indstiller, at der tages beslutning om hvilke foranalyser , der skal igangsættes og evt. tilhørende økonomi. Sagsbeskrivelse Der er afsat 350.000 kr. i 2023 til en foranalyse af en Klimastrandvej med et spor i hver retning. Forligsgruppen har konkretiseret, at foranalysen skal indeholde følgende delelementer: Omdannelse fra 2 til 1 spor på de 4 km af strækningen mod nord Trafiksikre løsninger til at ”vende” og indbygning af p-pladser Etablering af bredere fortov og cykelstier på hele strækningen Forskønnelser ved grønne beplantninger og små ”torvepladser” på hele strækningen Grønne løsninger mod skybrud på hele Strandvejen Strandvejen som barriere mod stormflod inkl. cost-benefit-analyse Der er ikke økonomi til at gennemføre en foranalyse med alle de ønskede delelementer, og der blev derfor fremsat en drøftelsessag for at få konkretiseret, hvilke delementer der skal prioriteres og mulighed for at få et anlægsforslag, der kan supplere budgetbeløbet til de ønskede analyser i budgetforhandlingerne. Økonomiudvalget besluttede den 13. juni at sende sagen tilbage til Klima-, Teknik- og Miljøudvalget for allerede inden budgetforhandlingerne at få en vurdering af, hvad de enkelte analyseelementer koster. COWI har udarbejdet et notat om prisen for de forskellige delelementer, som kan ses i bilaget. Det fremgår af notatet, at flere af de forskellige delanalyser hænger sammen. F.eks. giver det god mening at gennemføre en behovsanalyse af trafiksikre vendepunkter og parkeringsløsninger samt hastighedsdæmpende foranstaltninger, inden man gennemfører en analyse af omdannelse fra 2 til 1 spor samt bredere cykelstier og fortov, forskønnelser med torvepladser mv. Det giver også kun mening at foretage én samlet analyser omkring bredere cykelstier og fortov, tovepladser , trafiksikkerhedstiltag og 2 til 1 spor, hvis alle disse elementer ønskes, da de hænger naturligt sammen. Der gives dog også en pris på kun at foretage en analyse af 2 til 1 spor i den nordlige ende, uden de andre elementer. Ligeledes giver det også bedst mening at gennemføre en foranalyse af grønne løsninger mod skybrud, som blandt andet kræver opgravninger af vejkassen, efter det er besluttet, hvordan vejen skal omdannes i forhold til trafiksikkerhed, vendepladser, ændring af vejens trace i forhold til cykelstier og fortov mv. Endelig hænger en analyse af, om og hvordan Strandvejen kan anvendes som barriere mod stormflod også sammen med en omdannelse af Strandvejen i det hele taget. COWI's notat er bygget op, så analyserne indeholder en grundydelse på 200.000 kr. som indeholder indledende ideskitser til beskrivelse af opgaven og et rådgiverudbud. Grundydelsen skal som udgangspunkt i hvert tilfælde lægges oven i det overslag, der er opgivet for rådgiverydelsen. Grundydelsen er dog mindre, hvis der kun vælges en enkelt og relativt simpel delanalyse som 2 til 1 spor i den nordlige ende eller delanalysen for Strandvejen som stormflodsbarriere. Det hele er regnet med ind kolonnen med \"Samlet pris\" i nedenstående tabeloversigt over de forskellige scenarier for delanalyser. Nr Udvalgte sammensætninger af delanalyser Samlet pris 1 Strandvejen som barriere mod stormflod, alene 350 2 Behovsanalyse Ideskitse og anlægsoverslag for: 2- til 1-spor mod nord implementering af behovsanalysens forslag bredere cykelsti og fortov grønne områder og torvepladser mv. 600 3 Nr 2. + Grønne løsninger til regnvandshåndtering 750 4 Fra 2- til 1-spor i den nordlige ende, alene 250 5 Strandvejen som barriere mod stormflod + Fra 2- til 1-spor i den nordlige ende 550 6 Alle de ønskede delelementer fra forligsgruppen 1.150 Administrationen kan anbefale, at man starter med at analysere metoder for at anvende Strandvejen som barriere mod stormflod inkl. en costbenefit-analyse af, om det kan betale sig. Denne analyse er allerede besluttet af Byrådet i forbindelse med kommunens Risikostyringsplan mod stormflod. Resultatet af denne analyse kan få stor betydning for valg af løsningen for at reducere fra 2 til 1 spor. Analysen naturligvis foretages under hensyntagen til, at man evt. senere ønsker at indsnævre de øverste fire km mod nord til 1 spor i hver retning. Det næste skridt kan da være nr. 2, 3, 4 eller 6 i ovenstående tabel, hvis der sættes penge af til det. Lovgrundlag Budgetforliget 2022-2025. Vejloven. Risikostyringsplan for stormflod for Greve Kommune 2021-2027. Helhedsplanen for Strandvejsområdet. Økonomiske konsekvenser Der er afsat 350.000 kr. i 2023 til en analyse af en klimastrandvej med et spor i hver retning, men som det fremgår af sagsfremstillingen, kræver de mange ønsker til delelementer i analysen, at der sættes flere penge af i de kommende år til foranalyserne, hvis de ønskes . Kommunikation Yderligere inddragelse af borgere, virksomheder og Greve Fjernvarme afventer, at der efter foranalysen afsættes budget til forskellige elementer i Strandvejens omdannelse. Tidsplan Når foranalysens indhold/første skridt er besluttet, kan det sættes i gang i 2023.", "source_path": "data/greve/raw_dagsordener/Klima-, Teknik- og Miljøudvalget_2022-08-18T08:00:00+02:00_718678a7-bcc0-48db-a4ae-29a0f79d9ab6.json", "meeting_year": 2022, "meeting_month": 8, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "718678a7-bcc0-48db-a4ae-29a0f79d9ab6", "chunk_id": "718678a7-bcc0-48db-a4ae-29a0f79d9ab6_2_html_fragment_chunk0", "section_type": "html_fragment", "section_title": "Dialogmøde om politikudvikling", "committee": "Klima-, Teknik- og Miljøudvalget", "meeting_date": "2022-08-18T08:00:00+02:00", "case_number": "22-009956", "agenda_index": 2, "text": "Beslutning 1.-3. drøftet Fremstilling Sagsprocedure Klima-, Teknik- og Miljøudvalget. Resume På mødet præsenteres et oplæg om Greve Kommunes vision, udfordringer og rammebetingelser. Der lægges op til en drøftelse om indholdet i de kommende politikker. Formålet er at skabe de bedste rammer for arbejdet med udvalgets politiske målsætninger i regi af enten nye eller eksisterende politikker og strategier. Indstilling Administrationen indstiller, at udvalget drøfter sammenhængen mellem en revideret Vækst- og Erhvervspolitik og Greve Kommunes vision, udfordringer og rammebetingelser. at udvalget drøfter, hvordan de politiske fokuspunkter skal realiseres gennem en ny Vækst- og Erhvervspolitik at udvalget drøfter, hvordan de politiske fokuspunkter skal realiseres gennem Klimaindsatsen og/eller kommende sektorplaner og fx en revision af Ejendomsstrategien, Sagsbeskrivelse Sagen hænger sammen med Byrådets godkendelse af en fælles vision for Greve Kommune den 23. maj 2022 og det videre arbejde med politikker derefter. Alle fagudvalg i Greve Kommune arbejder i den kommende tid med politikudvikling. Der fremlægges et oplæg til drøftelse i Klima-, Teknik- og Miljøudvalget for at skabe det bedst mulige afsæt for at realisere udvalgets politiske målsætninger igennem evt. nye politikker, eksisterende politikker og strategier og/eller kommende sektorplaner, der kan være med til at udfolde Greve Kommunes vision. På Klima-, Teknik- og Miljøudvalgets møde den 2. juni 2022 blev sag om ’Beslutning af inddragelse i kommende politikproces’ udskudt. Denne sag inddrager således også sagen fra den 2. juni 2022. Klima-, Teknik- og Miljøudvalgets politiske fokusområder, skal ses i sammenhæng med Greve Kommunes nye vision, herunder fx visionen om en bæredygtig kommune og aktiv borgerinddragelse. Politik og strategier Hvor en vision viser, hvad den politiske ledelse på overordnet plan ønsker sig for kommunen, består en strategi af noget tilsvarende bredt og tværgående men dog mere fagligt specifikt mens en politik udgør de politiske hensigter på en række mere konkrete fagområder. Disse kan igen gøres mere handlingsorienterede i organisationen med handleplaner og målbare effektmål. En politik kan variere i omfang fra en kort version med fokuspunkter eller overordnede politiske målsætninger til en mere udfoldet version, hvor der også fremgår værdier og holdninger til udvalgte emner, samt hvordan der skal arbejdes med målsætningerne. Nogle politikker er lovpligtige, mens andre er valgfrie. På Klima-, Teknik- og Miljøområdet er der ikke en lovpligtig politik. Der er imidlertid flere tværgående \"strategier\" (fx ejendomsstrategien og klimaindsatsen), som kan have stor betydning på tværs af alle fagudvalgenes kommende politikker og sektorplanerne. Et udvalg af strategier, politikker mv. gennemgås kort neden for og udfoldes i oplægget på mødet sammen med de hidtidige drøftelser af politiske målsætninger på udvalgets eget område. Ejendomsstrategien Greve Kommunes ejendomsstrategi (se bilag 1), der blev vedtaget den 23. marts 2015, udgør en fælles arbejdsplan for, hvordan de ejendomme, som Greve Kommune ejer, udnyttes mere effektivt. Ejendomsstrategien kan også udgøre en central del af de kommunale politikker på alle andre fagområder, hvor fysiske rammer er omfattet. Klimaindsatsen Greve Kommune indgår i det tværkommunale samarbejde for klimaindsatsen, kaldet DK2020, om klimahandlingsplaner, der bakker op om den nationale 70 %-reduktionsmålsætning og Parisaftalens mål om klimaneutralitet inden 2050. Byrådet godkendte den 21. juni 2021, at der til DK2020 blev afholdt borgerinddragelse i form af en borgersamling vedr. mål og indsatser i en klimahandlingsplan. En række af anbefalingerne fra klimaborgersamlingen (se bilag 2) var blandt andet, at den grønne omstilling og ambitiøse grønne målsætninger blev forankret i nye politikker. Vækst- og Erhvervspolitik På Klima-, Teknik- og Miljøområdet har Greve Kommune én politik; Vækst- og Erhvervspolitik 2019-2022 (se bilag 3). Vækst- og Erhvervspolitikken hører også til under Beskæftigelses- og Erhvervsudvalgets fagområde. Erhvervscentrets bestyrelse deltager den 15. august i en drøftelse med Beskæftigelses- og Erhvervsudvalget om bestyrelsens input til den nye Vækst- og Erhvervspolitik, som Beskæftigelses- og Erhvervsudvalget er tovholder for. Sektorplaner I de kommende år vil udvalget desuden blive præsenteret for en række sektorplaner, hvoraf nogle er lovpligtige og skal fornyes, og som vil udgøre en mulighed for også at realisere udvalgets politiske målsætninger meget konkret. Følgende planer forventes at blive præsenteret inden for de næste par år: Affaldsplan, Spildevandsplan, Klimahandlingsplan, Varmeforsyningsplan, Indsatsplan for grundvandsbeskyttelse, Vandforsyningsplan og Trafiksikkerhedsplan samt evt. genoptagelse af Risikostyringsplan for stormflod. Formålet med dialogmødet er; At præsentere et overblik og drøfte sammenhængen mellem Greve Kommunes vision, Greveudfordringer, strategier, politikker, kommende sektorplaner, budgetramme mm. Disse har alle betydning for realiseringen af udvalgets politiske målsætninger At få konkret input til, hvilke temaer og fokusområder udvalget ønsker skal indgå i en revideret Vækst- og Erhvervspolitik At få input til, hvordan de politiske målsætninger inden for ejendoms- og klimaområdet bedst realiseres På mødet kan udvalget på baggrund af oplægget drøfte de politiske målsætninger, og hvordan de skal udmøntes i enten nye politikker som effektmål, i strategier eller i kommende sektorplaner. Økonomiske konsekvenser Sagen har ingen økonomiske konsekvenser. Tidsplan Januar 2023 -Revideret Vækst- og Erhvervspolitik Marts 2023 - Byråd godkender nye/reviderede politikker Øvrige forhold Mathias Kasper der er tovholder på udarbejdelse af politikker i Center for Teknik & Miljø, deltager under drøftelsen.", "source_path": "data/greve/raw_dagsordener/Klima-, Teknik- og Miljøudvalget_2022-08-18T08:00:00+02:00_718678a7-bcc0-48db-a4ae-29a0f79d9ab6.json", "meeting_year": 2022, "meeting_month": 8, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "718678a7-bcc0-48db-a4ae-29a0f79d9ab6", "chunk_id": "718678a7-bcc0-48db-a4ae-29a0f79d9ab6_3_html_fragment_chunk0", "section_type": "html_fragment", "section_title": "Ansøgning om optagelse i Natur- og Miljørådet", "committee": "Klima-, Teknik- og Miljøudvalget", "meeting_date": "2022-08-18T08:00:00+02:00", "case_number": "20-001888K", "agenda_index": 3, "text": "Beslutning Godkendt. Fremstilling Sagsprocedure Klima-, Teknik- og Miljøudvalget. Resume Grundejerforeningen Greve Strand (GGS) har søgt om optagelse i Greve Kommunes Natur- og Miljøråd. Klima-, Teknik- og Miljøudvalget kan beslutte at optage foreninger som faste medlemmer af Natur- og Miljørådet, hvis foreningen i kommunen beskæftiger sig med et eller flere af de emner, rådet arbejder med. Indstilling Center for Teknik & Miljø indstiller, at der meddeles afslag på ansøgningen . Sagsbeskrivelse Natur- og Miljørådet består jf. vedlagte kommissorie (bilag 1) af en formand, valgt af Byrådet samt 19 forskellige organisationer og foreninger. Derudover deltager Greve Kommune med sekretariatsbistand med to deltagere fra Center for Teknik & Miljø. Ifølge Natur- og Miljørådets kommissorie kan Klima-, Teknik- og Miljøudvalget beslutte at optage andre foreninger som faste medlemmer af Natur- og Miljørådet, hvis foreningen i kommunen beskæftiger sig med et eller flere af de emner, rådet arbejder med. Natur- og Miljørådets formål er: At rådgive byråd og administration i forhold som vedrører naturforvaltning, naturpleje, naturformidling, grønne partnerskaber, klima, skovrejsning, friluftsliv, agenda 21, kulturhistorie, landskabsforvaltning, rekreative forhold og planlægning i det åbne land i Greve Kommune. At sikre og styrke samarbejdet og den gensidige orientering mellem kommunen og de organisationer og foreninger, hvis interesser er knyttet til beskyttelse og benyttelse af natur og landskabsmæssige forhold, samt at sikre den lokale forankring blandt borgerne. At bidrage med konkret viden til projekter, politikudvikling m.v. Grundejerforeningen Greve Strand (GGS) har ved brev af 12. maj 2022 (jf. bilag 2) anmodet om optagelse i Natur- og Miljørådet som fast medlem, jf. GGS har ca. 250 medlemmer, heraf flere vejlaug og grundejerforeninger, i alt ca. 1.100 husstande. GGS-interesseområde er afgrænset mod nord af kommunegrænsen mod Ishøj, mod vest af motorvejen og mod syd af Mosede Landevej/Mosede Fort. GGS argumenterer for deres optagelse blandet med, at de arbejder aktivt for at udvikle hele Greve Kommunes strandområde, så det at bo i en strandkommune bliver en positiv oplevelse. Arbejdet vedrører bl.a. forhold, der relaterer sig til klimasikring, naturforvaltning og naturpleje, så alle kommunens borgere kan få glæde af at anvende kommunens rekreative områder på en bæredygtig måde til fælles gavn. Administrationen finder det prisværdigt, at grundejerforeningen ønsker at deltage i rådet, men indstiller, at der meddeles afslag på ansøgning. Det er administrationens vurdering, at GGS ikke arbejder specifikt eller særligt med de emner omkring f.eks. naturpleje og -forvaltning som rådet arbejder med. De emner, som GGS arbejder med og den indsigt, som GGS kan bidrage med på naturområdet, er allerede dækket godt ind af de organisationer og foreninger, som allerede er medlem af rådet, som f.eks. Danmarks Naturfredningsforening, Strandparken I/S og Køge Bugt Naturstrand m.fl. Samtidig dækker de foreninger, der er med i rådet som udgangspunkt enten hele kommunen som f.eks. Danmarks Naturfredningsforening og Handicaprådet eller helt særlige naturområder som f.eks. I/S Hedeland eller I/S Strandparken, hvilket ikke på samme måde er tilfældes for GGS. Endelig skal kommunen sikre ligebehandling, så hvis en grundejerforening optages, bør også andre grundejerforeninger der måtte ønske det, optages som medlem af rådet. Det vurderer administrationen ikke vil være hensigtsmæssigt i forhold til rådets formål og virke. Det vil fortsat være en mulighed jf. kommissoriet at rådet i særlige tilfælde ad hoc inviterer GGS med til et møde, hvis der er et særligt emne på dagsordenen, hvor netop GGS vil kunne bidrage. Lovgrundlag Kommissoriet for Natur- og Miljørådet. Den kommunale styrelseslov. Økonomiske konsekvenser Sagen har ingen økonomiske konsekvenser.", "source_path": "data/greve/raw_dagsordener/Klima-, Teknik- og Miljøudvalget_2022-08-18T08:00:00+02:00_718678a7-bcc0-48db-a4ae-29a0f79d9ab6.json", "meeting_year": 2022, "meeting_month": 8, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "718678a7-bcc0-48db-a4ae-29a0f79d9ab6", "chunk_id": "718678a7-bcc0-48db-a4ae-29a0f79d9ab6_4_html_fragment_chunk0", "section_type": "html_fragment", "section_title": "Høring om VVM af havvindemøllepark ved Aflandshage", "committee": "Klima-, Teknik- og Miljøudvalget", "meeting_date": "2022-08-18T08:00:00+02:00", "case_number": "19-033355K", "agenda_index": 4, "text": "Beslutning Udvalget anbefaler, at der frem mod Økonomiudvalget og Byrådets behandling udarbejdes et høringssvar, der lægger sig op ad det, der tidligere er indgivet som høringssvar. Bjarke Abel (A) og Claus Dyremose (C) undlod at tage stilling. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Firmaet HOFOR Vind påtænker at etablere en havvindmøllepark ved Aflandshage i Køge Bugt. I processen har der været høringer, hvor kommunen har afgivet høringssvar. HOFOR og Hvidovre Kommune søger nu om etableringstilladelse og §25 tilladelse, hvilket sammen med supplerende faglige rapporter og høringsnotater sendes i høring. Indstilling Center for Teknik & Miljø indstiller, at det besluttes, om der skal udarbejdes høringssvar. Sagsbeskrivelse Firmaet HOFOR Vind påtænker at etablere en havvindmøllepark ved Aflandshage i Køge Bugt. Der har været en del høringer i den forudgående proces. Energistyrelsen har nu vurderet, at der for at sikre en lovmedholdelig miljøvurderingsproces for Aflandshage projektet, skal gennemføres en ny offentlig høring, hvor offentligheden bl.a. høres over det nye materiale, som er udarbejdet i forlængelse af den forudgående høring, herunder HOFOR's ansøgning om etableringstilladelse. Høringsmaterialet, som sendes i høring nu jf. høringsbrevet i bilag 1, består af HOFOR's ansøgning om etableringstilladelse, den godkendte miljøkonsekvensrapport, et udkast til Energistyrelsens etableringstilladelse, et udkast til Hvidovre Kommunes §25-tilladelse, tre supplerende faglige rapporter samt høringsnotater fra den forudgående offentlige høring af miljøkonsekvensrapporten. Høringsmaterialet er tilgængeligt på Energistyrelsens hjemmeside. Den hidtidige høringsproces Idéoplægget blev behandlet af Byrådet den 16. december 2019, hvor det blev besluttet at fremsende et høringssvar til Energistyrelsen (bilag 2). HOFOR udarbejdede efterfølgende en miljøkonsekventrapport for Aflandshage Vindmøllepark, som Energistyrelsen og Hvidovre Kommune sendte i offentlig høring. Den blev behandlet af Byrådet den 31. januar 2022. Her blev det besluttet at afgive et høringssvar til Energistyrelsen (se bilag 3). Energistyrelsen har den 13. juni 2022 godkendt miljøkonsekvensrapporten. Energistyrelsen og Hvidovre Kommune sender nu relevant materiale i høring i perioden 12. juli 2022 - 6. september 2022. Bygherre og Energistyrelsen har forholdt sig til de forskellige høringssvar, herunder Greve Kommunes. Høringsnotater i form af et resume og bemærkninger til de forskellige høringssvar kan ses i det nye høringsmateriale og høringsnotatet til myndighedernes høringssvar, er lagt ind her som bilag 4. Høringsnotatet behandler blandt andet problematikken omkring visuelle påvirkninger og finder, at visuelle påvirkninger er uundgåelige og fx lysafmærkningen netop har til formål at gøre vindmøllerne synlige for skibsfart og flytrafik. Det er samlet set Energistyrelsens vurdering, at miljøkonsekvensrapporten belyser den forventede visuelle påvirkning, og at den ikke er så voldsom, at den kan karakteriseres som uacceptabel. I forhold til anlægsfasen er det primært sedimentspild, som kan påvirke strand og vandmiljø. Modellering af sedimentspredning har vist, at vandmiljøet påvirkes meget kortvarigt (få dage) i worst case scenario. Den forudgående høring har givet anledning til supplerende materiale om fugle, sedimentspild og støj som indgår i det nye høringsmateriale. Der vil som konsekvens af høringen blive stillet forskellige vilkår i etableringstilladelsen om f.eks. begrænsning af undervandsstøj, overvågning af fugle og flagermus, håndtering af kulturarv og afværgeforanstaltninger i forbindelse med anlægsarbejdet. HOFOR har foretaget en undersøgelse af borgernes mening via Megafon, der er fremlagt til orientering for Klima-, Teknik- og Miljøudvalget den 21. marts 2022, under punkt 17 \"Huskeliste og orientering fra administrationen\". Undersøgelsen viser, at der også i Greve Kommune er en overvejende opbakning fra befolkningen til havvindmølleanlæg generelt og til det konkrete anlæg. Det er samtidig generelt svært at finde egnede pladser til vedvarende energianlæg i tæt bebyggede områder. Vindmølleparker på vand er umiddelbart mindre generende end vindmøller på land. Det kan tale for ikke at afgive et negativt høringssvar. Lovgrundlag Lov om Miljøvurdering af planer og programmer og af konkrete projekter (VVM). Økonomiske konsekvenser Sagen har ingen økonomiske konsekvenser. Tidsplan Høringssvar skal afgives senest den 6. september 2022.", "source_path": "data/greve/raw_dagsordener/Klima-, Teknik- og Miljøudvalget_2022-08-18T08:00:00+02:00_718678a7-bcc0-48db-a4ae-29a0f79d9ab6.json", "meeting_year": 2022, "meeting_month": 8, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "718678a7-bcc0-48db-a4ae-29a0f79d9ab6", "chunk_id": "718678a7-bcc0-48db-a4ae-29a0f79d9ab6_5_html_fragment_chunk0", "section_type": "html_fragment", "section_title": "Dispensation til etablering af kvist på enfamiliehus, Grevetoften 35, Greve", "committee": "Klima-, Teknik- og Miljøudvalget", "meeting_date": "2022-08-18T08:00:00+02:00", "case_number": "22-000911", "agenda_index": 5, "text": "Beslutning Godkendt. Fremstilling Sagsprocedure Klima-, Teknik- og Miljøudvalget. Resume Administrationen har modtaget en ansøgning om etablering af en kvist på eksisterende enfamiliehus på Grevetoften 35, Greve. Kvisten ønskes etableret på den nordvendte tagflade. Ejendommen er omfattet af lokalplan 14.02, der angiver, at kviste skal godkendes af Byrådet. Indstilling Center for Teknik & Miljø indstiller, at der gives tilladelse til etablering af kvisten på eksisterende enfamiliehus på Grevetoften 35, Greve, idet det er vurderet, at kvisten passer til eksisterende bebyggelse, kvisten vender væk ud mod åbne arealer samt ikke er til gene for omkringliggende ejendomme. Sagsbeskrivelse Administrationen har modtaget en ansøgning om etablering af en kvist på eksisterende enfamiliehus på matr.nr. 63c Greve By, Greve. Kvisten ønskes etableret på nordvendte tagflade. Ejendommen er omfattet af lokalplan 14.02, som angiver: § 6 Bebyggelsens omfang og placering 6.6 [...] Der må ikke uden Byrådets særlige tilladelse anbringes kviste, og der må ikke indrettes altaner og dominerende tagvinduer. Den ansøgte kvist er placeret på den nordlige tagflade, som vender væk fra Greve Landsby og mod det åbne landskab. Kvistens placering kan ses på bilag 1. Sagen har været i naboorientering hos de omkringliggende naboer, hos Landsbylaugets Oldermand og hos Greve Museum. Naboerne og Oldermanden har ingen indsigelser til dispensationen, mens Greve Museum har indsendt deres bemærkninger til etablering af kvisten. Greve Museum skriver bl.a.: \" [...] Det er derudover museets vurdering, at de påtænkte kviste ikke skæmmer landsbyindkigget fra nord. Greve Museum indstiller derfor til, at der gives dispensation fra lokalplan 14.02. \" Administrationen indstiller, at der bør gives dispensation, idet kvisten placeres mod åbne arealer og dermed ikke til gene for naboerne. Lovgrundlag Planloven § 19. Økonomiske konsekvenser Sagen har ingen økonomiske konsekvenser Kommunikation Sagen har været i naboorientering og i høring hos Landsbylauget. De omkringliggende naboer og Landsbylaugets Oldermand har ingen indsigelser til projektet. Greve Museum er ligeledes blevet hørt og har afgivet positive bemærkninger som det kan ses på bilag 2.", "source_path": "data/greve/raw_dagsordener/Klima-, Teknik- og Miljøudvalget_2022-08-18T08:00:00+02:00_718678a7-bcc0-48db-a4ae-29a0f79d9ab6.json", "meeting_year": 2022, "meeting_month": 8, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "718678a7-bcc0-48db-a4ae-29a0f79d9ab6", "chunk_id": "718678a7-bcc0-48db-a4ae-29a0f79d9ab6_6_html_fragment_chunk0", "section_type": "html_fragment", "section_title": "Dispensation til terrænregulering på Randtofte Søvej 11, Greve", "committee": "Klima-, Teknik- og Miljøudvalget", "meeting_date": "2022-08-18T08:00:00+02:00", "case_number": "22-003718", "agenda_index": 6, "text": "Beslutning Godkendt. Fremstilling Sagsprocedure Klima-, Teknik- Miljøudvalget. Resume Administrationen har modtaget en ansøgning om opførelse af et nyt enfamiliehus på Randtofte Søvej 11, Greve. Ejendommen er omfattet af lokalplan 12.50, som tillader en maksimal terrænregulering på 0,40 meter. Der ansøges om terrænregulering op til -0,50 meter (dvs. afgravning af jord) for et mindre område af husets placering. Indstilling Center for Teknik & Miljø indstiller, at der meddeles dispensation til terrænregulering op til -0,50 meter for et mindre område af husets placering på Randtofte Søvej 11, Greve, idet det er vurderet, at der er tale om en mindre overskridelse af lokalplanens bestemmelse om terrænregulering. Sagsbeskrivelse Administrationen har modtaget en ansøgning om opførelse af et nyt enfamiliehus på matr. 3al Greve By, Greve. I den forbindelse en dispensationsansøgning for terrænregulering på et mindre område ved huset. Ejendommen er omfattet af lokalplan 12.50, som angiver følgende om terrænregulering, § 11 Terrænregulering 11.3 Terrænregulering sydøst for Strandvejen (vandside) Terrænregulering på mere end 0,4 meter i forhold til eksisterende terræn må ikke finde sted. Det ansøgte byggeri kræver, at der dispenseres for maksimal terrænregulering fra -0,4 meter til -0,5 meter for et mindre område af bebyggelsen. Ansøger angiver, at alternativet vil være at lave en højere sokkel, hvorved huset bliver højere og kan virke mere skæmmende for de omkringliggende naboer. Sagen har været i naboorientering hos de omkringliggende naboer, som ikke har indsendt indsigelser til dispensationen. Vedlagte bilag viser området der ønskes reguleret mere end -0,4 meter. Administrationen indstiller, at der bør gives dispensation, idet der er tale om en mindre overskridelse for et mindre område af husets placering. Derudover ønsker man at grave af i stedet for at fylde mere jord på eller gøre huset højere i form af en højere sokkel. Lovgrundlag Planloven § 19. Økonomiske konsekvenser Sagen har ingen økonomiske konsekvenser. Kommunikation Sagen har været i naboorientering i perioden den 8. juni 2022 til den 23. juni 2022. De omkringliggende naboer har ikke indsendt indsigelser til projektet.", "source_path": "data/greve/raw_dagsordener/Klima-, Teknik- og Miljøudvalget_2022-08-18T08:00:00+02:00_718678a7-bcc0-48db-a4ae-29a0f79d9ab6.json", "meeting_year": 2022, "meeting_month": 8, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "718678a7-bcc0-48db-a4ae-29a0f79d9ab6", "chunk_id": "718678a7-bcc0-48db-a4ae-29a0f79d9ab6_7_html_fragment_chunk0", "section_type": "html_fragment", "section_title": "Godkendelse af konverteringsprojekt fra naturgas til fjernvarme i tre områder i Greve øst for motorvejen", "committee": "Klima-, Teknik- og Miljøudvalget", "meeting_date": "2022-08-18T08:00:00+02:00", "case_number": "22-007926", "agenda_index": 7, "text": "Beslutning 1.-2. Godkendt Udvalget ønsker, at der hurtigst muligt udarbejdes en varmeplan, så forbrugerne ved, hvad de kan forvente sig. Fremstilling Sagsprocedure Klima-, Teknik- og Miljøudvalget. Resume Greve Fjernvarme har søgt Greve Kommune om godkendelse til at konvertere 3 områder i kommune fra naturgas til fjernvarme. I projektforslaget antages det, at kommunen vil se bort fra det fossile scenarie i den samfundsøkonomiske beregning. Projektforslaget viser positiv samfundsøkonomi sammenlignet med luft-til-vand varmepumper. Projektforslaget kan gennemføres med kommunegaranti og statstilskud. Det forventes, at projektet kan blive gennemført i 2023-2026, hvis det godkendes, og der findes den fornødne opbakning fra forbrugerne. Indstilling Center for Teknik & Miljø indstiller, at det besluttes at se bort fra det fossile scenarie (fortsat naturgas) i den samfundsøkonomiske beregning. at godkende projektforslaget med vilkår om, at der opnås tilskud fra Fjernvarmepuljen. Hvis der ikke opnås tilskud, bortfalder projektet automatisk. Sagsbeskrivelse Greve Kommune har modtaget projektforslag fra Greve Fjernvarme, om at konvertere 3 områder i Greve Kommune fra naturgas til fjernvarme. Områderne er beliggende mellem stranden og Køge Bugt Motorvejen og dækker dele af Karlslunde, Greve og Hundige (se bilag 1). Projektet omfatter ca. 2000 potentielle kunder. Projektforslaget er modtaget den 24. juni 2022. Projektforslaget er udarbejdet af Damgaard Rådgivende Ingeniører for Greve Fjernvarme. Projektet indebærer ændringer af områdeafgrænsningen mellem eksisterende naturgasområder og fjernvarmeområder i de tre områder omfattet af projektet. Udbygningstakten fremgår af projektforslagets afsnit 3.1 (se bilag). Områderne forventes at være færdigudbygget i 2026. Det forventes også, at det øgede fjernvarmebehov leveres af VEKS. Greve Fjernvarme har i projektforslaget forudsat, at Greve Kommune vil se bort fra fortsat naturgas i den samfundsøkonomiske beregning. Derfor er det fossile scenarie udeladt af beregningen og fjernvarme sammenlignes med luft-til-vand varmepumper i de samfundsøkonomiske beregninger. Jf. projektbekendtgørelsens § 16, stk. 5 kan kommunen beslutte, at fossile scenarier ikke er relevant for den samfundsøkonomiske beregning. Udvalget skal derfor som det første tages stilling til, at der ses bort fra det fossile scenarie (fortsat naturgas) i de samfundsøkonomiske beregninger. Hvis udvalget mener, at det er relevant, at sammenligne med det fossile scenarie i de samfundsøkonomiske beregninger, vil udvalget ikke kunne træffe afgørelse om godkendelse af projektforslaget, da beslutningsgrundlaget ikke er fuldt oplyst. Administrationen anbefaler, at udvalget beslutter at se bort fra det fossile scenarie, da det på nationalt plan er besluttet, at naturgas skal udfases i boligopvarmningen. Greve Kommune kan godkende projektet, hvis den samfundsøkonomiske beregning viser en gevinst ved projektet. Jf. beregninger i projektforslaget vil fjernvarmeprojektet sikre en samfundsøkonomisk gevinst på 38 mio. kroner over 20 år (afsnit 7 i projektforslaget). Følsomhedsberegningerne viser generelt, at fjernvarmescenariet er mere samfundsøkonomisk rentabelt end individuelle luft-til-vand varmepumper. Både de selskabs- og brugerøkonomiske beregninger viser fordel ved fjernvarmeprojektet (afsnit 8 og afsnit 9 i projektforslaget). Greve Fjernvarme søger tilskud til projektet fra Fjernvarmepuljen. Denne støtte er en betingelse for at projektet kan gennemføres. Derfor har Greve Fjernvarme søgt om godkendelse med vilkår om, at der opnås tilskud, således at projektet bortfalder, hvis støtten ikke opnås. Det forlyder i pressen, at Fjernvarmepuljen er tom for i år. Såfremt det er rigtigt, og der ikke tilføres flere midler til puljen i år, vil det betyde, at der først kan opnås tilskud i begyndelsen af 2023, hvilket vil forsinke projektet 3-4 måneder. Derudover har Greve Fjernvarme søgt Greve Kommune om kommunegaranti. Garantien er en forudsætning i de økonomiske beregninger og dermed for gennemførelsen af projektet. Spørgsmålet om kommunegaranti behandles i en parallel sag. Administrationen anbefaler, at udvalget beslutter at se bort fra det fossile scenarie i den samfundsøkonomiske beregninger, samt godkender projektforslaget med vilkår om støtte fra fjernvarmepuljen. Det er ifølge beregningerne det mest samfundsøkonomisk rentable og det understøtter den nationale strategi om at udfase naturgas i boligopvarmningen. Lovgrundlag Bekendtgørelse om godkendelse af projekter for kollektive varmeforsyningsanlæg, nr. 818 af 4. maj 2021. Økonomiske konsekvenser Projektet kan kun gennemføres hvis kommunen stiller kommunegaranti. Spørgsmålet om kommunegaranti behandles i en parallel sag. Kommunen har bygninger i områderne. Hvis projektet godkendes, vil kommunens bygninger også få tilbudt fjernvarme. Konvertering af kommunens bygninger vil blive behandlet i særskilte sager efter behov. Øvrige konsekvenser Hvis projektet gennemføres, vil der skulle behandles en del ansøgninger om gravetilladelser og jordflytninger i Center for Teknik og Miljø. Kommunikation Projektet har været i høring hos relevante høringsparter fra 1. juli – 31 juli 2022. De relevante høringsparter er varmproduktionsselskaberne og transmissionsselskaberne i det store transmissionsnet, som projektområderne bliver en del af, samt Evida, der pt. forsyner områderne med naturgas og Radius Elnet. Høringspart Høringssvar ARGO - ARC - Ørsted Har ingen indvindinger imod projektet. Vestforbrændingen - VEKS - CTR - Evida Har ikke bemærkninger til projektet. Radius Elnet - Udvalgets beslutning vil blive meddelt Greve Fjernvarme og offentliggjort på hjemmesiden. Hvis projektet godkendes, skal varmeplangrænserne opdateres i Plandata.dk. Borgerne i de tre områder er ikke høringsparter i godkendelse af projektforslaget. De vil blive tilbudt fjernvarme af Greve Fjernvarme efter godkendelse af projektforslaget. Det er frivilligt om de tager imod tilbuddet. Tidsplan Hvis projektforslaget godkendes, vil Greve Fjernvarme tage kontakt til de potentielle kommende fjernvarmekunder i de 3 områder. Når tilstrækkeligt mange har givet bindende tilsagn, vil anlægsarbejdet går i gang. Anlægsarbejdet forventes at forløbe fra medio 2023 - medio 2026 i alle tre områder. Det forventes, at der vil være eftertilslutninger frem til 2033.", "source_path": "data/greve/raw_dagsordener/Klima-, Teknik- og Miljøudvalget_2022-08-18T08:00:00+02:00_718678a7-bcc0-48db-a4ae-29a0f79d9ab6.json", "meeting_year": 2022, "meeting_month": 8, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "718678a7-bcc0-48db-a4ae-29a0f79d9ab6", "chunk_id": "718678a7-bcc0-48db-a4ae-29a0f79d9ab6_8_html_fragment_chunk0", "section_type": "html_fragment", "section_title": "Garantistillelse Greve Fjernvarme a.m.b.a.", "committee": "Klima-, Teknik- og Miljøudvalget", "meeting_date": "2022-08-18T08:00:00+02:00", "case_number": "22-008251", "agenda_index": 8, "text": "Beslutning 1.-4. anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Greve Fjernvarme a.m.b.a. planlægger at udbygge fjernvarmenettet med en kapacitet på op til cirka 2.000 nye fjernvarmebrugere i de kommende år. Bestyrelsen i Greve Fjernvarme a.m.b.a. foreslår at finansiere projektet ved lånoptagelse i Kommunekredit, hvor der kræves en lånegaranti fra Greve Kommune. I den anledning anmoder Greve Fjernvarme a.m.b.a. om, at Greve Kommune stiller en kommunal lånegaranti på 267 mio. kr. Indstilling Center for Økonomi & HR indstiller, at der gives en kommunal lånegaranti til Greve Fjernvarme a.m.b.a. på 267 mio. kr. til en byggekredit, der efterfølgende løbende vil blive konverteret til lån med en løbetid på op til 30 år, at der for den kommunale lånegaranti opkræves en løbende garantiprovision på 0,55 % af restgælden ultimo året, samt at der gives en indtægtsbevilling på beløbet, at der ved imødegåelse af en kommunal lånegaranti opkræves en engangsprovision på 7.000 kr. og gives en indtægtsbevilling på beløbet, at garantiprovision på to tidligere garantistillelser til Greve Fjernvarme fra 2017 og 2022 opkræves enslydende provisionssats som den nye garantistillelse jf. punkt 1 og 2, så disse forhøjes til 0,55 %, og at der gives en indtægtsbevilling på forhøjelsen. Sagsbeskrivelse Greve Fjernvarme a.m.b.a. planlægger at udbygge fjernvarmenettet med en kapacitet på op til cirka 2.000 nye brugere som led i den strategiske udvikling af selskabets fjernvarmeforsyning i Greve Kommune. Formålet er ifølge Greve Fjernvarme at blive ved med sikre attraktive priser til forbrugerne og dertil at bidrage til den grønne omstilling i lokalområdet. Dette formål er opnåelig, da fjernvarme som en kollektiv opvarmningsform er dels billig som varmeforsyningskilde og dels effektivt kan omstilles fra naturgas og olie til fjernvarme, som er en mere klimavenlig opvarmning. Denne sag om garantistillelse, afhænger af godkendelse af konverteringsprojektet, der behandles i parallel sag ”Godkendelse af konverteringsprojekt fra naturgas til fjernvarme i tre områder i Greve øst for motorvejen”. Greve Fjernvarme har sammen med Damgaard Rådgivende Ingeniører opgjort lånebehovet i forbindelse med udarbejdelse af et projektforslag der omhandler udbygningen af fjernvarmenettet. Lånebehovet til anlægsinvesteringer i både ledningsanlæg og til fjernvarmeanlæg er opgjort til samlet set 267 mio. kr. ekskl. moms, som det fremgår af figur 1. Figur 1. Mio.kr. ekskl. moms 2023 2024 2025 2026 I alt Lånebeløb, ledninger 25 59 57 89 230 Lånebeløb, units 4 9 9 15 37 Lånebeløb i alt 29 68 66 104 267 Lånebehovet skal fremskaffes ved optagelse af en byggekredit, der efterfølgende løbende vil blive omlagt til anlægslån med en løbetid på op til 30 år. Løbetiden på det endelige anlægslån modsvarer, at den overvejende del af anlægsinvesteringerne i projektet bliver afskrevet over 30 år. Bestyrelsen i Greve Fjernvarme anmoder Greve Kommune om at stille garanti for lånoptagelsen jævnfører deres bestyrelsesmøde i Greve Fjernvarme den 7. juli 2022. Kommunal lånegaranti Det fremgår af lånebekendtgørelsen, at der ikke er lovgivningsmæssige begrænsninger, når en kommune stiller garanti for lån, optaget af selskaber på forsyningsområdet. Greve Kommune kan således uhindret stille garanti uden at det påvirker kommunens egen låneramme. Der er dog en risiko forbundet med, at kommunen stiller en garanti. Såfremt låntager misligholder sine forpligtelser, vil kravet blive rettet mod kommunen. Kommunen er herefter forpligtet til øjeblikkeligt at betale det garanterede beløb til långiveren. Kommunen kan efterfølgende rette kravet videre mod låntageren, men det vil ikke i udgangspunktet være sikret, at kommunen får kravet godtgjort. En lånegaranti kan derfor medføre en risiko for et økonomisk tab for kommunen. Garantiprovision Ved afgivelsen af en lånegaranti til et forsyningsselskab har kommunen pligt til at opkræve garantiprovision. Garantiprovisionen er betaling for at stille en lånegaranti til rådighed. Pligten til at opkræve garantiprovision følger af flere regelsæt, men særligt skal EU-reglerne om statsstøtte fremhæves. Hvis Greve Kommune stiller en lånegaranti til rådighed uden at opkræve garantiprovision, vil der i realiteten være tale om et kommunalt tilskud til området, hvilket ville være i strid med EU-reglerne om statsstøtte. Den garantiprovision, der skal opkræves, fastsættes på baggrund af en kreditvurdering. På varmeforsyningsområdet er det et krav, at en kreditvurdering foretages af en ekstern part, eksempelvis et revisionsselskab. Kreditvurdering og størrelse af garantiprovision Revisionsfirmaet BDO har i februar 2022 udarbejdet en kreditvurdering af Greve Fjernvarme til brug for den daværende anmodning om garantistillelse jf. Byrådssag den 7. marts 2022 punkt 14. Revisionsfirmaet BDO kreditvurderer Greve Fjernvarme til \"stærk betalingsevne\". Revisionsfirmaet BDO angiver og anbefaler tillige, at der er en række skønnede forhold, der bør tillægges værdi og som retligt bør forøge kreditvurderingen til \"meget stærk betalingsevne\". I den daværende Byrådssag blev denne anbefaling imødekommet og det har afstedkommet, at der opkræves en garantiprovision på 0,4 % svarende til en \"meget stærk betalingsevne\". I denne sagsfremstilling anmoder Greve Fjernvarme om en garantistillelse på 267 mio. kr. hvilket betyder, at de samlede garantistillelser vil lyde på 310,4 mio. kr. til Greve Fjernvarme, dette er inkl. uudnyttet garantistillelse på 4,7 mio. kr. I lyset af den seneste periodes renteudvikling, samt den anmodede forøgelse af garantistillelser til Greve Fjernvarme, er Greve Kommunes revisionsfirma PwC blevet hørt om deres vurdering. Det er ifølge PwC væsentligt at kreditvurderingen fastsættes korrekt og afspejler markedsrisikoen, så der ikke sker brud ift. EU statsstøtteregler. PwC vurderer ved gennemlæsning af BDO's kreditvurdering, at en kreditvurdering svarende til \"stærk betalingsevne\" må antages at være den score, der retvisende afspejler markedsrisikoen, da det er vanskeligt at tillægge de øvrige skønnede forhold en værdi, der berettiger til, at kreditvurderingen skal forbedres som BDO anbefaler. Såfremt det vælges at benytte en kreditvurdering svarende til en \"stærk betalingsevne\" dvs. uden at inddrage de øvrige skønnede forhold som BDO inddrager, så skal der opkræves en garantiprovision på 0,55 %. Projektets risici Damgaard Rådgivende Ingeniører har udarbejdet et projektforslag og konkluderer heri, at der kan påvises gevinster både samfundsøkonomisk, selskabsøkonomisk og brugerøkonomisk ved den planlagte udbygning af fjernvarmenettet. I deres projektbeskrivelse er der opstillet en række følsomhedsanalyser særligt rettet mod de samfundsøkonomiske gevinster. Damgaard Rådgivende Ingeniører beskriver, at deres følsomhedsanalyser ikke er specielt følsomme overfor ændringer i udvalgte parametre og det understreger den relative robusthed der er i projektforslaget. Damgaard Rådgivende Ingeniører anbefaler i deres samlede konklusion, at Greve Kommune vedtager projektforslaget. Greve Fjernvarme søger tilskud til projektet fra Fjernvarmepuljen. Denne støtte er en betingelse for at projektet kan gennemføres, og at en garantistillelse vil være aktuel. I forhold til eventuelle pris- og rentestigninger ud over de kalkulerede takster, udtaler Greve Forsyning, at det er bestyrelsen i Greve Fjernvarme, der beslutter hvordan disse skal håndteres. Dette kan evt. ske ved forhøjelse af brugerbetaling eller evt. ved omlægning af lån til anden løbetid og andre rentevilkår. Administrationens anbefaling Ud fra de beskrevne forhold er det administrationens anbefaling at imødekomme anmodningen fra Greve Fjernvarme a.m.b.a. om en lånegaranti på 267 mio. kr. Det anbefales, at der opkræves en engangsprovision på 7.000 kr. og at der opkræves en årlig garantiprovision på 0,55 % af restgælden ultimo året for at afspejle kreditvurderingen af BDO uden de skønnede forhold og for at sikre en markedspris på garantiprovision, der er i overensstemmelse med EU's-statsstøtteregler, dvs. at der ikke er tale om kommunalt tilskud til fjernvarmeselskabet . Greve Kommune har i 2017 og i 2022 stillet garanti for to lånoptag, hvoraf der er en restgæld på 38,7 mio. kr. Det anbefales, at der fra og med 2023 opkræves garantiprovision svarende til 0,55 %, mod nuværende 0,4 %, i overensstemmelse med opkrævning af garantiprovision vedrørende den anmodede garantistillelse i denne sagsfremstilling. Lovgrundlag Lånebekendtgørelsen. Økonomiske konsekvenser En lånegaranti indeholder en risiko for, at kommunen pålægges et økonomisk tab. Såfremt låntager misligholder sine forpligtelser, kan långiver rette det fulde krav mod kommunen, som vil være forpligtet til at indfri det garanterede beløb. Det skal oplyses, at der i 2017 og i 2022 i er givet lånegaranti til Greve Fjernvarme med en lånetid på 30 år og hvor restgælden udgør 38,7 mio. kr. (juli 2022). Ved godkendelse af denne sag vil den samlede garantistillelse til Greve Fjernvarme lyde på 310,4 mio. kr. inkl. uudnyttet garantistillelse på 4,7 mio. kr. Ved at påtage sig en risiko med en garantistillelse på yderligere 267 mio. kr. vil Greve Kommune modtage en indtægt, der opkræves i form af garantiprovision af restgælden ultimo året. I projektet angives det, at projektet igangsættes midt i 2023. Det giver en indtægt i 2023 (halvårseffekt) på cirka 87.000 kr. ved en provisionssats på 0,55 % inklusiv engangsprovision på 7.000 kr. I 2024 giver det en indtægt på 534.000 kr., i 2025 en indtægt på 897.000 kr. og fra 2026 en indtægt på 1,5 mio. kr. der herefter reduceres årligt i takt med af restgælden afdrages. Ved at hæve satsen på garantiprovision fra 0,4 % til 0,55 % på de eksisterende garantistillelser godkendt i 2017 og i 2022 forøges indtægterne vedrørende opkrævning af garantiprovision i 2023 med cirka 57.000 kr.", "source_path": "data/greve/raw_dagsordener/Klima-, Teknik- og Miljøudvalget_2022-08-18T08:00:00+02:00_718678a7-bcc0-48db-a4ae-29a0f79d9ab6.json", "meeting_year": 2022, "meeting_month": 8, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "718678a7-bcc0-48db-a4ae-29a0f79d9ab6", "chunk_id": "718678a7-bcc0-48db-a4ae-29a0f79d9ab6_9_html_fragment_chunk0", "section_type": "html_fragment", "section_title": "Godkendelse af garantistillelse og gebyrer for husholdningsaffald 2023", "committee": "Klima-, Teknik- og Miljøudvalget", "meeting_date": "2022-08-18T08:00:00+02:00", "case_number": "22-009076", "agenda_index": 9, "text": "Beslutning 1.-5. Anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Husholdningerne i kommunen betaler gebyrer for ordningerne for husholdningsaffald. Der er udarbejdet et budget for 2023 med tilhørende gebyrer for håndtering af husholdningsaffaldet. Bestyrelsen i Greve Renovation A/S har behandlet gebyrer og budget og indstiller det til byrådets godkendelse. Bestyrelsen anmoder hertil Greve Kommune om garantistillelse på 1,1 mio. kr. til kommende investeringer i 2023. Indstilling Center for Teknik & Miljø indstiller, at det vedlagte gebyrblad for 2023 for husholdninger godkendes at budget 2023 for Greve Renovation A/S godkendes. at kommunen giver en kommunal lånegaranti til Greve Renovation A/S på 1,1 mio. kr. til en byggekredit, der efterfølgende omlægges til et anlægslån med en løbetid på 10 år at der ved imødegåelse af en kommunal lånegaranti opkræves en engangsprovision på 7.000 kr. og gives en indtægtsbevilling på beløbet i 2023 at der ved imødegåelse af en kommunal lånegaranti opkræves en løbende provision på årligt 0,4 % af restgælden ultimo året, svarende til 4.400 kr. i 2023 og ca. 4.000 kr. fra 2024 (merindtægt), samt gives en indtægtsbevilling på beløbet Sagsbeskrivelse Husholdningerne i kommunen betaler gebyrer for affaldsordningerne. Gebyrerne dækker samtlige ordninger for indsamling af affald fra borgere, eksempelvis mad- og restaffald, genanvendelse affaldstyper, storskrald samt MiljøCenter Greve. Det er Greve Renovation A/S i KLAR Forsyning, der varetager driften af affaldsordningerne for husholdninger. Som grundlag for gebyrfastsættelsen er der udarbejdet et budget 2023 og et langtidsbudget for Greve Renovation A/S. Renovationsgebyrerne er opgjort pr. affaldsordning i overensstemmelse med retningslinjerne i Affaldsbekendtgørelsen og de af Greve Byråd besluttede fordelingsprincipper. Gebyrbladet og budget for ordningerne er behandlet af bestyrelsen i Greve Renovation A/S på deres møde den 21. juni 2022 og indstilles til godkendelse i Greve Byråd. Det samlede gebyr for et enfamilieshus stiger i 2023 med 553 kr. inkl. moms svarende til 14 % i forhold til gebyrerne i 2022. Stigningen skyldes, at der forventes større prisstigninger på indsamling af affald pga. øgede brændstofpriser, samt at indsamling af farligt affald er dyrere end forventet. Endvidere var storskraldsgebyret i 2022 fastsat for lavt. Gebyrerne for boliger med fællesløsninger kan have en anden udvikling end for enfamilieshusene, da gebyrerne afhænger af de faktiske fælles affaldsløsninger. Supplerende noter til budget 2023 og en præsentation af udviklingen i gebyrer mv. er bilagt sagen. Investeringer og lånegaranti: Der er planlagt investeringer i 2023 for i alt ca. 1,1 mio. kr. til nye affaldsbeholdere ved nybyggeri og ødelagte beholdere samt til investeringer på MiljøCenter Greve. På baggrund af den beregnede likviditet i selskabet er det ikke muligt at benytte egenfinansiering til investeringerne. Greve Renovation A/S har i stedet besluttet at lånoptage til anlægsinvesteringerne og i den anledning anmodes Greve Kommune om at stille garanti for en byggekredit på ca. 1,1 mio. kr. i KommuneKredit, der efterfølgende omlægges til et 10-årigt anlægslån. Administrationen anbefaler at imødekomme anmodningen fra Greve Renovation A/S om garantistillelse med henvisning til Byrådssagen fra den 21. juni 2021, hvor Greve Renovations A/S fik godkendt deres forrige anmodning om garantistillelse. Greve Renovation A/S kreditvurderes fortsat på højeste kreditkvalitet iht. vurderingsskema fra EF traktatens artikel 87 og 88 jf. den tidligere Byrådssag. Garantiprovisionen vil udgøre 0,4 % af den årlige restgæld. Herudover vil der skulle betales stiftelsesomkostninger på kr. 7.000 kr., som er et engangsbeløb. Hvis Greve Kommune stiller garanti på 1,1 mio. kr. vil den samlede garantistillelse til Greve Renovation A/S lyde på 17,6 mio. kr. inkl. garantistillelsen på 1,1 mio. kr. jf. denne sag. Lovgrundlag Bekendtgørelse om affald. Økonomiske konsekvenser Da ordningerne økonomisk skal hvile i sig selv, er der ingen udgifter for Greve Kommune. Opgaven varetages af kommunens forsyningsselskab Greve Renovation A/S, der drives af KLAR Forsyning. Ved udgangen af 2023 forventes der en samlet underdækning på 19 mio. kr., primært på grund af indkøb af nye affaldsbeholdere. Underdækningen forventes udlignet ved udgang af 2031. Fra 2026 planlægges det, at underdækningen alene udgøres af restgælden på affaldsbeholdere. Garantistillelse: En lånegaranti indeholder en risiko for, at kommunen pålægges et økonomisk tab. Det skyldes, at långiver kan rette det fulde krav mod kommunen, der således risikerer at skulle indfri forpligtelsen, hvis låntager misligholder sine forpligtelser. Risikoen for Greve Kommune er dog meget lav, da et forsyningsselskab er underlagt hvile-i-sig-selv princippet og dermed vil selskabet altid kunne opkræve brugerbetaling til at balancere og dække de udgifter der måtte være i selskabet. Ved at stille garanti på 1,1 mio. kr. vil Greve Kommune modtage en indtægt, der opkræves i form af garantiprovision fra Greve Renovation A/S. Det vil give en indtægt i 2023 på cirka 11.400 kr. der inklusiv indeholder en engangsprovision på 7.000. I de efterfølgende år fra 2024 vil indtægten lyde på cirka 4.000 årligt, der hvert år reduceres i forhold til restgælden. Kommunikation Gebyrerne bliver offentliggjort på www.greve.dk .", "source_path": "data/greve/raw_dagsordener/Klima-, Teknik- og Miljøudvalget_2022-08-18T08:00:00+02:00_718678a7-bcc0-48db-a4ae-29a0f79d9ab6.json", "meeting_year": 2022, "meeting_month": 8, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "718678a7-bcc0-48db-a4ae-29a0f79d9ab6", "chunk_id": "718678a7-bcc0-48db-a4ae-29a0f79d9ab6_10_html_fragment_chunk0", "section_type": "html_fragment", "section_title": "Udsættelse af forpagtningsafgift på Cafe Langsiden på grund af tab for forpagter", "committee": "Klima-, Teknik- og Miljøudvalget", "meeting_date": "2022-08-18T08:00:00+02:00", "case_number": "22-009020", "agenda_index": 10, "text": "Beslutning 1.-3. anbefales. Fremstilling Sagsprocedure Kultur- og Fritidsudvalget, Klima-, Teknik- og Miljøudvalget, Økonomiudvalget og Byrådet. Resume Der blev indgået en aftale med ny forpagter af Café Langsiden på Greve Idrætscenter i april 2022. Den nye forpagter er Grillcateren2020 ApS. I forbindelse med indgåelse af forpagtningsaftalen blev det aftalt, at kommunen renoverer køkkenet, så det lever op til kravene til et produktionskøkken, herunder især udsugning og et nyt køle-/fryserum. På grund af lange leverancetider er renoveringen endnu ikke udført, hvorfor forpagter har haft en række indtægtstab som følge af den manglende renovering. Det anbefales derfor, at forpagter ikke skal betale forpagtningsafgift, indtil renoveringen er udført. Indstilling Center for Teknik & Miljø indstiller overfor Klima-, Teknik- og Miljøudvalget, at den månedlige forpagtningsafgift på 5.416,67 kr. ex moms ikke skal betales i 2022 og frem til renoveringen af køkkenet er gennemført i starten af 2023. at mindreindtægten på 48.750 kr. medtages i BO2 2022. at budgetregulering i 2023 medtages til budgetopfølgningen, når den endelige tilretning er kendt, samt som teknisk rettelse for 2024 og frem Center for Teknik & Miljøudvalget indstiller overfor Kultur- og Fritidsudvalget, 4. at orienteringen tages til efterretning. Sagsbeskrivelse Der blev indgået en aftale med ny forpagter af Café Langsiden på Greve Idrætscenter i april 2022. Den nye forpagter er Grillcateren2020 ApS. I forbindelse med indgåelse af forpagtningsaftalen blev det aftalt, at kommunen renoverer køkkenet, så det lever op til kravene til et produktionskøkken, herunder især udsugning og et nyt køle-/fryserum. På grund af lange leverancetider er renoveringen endnu ikke udført, hvorfor forpagter har haft en række indtægtstab som følge af den manglende renovering. Administrationen anbefaler derfor, at forpagter ikke skal betale forpagtningsafgift, indtil at renoveringen er udført. De indtægtstab som forpagter har haft er blandt andet forårsaget af: - Kassering af madvarer på grund af nedbrud af kølerum . Der har været tre nedbrud, der har kostet forpagter ca. 20-25.000 kr. i kasserede varer. Samtidig har det kostet forpagter omsætning, da de ikke har kunne sælge mad de dage nedbruddet skete, samt dagene efter, idet der skal indkøbes nye forsyninger. Et tab på op mod 10.000 kr. i omsætning pr. gang. For at have sikker kølekapacitet har forpagter i stedet opstillet deres egen køletrailer, som de normalt udlejer om sommeren, hvorfor de taber denne indtægt. - Manglende udsugning : Der er tre steder med udsugning, hvor kun et virker, og det virker ikke som det skal. Derfor kan forpagter ikke altid producere den mad de ønsker, som eksempelvis stegt flæsk med persillesauce. Derudover skal retter som burgere laves på en kipsteger, hvilket tager den dobbelte tid og til en dårligere kvalitet. - Funktionsfejl af frontdisk til opbevaring af sandwich og smørrebrød . Efter at forpagter har startet i Café Langsiden, er det opdaget, at frontdisken ikke holder temperaturen, hvorfor der ikke kan forberedes sandwich og smørrebrød til fremvisning. Dette koster omsætning, fordi kunderne ikke hurtigt kan få en sandwich eller smørrebrød. Dette gør også at forpagter ikke kan leve op til kontrakten, hvor de skal tilbyde frisksmurte sandwich og smørrebrød. Det er svært for forpagter at kapitalisere alle udgifter og tabte indtægter, men et estimat er, at der har været følgende økonomiske konsekvenser: - Kølestop 20-25.000 i alt - Tab af omsætning grundet køledefekt front ca. 3000.- pr. måned - Tab i køkkenet grundet retter der ikke kan laves. Min. 10.000.- pr. mdr. - Tab af indtægt på kølevogn. 1500.- pr. weekend. Lovgrundlag Aftaleloven. Økonomiske konsekvenser Indstillingen medfører, at forpagter ikke skal betale forpagtningsafgift fra 1. april 2022 og resten af 2022, hvilket medfører et samlet indtægtstab for kommunen på 48.750 kr. ex/moms. Ombygningen er planlagt gennemført omkring årsskiftet, så hvis den udføres som planlagt, vil der være et yderligere indtægtstab på 1-2 måneder i forpagtningsafgift i 2023. Det er i forvejen aftalt med forpagter, at de ikke betaler el-udgifter før ombygningen er udført. Øvrigt forbrug er dækket af forpagtningsafgiften. Kommunikation Der kommunikeres med forpagteren om ombygningen af køkkenet, og de løbende driftsudfordringer der opstår. Derudover kommunikeres til foreningerne i Greve Idrætscenter i forhold til de udfordringer forpagteren har. Tidsplan Ombygningen forventes udført omkring januar 2023. Dog vil udskiftning af kølerum allerede kunne gennemføres i efteråret 2022. Sagens forløb 17-08-2022 Kultur- og Fritidsudvalget 4. Taget til efterretning", "source_path": "data/greve/raw_dagsordener/Klima-, Teknik- og Miljøudvalget_2022-08-18T08:00:00+02:00_718678a7-bcc0-48db-a4ae-29a0f79d9ab6.json", "meeting_year": 2022, "meeting_month": 8, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "718678a7-bcc0-48db-a4ae-29a0f79d9ab6", "chunk_id": "718678a7-bcc0-48db-a4ae-29a0f79d9ab6_11_html_fragment_chunk0", "section_type": "html_fragment", "section_title": "Lovpligtig opgradering af institutionskøkkener - Anvendelse af restbudget", "committee": "Klima-, Teknik- og Miljøudvalget", "meeting_date": "2022-08-18T08:00:00+02:00", "case_number": "21-013684", "agenda_index": 11, "text": "Beslutning Anbefales. Fremstilling Sagsprocedure Skole-, Børne- og Ungeudvalget, Klima-, Teknik- og Miljøudvalget, Økonomiudvalget og Byrådet. Resume Byrådet godkendte i budgettet for 2022-2025, at bevilge midler til opgradering af daginstitutionskøkkener på 15 daginstitutioner i løbet af 2022-25. Der er i 2022 frigivet 1 mio. kr. til anlægsbevilling til at opgradere køkkener på Vesterbo, Abels Hus og Nova, som udviser et mindreforbrug på ca. 300.000 kr. Der bedes i denne sag om, at det resterende beløb på ca. 300.000 kr. i 2022 anvendes til Kernehuset og Troldehøj. Indstilling Center for Teknik & Miljø indstiller, at der anvendes op til 300.000 kr. i 2022 til at opgradere køkkener på Kernehuset og Troldehøj, som dækkes indenfor den frigivne anlægsbevilling på 1 mio. kr. finansieret af det afsatte rådighedsbeløb i 2022 til opgradering af daginstitutionskøkkener. Sagsbeskrivelse Byrådet afsatte i budget 2022-25 en pulje til opgradering af daginstitutionskøkkener. Puljen skal dække lovpligtig opgradering af daginstitutionskøkkener for ca. 15 dagtilbud. Der er afsat 1 mio. kr. i 2022, som Byrådet i december 2021 har frigivet til at opgradere daginstitutionskøkkener på Vesterbo, Abels Hus og Nova. Der er nu etableret anretter-køkkener i Vesterbo og Abels Hus. Derudover er der indgået aftale med Greve Boligselskab om at finansiere opgradering af anretter køkken i Nova, hvor Greve Kommune betaler for de fornødne hårde hvidevarer. Hvidevarerne indkøbes allerede i 2022, men de øvrige renoveringer udføres i starten af 2023 af Greve Boligselskab. Til indretning af anretter køkkener i Abels hus, Vesterbo og delvis i Nova og solstrålen forventes det, at administrationen anvender ca. 700.000 kr. af bevillingen på 1 mio. kr. Årsagen til mindre forbruget er, at det oprindeligt var planen, at Nova skulle have et produktionskøkken, men dette er blevet fravalgt på grund af manglende plads. Efter nærmere gennemgang af daginstitutionskøkkenerne i Greve Kommune, har Center for Teknik & Miljø påpeget yderligere to daginstitutioner Kernehuset og Troldehøjens køkkener til opgradering. Derfor anbefaler administrationen, at de resterende midler på ca. 300.000 kr. bruges til at renovere køkkener på Kernehuset og Troldehøj, som også er anretter køkkener. Der vil primært skulle anvendes midler til at opgradere hårde hvidevarer. Hvis undersøgelser viser, at der er behov for midler til øvrige renoveringer, vil dette blive forelagt i en samlet sag om frigivelse af midler i puljen i 2023 sammen med hvilke øvrige køkkener der ønskes prioriteret. Lovgrundlag Dagtilbudsloven bestemmer mulighed for madordninger i daginstitutioner. Myndighedskrav stilles i bygningsreglement og af Fødevarestyrelsen. Økonomiske konsekvenser Sagen har ingen økonomiske konsekvenser, da anlægsmidlerne afsat i 2022 på 1 mio. kr. er frigivet. Der blev i forbindelse med budget 2022 afsat et samlet rådighedsbeløb på 15 mio. kr. til opgraderingen af daginstitutionskøkkener. Øvrige konsekvenser Med periodiseringen af midler vil de øvrige køkkener først kunne renoveres i 2023 og frem. Kommunikation Der kommunikeres til medarbejdere og forældre i samarbejde med institutionslederne og distriktslederne. Tidsplan Arbejderne på Kernehuset og Troldehøj udføres så vidt muligt i 2022, men er afhængig af leverancer af hårde hvidevarer, samt at der ikke er behov for øvrige renoveringer af køkkenet for at sikre arbejdsmiljøet. Sagens forløb 16-08-2022 Skole-, Børne- og Ungeudvalget Udvalget godkendte indstillingen.", "source_path": "data/greve/raw_dagsordener/Klima-, Teknik- og Miljøudvalget_2022-08-18T08:00:00+02:00_718678a7-bcc0-48db-a4ae-29a0f79d9ab6.json", "meeting_year": 2022, "meeting_month": 8, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "718678a7-bcc0-48db-a4ae-29a0f79d9ab6", "chunk_id": "718678a7-bcc0-48db-a4ae-29a0f79d9ab6_12_html_fragment_chunk0", "section_type": "html_fragment", "section_title": "Strandskolen, miljøsanering og fjernvarme - ekstraarbejder", "committee": "Klima-, Teknik- og Miljøudvalget", "meeting_date": "2022-08-18T08:00:00+02:00", "case_number": "22-009303", "agenda_index": 12, "text": "Beslutning Anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Da der er fundet et større omfang af miljøfarlige stoffer på Strandskolen end forudsat i det oprindelige projekt om renovering af Strandskolen, og hvis der skal forberedes til fjernvarme på Strandskolen, vil dette medføre en række ekstraudgifter, som det ikke er sikkert, kan holdes indenfor projektets samlede budget. Administrationen anbefaler derfor, at Byrådet tager ekstraarbejderne til efterretning med henblik på senere finansiering. Indstilling Center for Teknik & Miljø indstiller, at det tages til efterretning, at projektet for renovering af Strandskolen forventeligt vil medføre merudgifter på pt. anslået til 2,85 mio. kr. til miljøsanering og ændringsarbejder til forberedelse af konvertering til fjernvarme. Sagsbeskrivelse På Byrådets møde den 22. marts 2021 blev projektforslag og anlægsøkonomi til projektet for renovering af Strandskolen, fløj A, B og C godkendt med beslutning om, at tillæg til anlægsprojektet på 15 mio. kr. skal indarbejdes i Budget 2022 i årene 2022-2025. På Byrådets møde den 17. maj 2021 blev der meddelt anlægsbevilling til gennemførelse af renoveringen af fløj A, B og C. Renoveringen af Strandskolen opstartede ultimo 2021 og forventes afsluttet i medio 2024. Renoveringen er opdelt i fire etaper, og første etape pågår og forventes afsluttet medio november 2022. Der er på nuværende tidspunkt fremkommet behov for to ekstraarbejder, der ikke var dækket af bevillingen: miljøsanering, konvertering til fjernvarme. Dertil kan evt. komme belægninger i skolegårde, som uddybes nedenfor. Yderligere sanering af miljøfarlige stoffer (herunder asbest) I forbindelse med renoveringen er der konstateret et større omfang for sanering af miljøfarlige stoffer (asbest og isoleringsmaterialer med mineraluldsfibre ældre end 1997). Håndteringen af det større omfang af miljøsanering skal udføres i etaper, der er hensigtsmæssig for sikkerhed, arbejdsmiljø, skolens funktion og byggeriet. I forbindelse med opdeling af miljøsaneringen i flere etaper er det nødvendigt at etablere midlertidige forsyninger af vand- og varmeinstallationer til alle skolens bygninger af hensyn til at skole kan fungere. Den samlede meromkostning til miljøsanering og nødvendige interimsinstallationer andrager i alt ca. 2 mio. kr., der ikke har været en del af det afsatte budget til projektet. Asbesten er i skrivende stund fundet i depoter og teknikrum i skolens kælder, hvor elever og lærere ikke har haft ophold, men hvor der er udført byggearbejder. Asbesten er fundet i isolering om rør, hvilket har været kendt. Udfordringen er dog, at der nogle steder er mindre brud, der medfører, at asbesten kan drysse ud og spredes i rummene. Der udføres pt. yderligere undersøgelser af asbest i juli og august måned for at sikre, at der ikke er asbest i andre lokaler. Indtil videre har prøver i andre rum været negative. Det skal bemærkes, at Arbejdstilsynet har været ind over sagen om asbest. Arbejdstilsynet har i en afgørelse påtalt, at Greve Kommune ikke har opfyldt sin forpligtigelse overfor entreprenøren, fordi prøveresultater ikke har været orienteret om hurtigt nok, så arbejdsforholdene for entreprenørerne kunne sikres. Prøver har været foretaget i marts-maj måned i 2022 og entreprenør været orienteret i april og juni måneder. Dette har administrationen taget til efterretning og vil gennemgå egne procedurer for at forebygge lignende situationer i andre byggesager. Konvertering til fjernvarme Parallelt med denne sag skal Klima-, Teknik- og Miljøudvalget tage beslutning om et projektforslag fra Greve Fjernvarme, hvor gas kan udfases, og der skal konverteres til fjernvarme flere steder i Greve Kommune. Et af områderne er planlagt til at blive udført i Karlslunde inkl. Strandskolen fra medio 2023 til medio 2026. Konvertering til fjernvarme vil betyde ændringer på rørinstallationer på varme- og ventilationsanlæg på Strandskolen i forhold til nuværende gasanlæg. For at sikre en mulig konvertering har det været rettidig omhu at vurdere konsekvensen af dette og igangsætte nødvendige ændringer til projektet. Denne ændring medfører en merudgift til projektering og udførelse på ca. 0,85 mio. kr., der ikke har været en del af det afsatte budget til projektet. Ændringerne for klargøring til fjernvarme er igangsat ved rådgiver og hovedentreprenør, da det er vurderet nødvendigt og vigtigt, at ændringerne bliver igangsat hurtigst muligt pga. tidsplaner og leveranceproblemer. Hvis renoveringsprojektet blev færdiggjort som projekteret med rørinstallationer til det nuværende gasanlæg, ville en ændring af vvs-installationer mv. skulle udføres efterfølgende i forbindelse med konverteringen til fjernvarme, hvilket vil betyde en væsentlig højere omkostning, herunder at det vil blive svært at komme til alle rør og føringsveje, når alle tekniske installationer og tekniske anlæg er færdigmonteret. Hvilke yderligere omkostninger kan have indflydelse på projektet for Strandskolen De mange og høje prisstigninger på byggematerialer er generelt et problem for økonomien på byggeprojekter, og for projektet for Strandskolen, der udføres over flere år, vil dette betyde en væsentlig stigning på den samlede økonomi pga. rådgivers og entreprenørers ret til indeksregulering af deres kontraktsummer efter ét år. Grundet de høje prisstigninger indgår der i investeringsoversigten til budgetforhandlingerne for Budget 2023-26 indeksering af anlægsprojekter på 15% på hhv. Strandskolen og Sundhedshuset. Det er konstateret, at asfaltbelægningerne i skolegårde og ved adgangsveje til skolen er i dårlig stand, og at køreveje for beredskabets køretøjer ikke har den fornødne bæreevne. Retablering af asfaltbelægninger er indeholdt i projektet ved/omkring byggearbejder, og der er afsat rådighedsbeløb til opgradering af skolegårde, men der er ikke indeholdt økonomi til opretning af belægninger på adgangsveje og køreveje på skolens matrikel. Såfremt retablering af overfladebelægninger overstiger det afsatte budget til uforudsete udgifter, vil der blive forelagt sag til politisk orientering. Økonomiske konsekvenser Indstillingen har ikke på nuværende tidspunkt økonomiske konsekvenser, da udgifterne kan afholdes indenfor budgettet til uforudsete udgifter. Dog vil ekstraarbejderne presse den samlede anlægsøkonomi, hvorfor der senere kan være behov for en tillægsbevilling. Efter afholdt licitation er der til gennemførelse af projektet afsat ca. 15 % af håndværkerudgifterne til uforudsete udgifter. Byggesager af denne karakter, hvor der er usikkerhed omkring jordbundsforhold ved nybyggeri samt omkring mængden af miljøfarlige stoffer i konstruktionerne ved ombygninger og nedrivninger, afsættes der erfaringsmæssigt minimum 15-20 % til uforudseelige udgifter. Uforudsete udgifter til nedrivninger og jordbundsforhold ved nybyggeriet i dette projekt kan afholdes inden for de afsatte 15%, men den ekstra sanering af miljøfarlige stoffer må overstige de afsatte 15 %, og derved presse det samlede budget, hvis der ikke senere bliver mulighed for billigere løsninger eller at skære i øvrige udgifter. Der orienteres således allerede nu om kendte ekstraarbejder på knap 3 mio. kr. , der kan betyde behov for en senere tillægsbevilling. Til projektet for Strandskolen er den samlede bevilling således : Rådighedsbeløb (1.000 kr.) i 2022 priser 2018-2020 2021 2022 2023 2024 I alt Strandskolen, renovering fløj A, B og C Tillæg jf. BY d. 22.03.2021 Re-periodisering Budget 2022 I alt 2.544 2.544 11.191 11.191 53.238 3.000 -3.000 53.238 38.781 6.000 44.781 24.247 6.000 3.000 33.247 130.001 15.000 0 145.001 Strandskole, genhusning 1.031 516 0 0 1.547 I alt 2.544 12.222 53.754 44.781 33.247 146.548 På investeringsoversigten er yderligere afsat i alt 5,05 mio. kr. i årene 2023-2025 til IT, inventar og skolegårde på Strandskolen, fordelt med 0,98 mio.kr. i 2023, 2,21 mio. kr. i 2024 og 1,86 mio. kr. i 2025. Udover ovenstående er der afsat 5,141 mio. kr. i 2023 til renovering eller fjernelse af gymnastiksale ved Strandskolen. Kommunikation Det nedsatte byggeudvalg vil følge projektet under projekteringen og udførelsen. Skolens elever, forældre og lærere vil løbende blive orienteret om projektet og projektets udførelse via skolens intranet (Aula). Kommunens kommunikationsafdeling er tilknyttet projektet for at styrke kommunikationsformen og formidlingen til elever, forældre, lærere og kommunens borgere. Skoleledelse og arbejdsmiljøorganisation er orienteret om fundet af asbest, og vil løbende blive orienteret om resultatet af yderligere undersøgelser. Derudover er skolens tekniske servicepersonale orienteret, ligesom faste samarbejdspartnere, der har været i de pågældende rum, hvor der har været asbest, er blevet orienteret. Derudover følges retningslinjerne fra Arbejdstilsynet om håndtering af asbest. Tidsplan Byggeperiode - Etape 1 November 2022 - november 2022 Byggeperiode - Etape 2 November 2022 - august 2023 Byggeperiode - Etape 3 August 2023 - februar 2024 Byggeperiode - Etape 4 Februar 2023 - september 2024 Endelig aflevering Medio september 2024", "source_path": "data/greve/raw_dagsordener/Klima-, Teknik- og Miljøudvalget_2022-08-18T08:00:00+02:00_718678a7-bcc0-48db-a4ae-29a0f79d9ab6.json", "meeting_year": 2022, "meeting_month": 8, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "718678a7-bcc0-48db-a4ae-29a0f79d9ab6", "chunk_id": "718678a7-bcc0-48db-a4ae-29a0f79d9ab6_13_html_fragment_chunk0", "section_type": "html_fragment", "section_title": "Placeringsforslag for daginstitutionen Lunas Ark", "committee": "Klima-, Teknik- og Miljøudvalget", "meeting_date": "2022-08-18T08:00:00+02:00", "case_number": "22-001739", "agenda_index": 13, "text": "Beslutning 1.-2. anbefales, idet muligheder for arealer ved Krogårdsskolen også undersøges. Fremstilling Sagsprocedure Skole-, Børne-, og Ungeudvalget, Plan- og Tryghedsudvalget, Klima-, Teknik- og Miljøudvalget, Økonomiudvalget og Byrådet. Resume I budget 2022-2025 er det afsat anlægsmidler til etablering af en ny daginstitution, der hvor Lunas Ark er i dag. Der er budgetteret med genhusning i pavilloner opført på grunden, mens byggeriet pågår, som desværre har vist sig ikke at være muligt. Der er undersøgt andre alternativer for genhusning, som alle er beregnet til en større udgift end de 5,1 mio. kr. der er afsat i anlægsøkonomien til genhusning af Lunas Ark. Administrationen anbefaler, at det i stedet undersøges, om den nye daginstitution til Lunas Ark kan opføres på et grønt område ved Klub Godset. Herved spares udgiften til genhusning, og det vil være muligt at udvide Lunas Ark med pavilloner i byggeperioden inden for den eksisterende økonomi, hvis der bliver behov for det. Indstilling Center for Dagtilbud & Skoler og Center for Teknik & Miljø indstiller overfor Skole-, Børne- og Ungeudvalget, Plan- og Tryghedsudvalget og Klima-, Teknik- og Miljøudvalget, 1. at der igangsættes en proces for at undersøge muligheden for at placere den ny daginstitution til 210 børn på grunden ved Klub Godset, så Lunas Ark kan blive samlet i den nuværende bygning på Hundigegårdsvej 16, mens en ny daginstitution opføres. Center for Dagtilbud & Skoler og Center for Teknik & Miljø indstiller overfor Klima, Teknik- og Miljøudvalget, 2. at hvis indstillingspunkt 1 besluttes, at der som en del af de indledende undersøgelser også igangsættes tekniske undersøgelser på arealet ved Klub Godset indenfor det frigivne beløb til rådgivning til projektet vedr. Lunas Ark. Sagsbeskrivelse Daginstitutionen Lunas Ark er en integreret daginstitution, og rummer 133 børn, med en afdeling til 42 vuggestuebørn og en afdeling til 94 børnehavebørn. Vedligeholdelsesefterslæbet på Lunas Ark er som beskrevet i budgetanalysen meget kritisk, og så stort, at det i budgetanalysen blev anbefalet ikke at renovere de eksisterende bygninger, men at bygge nyt i stedet, hvilket Byrådet også har godkendt, at der kan arbejdes videre med. Bygningens vedligehold var i budgetanalysen vurderet som kritisk, da der er akut behov for renovering af tag og facader som er utætte, og som har medført udfordringer med skimmelsvamp, som senest i starten af 2021 medførte en genhusning af to børnehavegrupper frem til at der kunne gennemføres skimmelsvamp rengøring . Derudover fungerer ventilationsanlæggene ikke ordentligt, hvilket løbende medfører problemer med fx temperaturen i bygningen, som skal løses. Administrationen har sammen med en rådgiver kvalitetssikret, hvordan der kan bygges nyt på grunden, samt økonomien for byggeriet. Det har vist sig, at det ikke er muligt at opstille pavilloner på grunden til at huse alle børn, mens byggeriet pågår. Hvorfor administrationen har undersøgt andre muligheder for genhusning af Lunas Ark. En opgave som har vist sig at være forbundet med en del udfordringer, da det på nuværende tidspunkt ikke er muligt at finde tomme lokaler, som er egnet til genhusning af 133 børn i kommunen. Administrationen har derfor kigget nærmere på tre scenarier som omhandler opsætning af pavilloner enten ved Abels Hus eller Klub Godset, hvor institutionen kan forblive samlet. Eller et tredje scenarie, hvor man deler institutionen i to afdelinger med tre vuggestuegrupper i Dagplejehuset som ligger i Gersagerparken , samt opførelse af pavilloner ved Abels Hus til fire børnehavegrupper. Se bilag 1 for placeringsforslag af pavilloner. Der er foretaget skrivebordsanalyse for alle tre scenarier, som er beregnet til en større udgift end de 5,1 mio. kr. der er afsat i anlægsøkonomien til genhusning af Lunas Ark. Derudover er der budgetteret med en lejeudgift til pavilloner på 2,52 mio. kr. i 12 måneder, som dækkes af driften Administrationen vurderer dog, at genhusningsperioden minimum vil vare 18 måneder. Så det må forventes, at udgiften til leje af pavilloner er større end først antaget. I nedenstående skema ses samlet udgift for de tre scenarier. Udgifter A - Klub Godset B- Abels Hus C- Dagplejehuset/Abels Hus Etablering af pavilloner, vejadgang, parkering, liggehal, legeplads 32 moduler 10.389 32 moduler 9.297 20 moduler 5.889 Ekstra personaletimer 414 I alt 10.389 9.297 6.303 Merudgift ifht . oprindeligt budget på 5,1 mio. kr. 5.289 4.197 1.203 lejeudgifter Pavillon 1,5 år 3.780 3.780 2.520 Lokaleleje til dagplejen 306 Merudgift ifht . oprindeligt budget (2,5 mio. kr.) 1.280 1.280 326 Samlet merudgift 14.169 13.077 9.129 Alle beløb er i 1.000 kr. Der vil altså være en merpris på min. 1,2 mio. kr. for genhusning af Lunas Ark, hvis Scenarie C (Dagplejehuset/Abels Hus) besluttes, og en merpris på 5,3 mio. kr. for scenarie A (Klub Godset). Derudover vil der også være en ekstra udgift til leje af pavilloner på 0,3 mio. kr. for scenarie C og 1,2 mio. kr. for scenarie A og B. Se bilag 2 for uddybning af de tre scenarier. Der vil altså være en merpris på både anlæg og drift ved de tre ovenstående scenarier. Administrationen anbefaler derfor, at det i stedet undersøges, om der kan opføres en ny Lunas Ark ved Klub Godset, så børn og personale kan blive i den nuværende bygning på Hundigegårdsvej 16, mens den nye daginstitution opføres. Undersøgelse af opførelse af en ny Lunas Ark ved Klub Godset til 210 børn En ny bygning til Lunas Ark med 210 pladser anbefales undersøgt opført på det grønne område, der er beskrevet i scenarie A - Klub Godset. Se bilag 1 og 2. Børn og personale på Lunas Ark skal da ikke genhuses men kan blive i den nuværende bygning på Hundigegårdsvej, mens byggeriet af en ny daginstitution pågår. Det vil da være nødvendigt at investere i ventilationsanlæggene på Lunas Ark. Administrationen vil i første omgang søge at reparere de eksisterende ventilationsanlæg, så de holdes i en forsvarlig drift i den mellemliggende periode. Der er dog en risiko for, at de bryder mere alvorligt sammen i perioden. Det kan da blive nødvendigt at investere i nyt anlæg, hvoraf dele vil kunne genbruges i den nye institution. Dette scenarie betinger desuden, at der kan udarbejdes en lokalplan samt kommuneplantillæg for området ved Klub Godset. Det vurderes til at tage ca. et år at få udarbejdet inkl. høring og evt. endelig godkendelse. Det er administrationens anbefaling, at dette scenarie undersøges nærmere med blandt andre Klub Godset, da det vurderes, at kommunen i dette scenarie kan tilbyde en rigtig god service til børn og forældre på Lunas Ark i byggeperioden. Derudover spares udgiften til genhusning af 133 børn, som i stedet kan bruges på, at Lunas Ark allerede udvides fra 2023, hvis det skulle blive nødvendigt . En mulighed kan fx være, at der etableres pavilloner ved Lunas Ark og Toftegården, hvilket også vil skulle undersøges nærmere. Ydermere giver det kommunen nye muligheder for på sigt at udvide dagtilbudsområdet eller anvende arealet på Hundigegårdsvej 16 (Lunas Arks nuværende adresse) til andet formål. Lovgrundlag Dagtilbudsloven og Bygningsreglementet. Økonomiske konsekvenser Hvis sagen besluttes som anbefalet af administrationen, er det forventningen at udgiften kan holdes indenfor de afsatte anlægsmidler på investeringsoversigten. Se bilag 4, bruttoanlægskatalog 2022-25, side 16. Hvis det besluttes, at Lunas Ark skal genhuses som scenarie a, b, eller c, skal der udarbejdes et bruttoanlægsforslag til budget 2023. Kommunikation På baggrund af Byrådets beslutning, udarbejdes en procesplan, hvor medarbejdere og forældre i Lunas Ark, samt de berørte institutioner (Klub Godset, Abels Hus, Dagplejen) inddrages. Tidsplan Undersøgelsen for placering af en ny daginstitution ved Klub Godset vil blive fremlagt politisk senere på året i 2022. Hvis undersøgelser og siden lokalplan for giver mulighed for det kan selve byggesagen for Lunas Ark, forventes opstartet i forår 2024 med forventet aflevering efterår 2025 og ibrugtagning herefter. Sagens forløb 16-08-2022 Skole-, Børne- og Ungeudvalget Skole, Børne- og Ungeudvalget godkendte punkt 1. 16-08-2022 Plan- og Tryghedsudvalget 1. Anbefales.", "source_path": "data/greve/raw_dagsordener/Klima-, Teknik- og Miljøudvalget_2022-08-18T08:00:00+02:00_718678a7-bcc0-48db-a4ae-29a0f79d9ab6.json", "meeting_year": 2022, "meeting_month": 8, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "718678a7-bcc0-48db-a4ae-29a0f79d9ab6", "chunk_id": "718678a7-bcc0-48db-a4ae-29a0f79d9ab6_14_html_fragment_chunk0", "section_type": "html_fragment", "section_title": "Greve Idræts Center - løsningsforslag vedr. parkering og trafikafvikling", "committee": "Klima-, Teknik- og Miljøudvalget", "meeting_date": "2022-08-18T08:00:00+02:00", "case_number": "22-009961", "agenda_index": 14, "text": "Beslutning Anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Byrådet har bestilt et anlægsforslag til budgetforhandlingerne, der skal løse de trafikale udfordringer ved Greve Idræts Center (GIC). I denne sag orienteres der mere grundigt om de forskellige løsningsforslag. Indstilling Center for Teknik & Miljø indstiller, at orientering om de konkrete løsningsforslag, som bliver bragt ind til budget 2023, tages til efterretning. Sagsbeskrivelse Selvom der generelt er mange p-pladser ved GIC, opleves det at de trafikale forhold er utilfredsstillende. Problemerne er primært orienteret mod uhensigtsmæssigt kørselsmønster på p-områderne, herunder adgang til og fra GIC, hvor der i spidsperioder kan være kødannelser og trængselsproblemer. Byrådet besluttede den 4. april 2022, at der skal udarbejdes et bruttoanlægsforslag til budget 2023 vedrørende løsning på de trafikale udfordringer ved GIC. I denne sag orienteres der mere grundigt om de forskellige løsningsforslag. Rådgivningsvirksomheden MOE A/S har i første omgang analyseret forholdene og udarbejdet 3 forslag - løsning A, B og C (se Bilag 1). Rådgiveren har observeret at kødannelsen opstår er en kombination af lysreguleringen, at bilisterne ikke respekterer færdselsregler samt at indretningen af p-pladsen er uhensigtsmæssig. Løsningerne består derfor fx af en mere tydelig indretning af køreveje, der forhindre uhensigtsmæssig adfærd, færre men bedre indretning af p-båse, ændret regulering af krydset og flere udkørsler. Løsningsforslag A - Dobbeltrettet fordelingsvej (325 p-pladser) (12,5 mio. kr.) Den dobbeltrettede fordelingsvej bibeholdes som i dag og føres ned til en vendeplads foran hoved-indgangen, hvor bilister kan afsætte og optage passagerer. Løsningsforslag B - Dobbeltrettet fordelingsvej med ny udkørsel (323 p-pladser) (12,5 mio. kr.) Løsningsforslag B svarer til løsningsforslag A, men her etableres der en ny vigepligtsreguleret udkørsel fra det sydlige p-område. Løsningsforslag C - Ensrettet fordelingsvej (307 p-pladser) (14,5 mio. kr.) Fordelingsvejen etableres som en ensrettet vej, hvorfra der er adgang til og fra de forskellige funktioner. Foran hovedindgangen etableres der en vendeplads, hvor bilister kan afsætte og optage passagerer. Der er udover belægninger indeholdt ændring af signal, 50 nye træer, 50 nye belysningsmaster, 8 % arbejdsplads og 15 % uforudsete udgifter Af de tre løsningsforslag kan administrationen anbefale løsning A eller B. Alle tre løsningsforslag har været præsenteret for GIC's forretningsudvalg, som ikke pegede på en bestemt løsning. 2 billigere løsningsforslag Alle tre løsninger er dog relativt dyre (12,5-14,5 mio. kr.). Administrationen har derfor bedt MOE A/S om at udarbejde 2 nye \"nedskalerede\" forslag, baseret på dele fra de oprindelige forslag - Løsning D og E (se Bilag 2). Løsningsforslag D - Punktnedslag til forbedring af forholdene (351 p-pladser) (2,3 mio. kr.) Løsningsforslag D omfatter en række punktnedslag, som forbedrer de nuværende forhold, men uden ombygning af p-arealer. Der er udover belægninger indeholdt ændring af signal, 15 nye træer, flytning af 5 belysningsmaster, 8 % arbejdsplads og 15 % uforudsete udgifter. Løsningsforslag E - Punktnedslag og ombygning af sydligt p-areal (333 p-pladser) (4,4 mio. kr.) Løsningsforslag E omfatter en række punktnedslag, som forbedrer de nuværende forhold, og omfatter desuden en ombygning af det sydlige p-areal. Der er udover belægninger indeholdt ændring af signal, 20 nye træer, 20 nye belysningsmaster, 8 % arbejdsplads og 15 % uforudsete udgifter. Med løsning D og E vil der stadig (delvis) være en uhensigtsmæssig indretning af p-arealerne, som er svær at overskue for bilisterne, hvorfor der er risiko for, at de fortsat kører \"den forkerte vej\" og skaber kødannelser ved mange brugere. Desuden vil der ikke være en oplagt plads, hvor bilister kan afsætte og optage passagerer. Derfor anbefaler administrationen fortsat løsning A eller B, hvis der skal investeres i en løsning. Ved alle 5 løsningsforslag bliver der et færre antal p-pladser - fra 366 til mellem 351 og 307. Lovgrundlag Vejloven Færdselsloven Økonomiske konsekvenser De forskellige løsningsforslag indgår i budgetforhandlingerne for 2023-2026", "source_path": "data/greve/raw_dagsordener/Klima-, Teknik- og Miljøudvalget_2022-08-18T08:00:00+02:00_718678a7-bcc0-48db-a4ae-29a0f79d9ab6.json", "meeting_year": 2022, "meeting_month": 8, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "718678a7-bcc0-48db-a4ae-29a0f79d9ab6", "chunk_id": "718678a7-bcc0-48db-a4ae-29a0f79d9ab6_15_html_fragment_chunk0", "section_type": "html_fragment", "section_title": "Budget 2023-26 - Finansieringsbehov, muligheder og forberedelse til forhandling", "committee": "Klima-, Teknik- og Miljøudvalget", "meeting_date": "2022-08-18T08:00:00+02:00", "case_number": "22-002274", "agenda_index": 15, "text": "Beslutning 1.-2. Drøftet. Fremstilling Sagsprocedure Alle fagudvalg og Økonomiudvalget. Resume Nærværende sag danner rammen for fagudvalgenes drøftelse og konkretisering af prioriteringsmuligheder frem mod Byrådets workshops den 20. og 24. august 2022 samt budgetforhandlingerne den 1. og 2. september 2022. I sagen fremlægges som baggrundsmateriale udvalgsbeskrivelse, nøgletal fra Kend din kommune 2022, sammenfattende slides, oversigt over mulige effektiviseringsforslag indenfor udvalget samt den nuværende investeringsoversigt indeholdende allerede besluttede anlægsprojekter. Indstilling Center for Økonomi & HR indstiller, at udvalget, med udgangspunkt i sagsfremstillingen og baggrundsmaterialet, drøfter konkrete input og forslag til finansieringsmuligheder til budget 2023-26 at udvalget, med udgangspunkt i den nuværende investeringsoversigt, kommer med konkrete anbefalinger til prioritering af allerede besluttede anlægsprojekter herunder udskydelse og/eller annullering Sagsbeskrivelse Nærværende sag fungerer som forberedelse til Byrådets workshops om Budget 2023-26 den 20. og 24. august 2022 samt budgetforhandlingerne den 1. og 2. september 2022 og udvalget bedes drøfte og komme med konkrete input til, hvordan de vil prioritere mellem de forskellige forslag samt komme med eventuelle øvrige forslag til finansieringsmuligheder, der skal bringes i spil. Udvalget bedes ligeledes i den forbindelse, med udgangspunkt i den nuværende investeringsoversigt, komme med konkrete anbefalinger til prioritering af allerede besluttede anlægsprojekter herunder udskydelse og/eller annullering. Nedenstående afsnit samt det vedhæftede materiale skal læses som baggrundsinformation i forhold til den samlede økonomiske situation. Finansieringsbehov i 2023 På nuværende tidspunkt ligger økonomiaftalen for 2023 fast og som forventet er der rent finansieringsmæssigt ikke en aftale om tilførsel af midler udover 10,6 mio. kr. til demografi. Der ligger derfor heller ingen tilførsel af midler til de specialiserede områder, som er under et markant pres. Der er hen over sommeren derudover blevet regnet på hele indtægtssiden, skønskataloget, DUT (tilpasning af kommunernes økonomi til det statslige lovprogram), investeringsoversigten samt de endelige tekniske rettelser, der til sammen danner rammen for, hvad det er muligt at fremme af bruttoanlægsforslag og udvidelsesforslag på driften. De samlede tekniske rettelser indeholder områder, hvor der er sket ændringer i lovgivning, justeret skøn eller andre forhold, der påvirker udgiftsniveauet og som vurderes at være nødvendige som følge af ændrede forudsætninger. Samlet set viser opgørelsen af tekniske rettelser et stort økonomisk pres på driften med et samlet udgiftsniveau på omkring 62 mio. kr. i 2023 primært som følge af stigende udgifter på det specialiserede voksen- og børneområde (med et håb om tilførsel via økonomiaftalen), PPR, kommunal medfinansiering, personlig assistance, hjælpemidler, hjemmesygeplejen og plejehjem, Langagergård, særligt dyre enkeltsager samt IT-systemer/-aftaler. Dertil kommer en række øvrige justeringer med fremadrettede økonomiske konsekvenser for kommunen. Der er samlet set tale om et uforholdsmæssigt højt niveau, som kræver gennemgribende justeringer og tilpasninger for at kunne balancere. Der er blevet foretaget en opdateret vurdering af forventningerne til den demografiske udvikling for 2023-26, som er indarbejdet i Direktionens samlede budgetforslag. I 2023 er der øgede udgifter på omkring 17 mio. kr., mens beløbet stiger betydeligt i 2026, som bør tilføres områderne. Disse korrektioner vil udover tilførslen af midler via økonomiaftalen (de 10,6 mio. kr.) indgå i de samlede forventninger til økonomien for 2023-26. Der er herudover i udgangspunktet ikke afsat midler til deciderede udvidelsesforslag og nye indsatser og det nuværende niveau for tekniske rettelser og demografisk udvikling, som bør håndteres, indikerer i udpræget grad ringe mulighed for udvidelsesforslag. Finansiering vil skulle skabes gennem de besluttede budgetanalyser og implementeringen af omfangsrige effektiviserings- og besparelsesforslag. I sidste ende kan kravet om et budget i balance imidlertid nødvendiggøre indarbejdelsen af nogle af de \"gamle\" effektiviserings- og besparelsesforslag samt stoppe op for eller helt undlade tidligere politisk besluttede aktiviteter fra de sidste par års budgetvedtagelser. Direktionen fremmer et samlet budgetforslag for 2023-26 i økonomisk balance, som samtidigt indeholder de nødvendige mer-/mindreudgifter, som Direktionen anbefaler at håndtere i forbindelse med budgetvedtagelsen. Oplægget vil indeholde forslag til løsning af de udfordringer, der er konstateret i de løbende budgetopfølgninger i 2022 samt behov for ekstra økonomi til eventuelle udvidelser og forventet demografisk udvikling, tekniske rettelser samt skøn. Investeringsoversigt for 2023-26 Investeringsoversigten indeholder de samlede anlægsudgifter/-projekter med forslag, der allerede er vedtaget tidligere, og som derfor allerede er politisk godkendt, jf. vedlagte bilag. I beløbene indgår en eventuel ændret periodisering som følge af de foreløbige budgetopfølgninger i indeværende budgetår. Køb og salg af jord og ejendomme indgår desuden også. Oversigten er for nu baseret på oprindeligt budget + BO1 + forventet BO2 (fodboldhuset og springhallen) + Indeksering af igangværende projekter (Sundhedshuset og Strandskolen). I forbindelse med økonomiaftalen for 2023 er der udsendt vejledende rammer og nøgletal på anlæg, hvor Greve Kommune er tildelt en teknisk anlægsramme på 130,6 mio. kr. På nuværende tidspunkt ligger det samlede og eksisterende anlægsbudget på ca. 210,4 mio. kr. i 2023 (er ikke et udtryk for Direktionens budgetforslag og er eksklusiv nye bruttoanlægsforslag) og der er derfor en umiddelbar manko ned til den tekniske anlægsramme på ca. 79,8 mio. kr. Det skal i den forbindelse nævnes, at der som en konsekvens af det store finansieringsbehov og de stigende priser på anlægsarbejde vil være behov for at komme med konkrete anbefalinger til prioritering af de allerede besluttede anlægsprojekter herunder udskydelse og/eller annullering. Kend din kommune 2022 I januar måned udsender KL nøgletalsrapporten ”Kend din kommune – Brug nøgletal i styringen” og udgaven for 2022 er vedlagt som bilag. KL’s nøgletalsrapport indeholder en lang række nøgletal indenfor forskellige kommunale områder. Nøgletallene indeholder fortællinger af både økonomisk og servicemæssig karakter. Ligeledes er der for de enkelte nøgletal en lang række forbehold, som fx forskelle i rammevilkår, befolkningssammensætning, konteringspraksis m.v., som alle kan være med til at forklare en given årsag for en kommunes placering. Der kan være særlige geografiske, socioøkonomiske og demografiske årsager bag kommunernes placering. F.eks. er der forhold som gør, at i visse opgørelser vil nordjyske kommuner være overrepræsenteret i ”top 10”, mens i andre nøgletal vil kommunerne nord for København typisk være at finde i top 10. Udvalgsbeskrivelser Som en del af sagsfremstillingen er udvalgsbeskrivelserne, som også tidligere er blevet publiceret, vedlagt som bilag. De i alt otte udvalgsbeskrivelser tager udgangspunkt i det vedtagne budget for 2022-25 og indeholder en kort introduktion til udvalgets ansvarsområde efterfulgt af et overblik over udvalgets opdeling i budgetområder, som er det primære bevillingsniveau i Greve Kommune, efterfulgt af en grafisk præsentation af fordelingen af udvalgets budget på disse budgetområder. Herefter følger en gennemgang af de enkelte budgetområder, der er opbygget med et kort indledende afsnit omkring lovgrundlag efterfulgt af en beskrivelse af, hvad budgettet på det enkelte budgetområde anvendes til og endelig et afsnit omkring væsentlige budgetforudsætninger på området. Afslutningsvist fremgår en økonomioversigt, der angiver de væsentligste udgifts- og indtægtsposter på de enkelte budgetområder opdelt i en oversigt med serviceudgifter og en efterfølgende oversigt med driftsudgifter udenfor servicerammen. Workshops og budgetforhandlinger Der afholdes to workshops med Byrådet og Direktionen henholdsvis den 20. og 24. august 2022 á tre timers varighed. Udgangspunktet er Direktionens budgetforslag og der vil være en gennemgang af sammensætningen af hele budgettet på både indtægts- og udgiftssiden - herunder også konkret i forhold til forhandling og samlet balance. Formålet er i fællesskab at blive skarpere på behov, muligheder, risici og konsekvenser og skal ses som forberedelse til budgetforhandlingerne den 1. og 2. september. Selve den politiske behandling af budgettet påbegyndes på et budgettemamøde den 10. august 2022, hvor Direktionen fremmer et forslag til budget i balance. Herefter er der 1. behandling af budgettet i Økonomiudvalget den 29. august 2022 (baseret på Direktionens budgetforslag) og der afholdes budgetforhandlinger fra den 1. til den 2. september 2022, hvorefter der er 1. behandling af budgettet i Byrådet den 5. september 2022. Både Direktionens budgetforslag samt et eventuelt budgetforlig vil kunne blive oversendt til 2. behandlingen. Økonomiske konsekvenser Sagen har ingen økonomiske konsekvenser. Tidsplan Der henvises til den overordnede tidsplan for Budget 2023-26. Derudover er der følgende nedslag i august og september. Temadrøftelse med Byrådet, Direktionen og HovedMED den 10. august kl. 16.00-18.30. Workshops med Byrådet og Direktionen den 20. august kl. 10.00-13.00 og 24. august kl. 16.00-19.00. Budgetforhandlinger den 1. og 2. september. 2. behandling i Byrådet den 26. september. Sagens forløb 15-08-2022 Beskæftigelses- og Erhvervsudvalget Udvalget drøftede punkterne som afsæt for de kommende budgetforhandlinger. Ikke til stede: Heidi Serny Jacobsen (A) Morten Dahlin (V) 15-08-2022 Sundheds- og Omsorgsudvalget Udvalget drøftede punkterne som afsæt for de kommende budgetforhandlinger. 15-08-2022 Social- og Handicapudvalget Udvalget drøftede punkterne som afsæt for de kommende budgetforhandlinger Udvalget finder det særligt vigtigt at; Det aftales i budgetforhandlingerne, at der skal arbejdes videre med botilbudsanalysen med henblik på at få tilvejebragt boligmuligheder i Greve Kommune i stedet for at købe dyre tilbud udenbys. Udvalget ønsker herunder en drøftelse af om den nuværende procentsats for kommunalanvisning til almene boliger skal hæves efter drøftelse med boligforeningerne Udvalget ønsker, at udformningen af Freyas Kvarter bruges som inspiration til fremtidige indsatser Udvalget opfordrer byrådet til at bakke op om, at flere indsatser skal ske i almenmiljøet med den rette hjælp og støtte og at der i højere grad arbejdes med midlertidighed i tilbuddene til borgerne Ikke til stede: Heidi Serny Jacobsen (A) 16-08-2022 Skole-, Børne- og Ungeudvalget Udvalget drøftede de respektive analyser og kataloger. 16-08-2022 Plan- og Tryghedsudvalget 1.-2. Drøftet 17-08-2022 Kultur- og Fritidsudvalget 1.-2.", "source_path": "data/greve/raw_dagsordener/Klima-, Teknik- og Miljøudvalget_2022-08-18T08:00:00+02:00_718678a7-bcc0-48db-a4ae-29a0f79d9ab6.json", "meeting_year": 2022, "meeting_month": 8, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "718678a7-bcc0-48db-a4ae-29a0f79d9ab6", "chunk_id": "718678a7-bcc0-48db-a4ae-29a0f79d9ab6_15_html_fragment_chunk1", "section_type": "html_fragment", "section_title": "Budget 2023-26 - Finansieringsbehov, muligheder og forberedelse til forhandling", "committee": "Klima-, Teknik- og Miljøudvalget", "meeting_date": "2022-08-18T08:00:00+02:00", "case_number": "22-002274", "agenda_index": 15, "text": "og september. Temadrøftelse med Byrådet, Direktionen og HovedMED den 10. august kl. 16.00-18.30. Workshops med Byrådet og Direktionen den 20. august kl. 10.00-13.00 og 24. august kl. 16.00-19.00. Budgetforhandlinger den 1. og 2. september. 2. behandling i Byrådet den 26. september. Sagens forløb 15-08-2022 Beskæftigelses- og Erhvervsudvalget Udvalget drøftede punkterne som afsæt for de kommende budgetforhandlinger. Ikke til stede: Heidi Serny Jacobsen (A) Morten Dahlin (V) 15-08-2022 Sundheds- og Omsorgsudvalget Udvalget drøftede punkterne som afsæt for de kommende budgetforhandlinger. 15-08-2022 Social- og Handicapudvalget Udvalget drøftede punkterne som afsæt for de kommende budgetforhandlinger Udvalget finder det særligt vigtigt at; Det aftales i budgetforhandlingerne, at der skal arbejdes videre med botilbudsanalysen med henblik på at få tilvejebragt boligmuligheder i Greve Kommune i stedet for at købe dyre tilbud udenbys. Udvalget ønsker herunder en drøftelse af om den nuværende procentsats for kommunalanvisning til almene boliger skal hæves efter drøftelse med boligforeningerne Udvalget ønsker, at udformningen af Freyas Kvarter bruges som inspiration til fremtidige indsatser Udvalget opfordrer byrådet til at bakke op om, at flere indsatser skal ske i almenmiljøet med den rette hjælp og støtte og at der i højere grad arbejdes med midlertidighed i tilbuddene til borgerne Ikke til stede: Heidi Serny Jacobsen (A) 16-08-2022 Skole-, Børne- og Ungeudvalget Udvalget drøftede de respektive analyser og kataloger. 16-08-2022 Plan- og Tryghedsudvalget 1.-2. Drøftet 17-08-2022 Kultur- og Fritidsudvalget 1.-2. Udvalget drøftede punkterne som afsæt for de kommende budgetforhandlinger.", "source_path": "data/greve/raw_dagsordener/Klima-, Teknik- og Miljøudvalget_2022-08-18T08:00:00+02:00_718678a7-bcc0-48db-a4ae-29a0f79d9ab6.json", "meeting_year": 2022, "meeting_month": 8, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "718678a7-bcc0-48db-a4ae-29a0f79d9ab6", "chunk_id": "718678a7-bcc0-48db-a4ae-29a0f79d9ab6_16_html_fragment_chunk0", "section_type": "html_fragment", "section_title": "Mødekalender 2023 for Klima-, Teknik- og Miljøudvalget", "committee": "Klima-, Teknik- og Miljøudvalget", "meeting_date": "2022-08-18T08:00:00+02:00", "case_number": "22-006555", "agenda_index": 16, "text": "Beslutning 1.-2. Godkendt. Fremstilling Sagsprocedure Klima-, Teknik- og Miljøudvalget. Resume Klima-, Teknik- og Miljøudvalget skal tage stilling til udvalgets mødekalender for 2023 på baggrund af den godkendte mødekalender for Byrådet og Økonomiudvalget i 2023. Udkast til udvalgets mødekalender er udarbejdet , så der tages hensyn til sagernes videre forløb i Økonomiudvalget og Byrådet. Indstilling Center for Politik, Organisation & Borgerbetjening indstiller, at den foreslåede mødekalender for Klima-, Teknik- og Miljøudvalget godkendes at den faste mødedag bliver torsdag, og det faste mødetidspunkt bliver kl. 8.00 Sagsbeskrivelse Den 20. juni 2022 godkendte Byrådet mødedatoerne for Økonomiudvalget og Byrådet i 2023. Det blev besluttet, at afholde ni årlige møder i henholdsvis Byrådet og Økonomiudvalget lighed med 2022. Klima-, Teknik- og Miljøudvalgets møder i 2023 foreslås placeret på torsdage med mødetidspunkt kl. 08.00 (i lighed med 2022). Møderne foreslås holdt: 16. januar 9. februar 20. marts 27. april 25. maj 17. august 14. september 12. oktober 16. november Økonomiske konsekvenser Udgifterne til mødeforplejning mv. holdes inden for udvalgets budgetramme. Kommunikation Den godkendte mødekalender vil blive offentliggjort på kommunens hjemmeside og mødedagene vil blive skrevet ind i kalender for Byrådets medlemmer.", "source_path": "data/greve/raw_dagsordener/Klima-, Teknik- og Miljøudvalget_2022-08-18T08:00:00+02:00_718678a7-bcc0-48db-a4ae-29a0f79d9ab6.json", "meeting_year": 2022, "meeting_month": 8, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "718678a7-bcc0-48db-a4ae-29a0f79d9ab6", "chunk_id": "718678a7-bcc0-48db-a4ae-29a0f79d9ab6_17_html_fragment_chunk0", "section_type": "html_fragment", "section_title": "Lukket: Henvendelse til formanden", "committee": "Klima-, Teknik- og Miljøudvalget", "meeting_date": "2022-08-18T08:00:00+02:00", "case_number": "21-015023", "agenda_index": 17, "text": "Taget til efterretning.", "source_path": "data/greve/raw_dagsordener/Klima-, Teknik- og Miljøudvalget_2022-08-18T08:00:00+02:00_718678a7-bcc0-48db-a4ae-29a0f79d9ab6.json", "meeting_year": 2022, "meeting_month": 8, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "718678a7-bcc0-48db-a4ae-29a0f79d9ab6", "chunk_id": "718678a7-bcc0-48db-a4ae-29a0f79d9ab6_18_html_fragment_chunk0", "section_type": "html_fragment", "section_title": "Orientering fra formanden/gensidig orientering", "committee": "Klima-, Teknik- og Miljøudvalget", "meeting_date": "2022-08-18T08:00:00+02:00", "case_number": "21-014457", "agenda_index": 18, "text": "Beslutning Udvalget ønsker en drøftelsessag om forskellige muligheder fx i at leje fremfor at eje bygninger. Fremstilling Sagsprocedure Klima-, Teknik- og Miljøudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Center for Politik, Organisation & Borgerbetjening indstiller, at eventuelle orienteringer tages til efterretning.", "source_path": "data/greve/raw_dagsordener/Klima-, Teknik- og Miljøudvalget_2022-08-18T08:00:00+02:00_718678a7-bcc0-48db-a4ae-29a0f79d9ab6.json", "meeting_year": 2022, "meeting_month": 8, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "718678a7-bcc0-48db-a4ae-29a0f79d9ab6", "chunk_id": "718678a7-bcc0-48db-a4ae-29a0f79d9ab6_19_html_fragment_chunk0", "section_type": "html_fragment", "section_title": "Huskeliste og orientering fra administrationen", "committee": "Klima-, Teknik- og Miljøudvalget", "meeting_date": "2022-08-18T08:00:00+02:00", "case_number": "21-013718", "agenda_index": 19, "text": "Beslutning Taget til efterretning. Fremstilling Sagsprocedure Klima-, Teknik- og Miljøudvalget. Resume I sagen gives et kort overblik over administrationens orienteringspunkter. Indstilling Center for Politik, Organisation & Borgerbetjening indstiller at eventuelle orienteringer tages til efterretning. Sagsbeskrivelse Administrationen orienterer om: Brev fra miljøminister Lea Wermelin vedr. stenrev. Miljøministeren har orienteret Greve Kommune om, at aftalekredsen bag Natur- og Biodiversitetspakken har besluttet at anvende 3 mio. kr. til etablering af stenrev i Køge Bugt – fortrinsvis ved lokaliteten ”Klintekongen” og dernæst om muligt ved lokaliteten ”Køge Sønakke” (se vedlagte bilag med brevet). Pressemeddelelse er sendt ud den 30. juni 2022. Klintekongen er et dybere liggende stenrev (8-10 meter dybde) ca. en sømil ud Mosede Havn. Køge Sønakke er beliggende i den sydlige del af Køge Bugt på grænsen mellem Køge og Stevns kommuner. Klima-, Teknik-, og Miljøudvalget blev den 17. januar 2022 orienteret om, at Foreningen Køge Bugt Stenrev har bedt kommunen om at stå som ansøger og dermed ansvarshaver i en ansøgning om etablering af et stenrev kaldet ”Strandgreven” mellem Mosede Fort og Mosede Havn, hvilket Greve Kommune har indvilget i. Ansøgningen har været i høring og behandles i øjeblikket af Kystdirektoratet. Strandgreven et mindre stenrev tættere på land og på lavere vand ud for Mosede Strand, og dermed mere tilgængeligt og derfor blandt andet tænkt som et ”formidlingsrev”. Det er Foreningen Køge Bugt Stenrev, der står bag alle 3 projekter. Nyt fra KL's Klima- og Miljøudvalg Se bilag med nyhedsbrev til Klima,- Teknik- og Miljøudvalgets medlemmer om: - Varmeplanlægning og brev til borgere med gas- og oliefyr - Udbygning af vedvarende energi på land - Aftale om videnscenter for ladeinfrastruktur Ansøgning fra Energinet om miljøkonsekvensvurdering af projektet \"Transmissionsanlæg til opkobling af vindenergi ved Bornholm\" Energinet har juni 2022 ansøgt Miljøstyrelsen om tilladelse jf. miljøvurderingsloven til etablering af \"Transmissionsanlæg til opkobling af vindenergi ved Bornholm\" (se bilag Ansøgning om miljøkonsekvensvurdering til etablering af transmissionsanlæg til opkobling af vindenergi ved Bornholm). Ansøgningen omfatter etablering af et højspændingsanlæg på Bornholm og på Sjælland med tilhørende kabelanlæg på land (herunder to mulige områder til ilandføring af søkabler). På Bornholm omfatter ansøgningen tillige den fremtidige koncessionsvinders landanlæg frem til nettilslutningen ved Energinets højspændingsstation. Ansøgningen omfatter desuden et søkabel der skal forbinde anlægget på Bornholm med anlægget på Sjælland. De nævnte anlæg udgør det samlede projekt. Projektet omfatter Bornholms Regionskommune samt Høje-Taastrup, Ishøj, Greve, Roskilde, Solrød, Køge og Stevns kommuner. Energinet har anmodet Greve Kommune om at videresende ansøgningen til Miljøstyrelsen, og dette har administrationen gjort juni 2022. Administrationen formoder, at Energinet har anmodet om dette hos samtlige berørte kommuner. På Sjælland etableres en ny højspændingsstation i Ishøj Kommune og/eller Høje-Taastrup Kommune. Ifølge projektet kan ilandføring af søkabler enten ske syd for Køge By ved Vallø Strand eller længere mod nord ved Karlstrup Strand (ml. Greve og Solrød kommuner). Administrationen ved ikke på nuværende tidspunkt om ilandføring af søkabler medfører en form for landanlæg. Desuden udlægges et kabeltracé til landkabler, som til dels er sammenfaldende med Fingerplanens transportkorridor (tracé til overordnet infrastruktur og anlæg). Projektet er i en tidlig fase, og administrationen vil følge projektet, herunder hvilken betydning det eventuelt kan have for Greve Kommune. Ministerbrev til samtlige borgmestre om energiparker Indenrigs- og boligministeren har i juni fremsendt et brev til samtlige borgmestre vedr. energiparker (se bilag Ministerbrev til kommunerne vedr. energiparker). Brevet omhandler den klimaaftale, som regeringen og en bred kreds af partier blev enige om i juni 2022, og som bl.a. skal sikre en markant udbygning af vedvarende energikilder, herunder VE-anlæg på land. På land er det ambitionen at firedoble produktionen af vedvarende energi frem mod 2030, og kommunerne spiller som planmyndighed en stor rolle i det arbejde. Aftalepartierne er enige om en række tiltag, der skal gøre det lettere for kommunerne at fremme udbygningen af vedvarende energi, men som også forpligter kommunerne på deres arealplanlægning for VE-anlæg. Desuden skal staten - som supplement til kommunernes planlægning - spille en aktiv rolle i planlægningen af energiparker på land. I august igangsætter Bolig- og Planstyrelsen derfor en screening for at identificere et antal større områder, der er egnede til energiparker og kan dække en væsentlig del af behovet for VE-udbygning på land frem mod 2030. Screeningen baseres på objektive kriterier, herunder bl.a. energiparkernes placering i forhold til boliger, el-nettet og anden kritisk infrastruktur, natur- og miljøinteresser, lavbundsjorde, områder med særlige drikkevandsinteresser. Aftalepartierne lægger vægt på, at der screenes for placeringer til energiparker i hele landet, herunder også i hovedstadsområdet, og at screeningen gennemføres i dialog med bl.a. kommunerne og VE-opstillerne. Screeningen forgår i løbet af efteråret 2022, hvor der også vil blive gennemført en høring af screeningresultaterne i fire uger. I forbindelse med screeningen vil kommunerne og VE-branchen desuden få mulighed for at foreslå udpegning af konkrete energiparker med frist 1. oktober 2022. Administrationen påtænker ikke at foreslå udpegning af konkrete energiparker på baggrund af det forslag til ny kommuneplan, der netop er sendt i høring efter Byrådets møde den 20. juni. Administrationen vil desuden forelægge en sag for udvalget, hvis statens screening får betydning for Greve Kommune. Movias Mobilitetsplan - BRT på linje 400S I Movias Mobilitetsplan er en strækning af linje 400S udpeget i en screening som mulig BRT linje. BRT er en højklasset busløsning, som kendetegnes ved, at bussen kører i eget tracé og har stationslignende stoppesteder. Linje 400S er bestilt og finansieret af Region Hovedstaden og Region Sjælland, og linjen kører fra Lyngby Station til Hundige Station. Linjen har 3 stop i Greve Kommune, inklusiv ende stoppet ved Hundige Station. Linjens kørsel i Greve Kommune er ikke medtaget i Movias Mobilitetsplan, da det er vurderet, at der her ikke er behov for en BRT linje, da linjen, der ellers kører med 10. minutters drift, kun kører med 20 minutters drift fra Ishøj Station til Hundige Station. Greve Kommune afgav et høringssvar af 24. marts 2020 vedr. Forslag til Movias Mobilitetsplan. I høringssvaret fremgår det, at kommunen bakker op om forslaget samt ønsker at indgå som en del af et forsøg om mobilitet omkring virksomheder. Administrationen orienterede udvalget om projektet tilbage i januar 2021. Siden har Movia kigget nærmere på en realisering af BRT-projektet, og primo 2022 afsluttede de en supplerende, indledende undersøgelse af linjeføringer, samfundsøkonomi mv. for BRT på 400S. I den forbindelse har Movia kontaktet Greve Kommunes administration og oplyst, at det nu er besluttet, at BRT på 400S kun vil gå til Ishøj St. Movia har foruden ovenstående begrundelse anført, at n ormen for BRT normalt er min. 8 afgange i timen i myldretiden og 4-6 afgange uden for myldretiden. Samtidig er der få passagerer med 400S på strækningen fra Ishøj til Hundige, hvilket også skyldes, at buslinjen kører parallelt med S-toget. Med en estimeret investering på ca. 50 mio. kr. pr. km for et BRT-anlæg, er det derfor Movias vurdering, at omkostningen vil være uforholdsmæssig stor, set i forhold til passagergrundlaget - ligesom en BRT på strækningen så i givet fald vil konkurrere med S-toget. Investeringen i BRT forventes på nuværende tidspunkt at blive finansieret ligeligt af beliggenhedskommunerne og staten. Såfremt BRT-projektet på 400S bliver realiseret, så har Movia oplyst, at betjeningen mellem Ishøj St. og Hundige St. evt. kan varetages ved af forlænge den eksisterende 600S til Ishøj St. I dag har linje 600S endestation på Hundige St., og kører i dagtimerne med 15 minutters drift. Ændringer i hallen hos KIF Byrådet blev den 23. maj 2022 orienteret om, at der for nuværende ikke var tilstrækkelig interesse i at byde på opgaven vedr. udbygning af idrætsfaciliteter til Strandskolen, og at styregruppen for anlægsprojektet derfor havde besluttet at udsætte udbudsprocessen. For at sikre, at Strandskolen kan afvikle idræt som eksamensfag i de store boldspil, er der igangsat en række mindre tiltag, der kan gøre det muligt at dele hallerne i KIF op, så flere brugere kan anvende hallerne samtidigt. Det er tiltag såsom opstregning til minihåndbold, basket- og volley-ball, opsætning af baltik-skinner og miljø-dug, samt indkøb af diverse redskaber. Tiltagene var i forvejen defineret som bygherreleverancer, og indgår derfor ikke i total-entreprise-udbuddet. Det er KIF selv der står for ombygningerne. - Servicemålstatistik fra 1. august 2021 til 31. juli 2022 Oversigten er vedlagt.", "source_path": "data/greve/raw_dagsordener/Klima-, Teknik- og Miljøudvalget_2022-08-18T08:00:00+02:00_718678a7-bcc0-48db-a4ae-29a0f79d9ab6.json", "meeting_year": 2022, "meeting_month": 8, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "718678a7-bcc0-48db-a4ae-29a0f79d9ab6", "chunk_id": "718678a7-bcc0-48db-a4ae-29a0f79d9ab6_20_html_fragment_chunk0", "section_type": "html_fragment", "section_title": "Klima-, Teknik- og Miljøudvalgets mødekalender 2022", "committee": "Klima-, Teknik- og Miljøudvalget", "meeting_date": "2022-08-18T08:00:00+02:00", "case_number": "21-014455", "agenda_index": 20, "text": "Beslutning Taget til efterretning. Fremstilling Sagsprocedure Klima-, Teknik- og Miljøudvalget. Resume I sagen gives et overblik over Klima-, Teknik- og Miljøudvalgets udvalgsmøder og møder i tilknytning til udvalget. Indstilling Center for Politik, Organisation & Borgerbetjening indstiller, at orienteringen tages til efterretning. Sagsbeskrivelse Klima-, Teknik- og Miljøudvalgets kalender er vedlagt.", "source_path": "data/greve/raw_dagsordener/Klima-, Teknik- og Miljøudvalget_2022-08-18T08:00:00+02:00_718678a7-bcc0-48db-a4ae-29a0f79d9ab6.json", "meeting_year": 2022, "meeting_month": 8, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "718678a7-bcc0-48db-a4ae-29a0f79d9ab6", "chunk_id": "718678a7-bcc0-48db-a4ae-29a0f79d9ab6_21_html_fragment_chunk0", "section_type": "html_fragment", "section_title": "Underskriftsark", "committee": "Klima-, Teknik- og Miljøudvalget", "meeting_date": "2022-08-18T08:00:00+02:00", "case_number": "21-014460", "agenda_index": 21, "text": "Fremstilling Sagsprocedure Klima-, Teknik- og Miljøudvalget. Resume Elektronisk underskriftsark.", "source_path": "data/greve/raw_dagsordener/Klima-, Teknik- og Miljøudvalget_2022-08-18T08:00:00+02:00_718678a7-bcc0-48db-a4ae-29a0f79d9ab6.json", "meeting_year": 2022, "meeting_month": 8, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
