{"document_id": "0edb1be5-1c5d-4f76-9e16-96ff704bbbbc", "chunk_id": "0edb1be5-1c5d-4f76-9e16-96ff704bbbbc_0_html_fragment_chunk0", "section_type": "html_fragment", "section_title": "Godkendelse af dagsorden", "committee": "Skole-, Børne- og Ungeudvalget", "meeting_date": "2022-04-04T15:30:00+02:00", "case_number": "21-014470", "agenda_index": 0, "text": "Beslutning Godkendt. Fremstilling Sagsprocedure Skole-, Børne- og Ungeudvalget. Resume Godkendelse af dagsorden for ekstraordinært møde den 4. april 2022. Indstilling Center for Politik, Organisation & Borgerbetjening indstiller at dagsordenen godkendes.", "source_path": "data/greve/raw_dagsordener/Skole-, Børne- og Ungeudvalget_2022-04-04T15:30:00+02:00_0edb1be5-1c5d-4f76-9e16-96ff704bbbbc.json", "meeting_year": 2022, "meeting_month": 4, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "0edb1be5-1c5d-4f76-9e16-96ff704bbbbc", "chunk_id": "0edb1be5-1c5d-4f76-9e16-96ff704bbbbc_1_html_fragment_chunk0", "section_type": "html_fragment", "section_title": "Modtagelse af ukrainske flygtninge i dagtilbud, skole og SFO/klub", "committee": "Skole-, Børne- og Ungeudvalget", "meeting_date": "2022-04-04T15:30:00+02:00", "case_number": "22-004579", "agenda_index": 1, "text": "Beslutning Skole, Børne- og Ungeudvalget indstiller Direktionens forslag godkendt i Økonomiudvalg og Byråd. Dette med en bemærkning om, at udvalget ønsker, at der afsøges mulighed for at ukrainske voksne der kommer til kommunen, kan opnå beskæftigelse i dagtilbud og skoler. Udvalget ønsker endvidere, at administrationen agerer proaktivt i forhold til at få ansat relevant personale, herunder ledige, efterlønnere, pensionister med videre. Fremstilling Sagsprocedure Skole-, Børne- og Ungeudvalget, Økonomiudvalget og Byrådet. Resume Sagen uddyber den seneste orientering til Byrådet og indeholder en beskrivelse af scenarier for indskrivning i dagtilbud og skole, anslået kapacitet og forventet behov for at udvide kapaciteten på både dagtilbuds- og skoleområdet baseret på aktuelle meldinger om forventede antal fordrevne flygtninge fra Ukraine, der kommer til Danmark. Der skal endvidere træffes beslutning om scenarier for indskrivning i henholdsvis dagtilbud og skole samt at de ukrainske flygtningebørn i første omgang indskrives uden egenbetaling i SFO og klubtilbud indtil formalia er på plads og der kan søges hel eller delvis friplads på vanlige vilkår. Indstilling Direktionen indstiller, 1. at der træffes beslutning om at indskrive børn i dagtilbud og skole efter nedenstående scenarie 1 og 2 2. at såfremt der er behov for at tage scenarie 3 i brug fremlægges særskilte sager herom 3. at ukrainske flygtningebørn indskrives fritidstilbud uden egenbetaling indtil formalia, er på plads og forældrene kan søge om eventuel hel eller delvis friplads Sagsbeskrivelse Forventningen til antallet af børn og unge fra Ukraine, der kommer til Greve Kommune opjusteres til stadighed. Scenarier for indskrivning i dagtilbud og skole efter antallet af børn, der kommer til Greve Kommune fra Ukraine Nedenfor beskrives forskellige scenarier, der tager udgangspunkt i, hvor stort et antal ukrainske børn i alderen 0-17 år, som Greve Kommune skal have kapacitet til i dagtilbud og skole. Det anslåede behov beskrives i oversigtsform. Dagtilbud De ukrainske børn optages efter de gældende regler for indskrivning og optagelse i kommunens dagtilbud. Det betyder i praksis, at der tilbydes plads til et barn senest 3 måneder efter ansøgningstidspunktet. Placeringen af de ukrainske børn vil ske efter nedenstående principper: Kapacitet i institutionen Søskendehensyn Hensyn til kortest mulige afstand til bolig Ud over de formelle principper vil der være fokus på det enkelte barns tarv og behov, og der vil være opmærksomhed på at tilbyde barnet en så tryg og almindelig hverdag som muligt. Af hensyn til børnenes tryghed og personalets mulighed for at opnå erfaringer med at modtage flygtningebørn fra Ukraine tilstræbes det desuden at flere børn anvises til den samme institution, når kapaciteten tillader det. Der er med særloven givet mulighed for, at kommunerne kan afvige fra pasningsgarantien i op til to måneder. Det betyder, at alle forældre, der er opskrevet til en garantiplads, potentielt kan få en senere start for deres barn i dagtilbud end hvad der gængs. For nuværende kan det ikke forudsiges om situationen opstår, da det vil være afhængigt af flere forhold. Disse forhold er blandt andet antallet af ukrainske børn, muligheder for at udvide kapaciteten ved mange flygtningebørn, og muligheden for at ansatte personale. Konsekvensen ved ikke at leve op til pasningsgarantien vil være, at kommunen enten skal dække forældrenes udgifter til en privat pasningsordning, dække udgifterne til en plads over kommunegrænsen eller give tilskud til pasning af egne børn. Herudover er byrådet forpligtet til med virkning fra den 1. i den følgende måned, at hæve tilskuddet fra de nuværende 75 % til mindst 78 % for alle børn i kommunens dagtilbud, indtil pasningsgarantien igen opfyldes og byrådet har fastsat nye tilskudsprocenter og egenbetalingsandele. For at blive opskrevet til en garantiplads er det en forudsætning, at forældrene har ansøgt om, og fået, opholdstilladelse i Danmark. Nedenstående er et skematisk overblik over kapaciteten, som den vurderes for nuværende. Antal Scenarie 1: Op til 10 børn Scenarie 2: 10 – 50 børn Scenarie 3: 50 + Dagtilbud Indskrives i dagtilbud på linje med andre børn og med udnyttelse af den eksisterende kapacitet. Afhængigt af hvor familierne bosættes kan der oprettes ekstra pladser i en række institutioner. Dette vil fx ske ved at etablere en mindre gruppe 4-5 børn i et tumlerum eller værksted og så efter en periode rykke børnene ud på de eksisterende stuer. Det vil især ved mange børnehavebørn sætte kapaciteten under stort pres og det kan blive nødvendigt at oprette vuggehaver (vuggestuer hvor børn bliver efter de er fyldt tre år). Vil kræve, at der tages pavillon ved Solstrålen i brug, og at der indskrives børn udover den pædagogisk fastlagte kapacitet eller opretter ordninger med nye pavilloner eller busser. Dette skal ses i sammenhæng med, at der allerede nu er pres på kapaciteten. Personale Aktuel bemanding rækker til behovet, der vil blive brug for kompetenceudvikling ift. at modtage børn uden sprog i dagtilbud, der ikke har erfaring hermed og viden om at modtage børn med traumer. Der vil skulle ansættes personale og der vil være brug for kompetenceudvikling af både eksisterende og nyt personale. Det vurderes at blive en stor udfordring at kunne rekruttere. Flere dagtilbud har allerede i dag vakante pædagogstillinger. Som forrige Logistik/ lokale-kapacitet Ingen Der er mulighed for at udnytte rum til mindre grupper i 3-4 institutioner. Herudover udnyttes eksisterende kapacitet til den maksimale grænse som normalt kun er gældende op til 1. april. Der er flere steder hvor der kan oprettes pavilloner eller indføres busordninger til fx storbørnsgrupper. Dette kan ikke ske uden bekostning for de øvrige børn, men vurderes muligt. Alternativet til at udnytte den eksisterende kapacitet i kommunens dagtilbud er, at der oprettes særskilte grupper i tilknytning til dér, hvor familierne boligplaceres. Det er administrationens vurdering, at dette dels vil være dyrere og dels vil betyde, at de ukrainske børn ikke bliver indlemmet i et fællesskab med danske børn. Samtidig har kommunen ikke mulighed for planlægningsmæssigt at tillade opsætning af bygninger til daginstitutioner på samme måde som flygtningeboliger, som lovgivningen er i dag. Der vil derfor ikke være mulighed for at lægge pavilloner til daginstitutioner, alle de samme steder som flygtningeboligerne kan placeres. Skole I forventning om, at Greve Kommune kommer til at modtage mere end 30 børn i den skolesøgende alder, kan oversigten læses som en tidslinje, hvor scenarie 1 beskriver perioden til og omkring Påsken 2022 mv. En forudsætning for nedenstående opgørelse er, at antallet af nyankomne børn til modtageklasserne fra andre lande ikke stiger, men forbliver på det aktuelle niveau med 13 indskrevne børn i indeværende skoleår. For indskrivning af børn i modtageklasser gælder følgende retningslinjer: Max 12 elever over 3 klassetrin ved skoleårets start med blandede sproglige baggrunde Max 18 elever over 3 klassetrin, når eleverne har ens sproglig baggrund og pædagogiske hensyn taler herfor Max 7 elever på hold over alle klassetrin Antal Scenarie 1: Op til 10 børn Scenarie 2: 10 – 30 børn Scenarie 3: 30 + Skoler Indskrives i eksisterende modtageklasser på Mosede, Hedely og Karlslunde Der kan på skoler med eksisterende modtageklasser oprettes en ekstra modtageklasse, når der er kommet 10 børn inden for alderen af 3 klassetrin Der er behov for at oprette modtageklasser på andre skoler end de nuværende. Samles børn med ukrainsk som modersmål kan der oprettes én ny modtageklasse for maksimalt 18 børn. Personale Aktuel bemanding rækker til behovet Personale med undervisningskompetencer til basisdansk findes på skolen, men skal frigøres fra andre opgaver. Anslået personalemangel er 1-2 lærere på hver af de 3 skoler Med op til 18 børn i en nyoprettet modtageklasse er der behov for erfarent og kvalificeret personale. Rekruttering er nødvendigt. Logistik/ lokale-kapacitet Plads i eksisterende modtageklasser Der er kapacitet til at frigøre plads på de 3 skoler (til og med kommende skoleår) Det skal afdækkes, om der ved lokalerokader kan etableres lokalekapacitet på en eller flere af de 9 folkeskoler i kommunen. For at blive indskrevet i en modtageklasse er det en forudsætning, at forældrene har ansøgt om, og fået, opholdstilladelse i Danmark. I relation til scenarie 2 vil det være børnenes alder der er afgørende for, hvor der oprettes ekstra modtagerklasser. Oprettelse af ekstra modtagerklasse for børn i indskolingsalderen vil ske på Mosedeskolen, oprettelse for børn i mellemtrinsalderen vil ske på Hedelyskolen og oprettelse for børn i udskolingsalderen vil ske på Karlslunde Skole. Dette således, at det følger den nuværende fordeling af modtagerklasser i relation til klassespænd og dertilhørende faglige kompetencer. Kvalificeret pædagogisk personale og faglige kompetencer Opgaven med at modtage børn uden danskkundskaber og med mulige traumer kræver en særlig pædagogisk tilgang uanset barnets alder. Dagtilbud I flere af kommunens dagtilbud er der viden om pædagogik og sprogarbejde for målgruppen, særligt via sprogkoordinatorer i Greve Nord. Det må dog forventes, at børnene fra Ukraine placeres i dagtilbud over hele kommunen, og det vil være en udfordring at have personaler med den relevante uddannelse og erfaring i alle de dagtilbud, som kommer til at modtage børnene. Skoler Undervisning af nyankomne børn i folkeskolen foregår i Greve Kommune i modtageklasserne. I modtageklasserne arbejdes der med andensprogspædagogisk støtte af elevernes tilegnelse af dansk, opmærksomhed på at eleverne har fagligt udbytte af undervisningen, og at eleverne trives.", "source_path": "data/greve/raw_dagsordener/Skole-, Børne- og Ungeudvalget_2022-04-04T15:30:00+02:00_0edb1be5-1c5d-4f76-9e16-96ff704bbbbc.json", "meeting_year": 2022, "meeting_month": 4, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "0edb1be5-1c5d-4f76-9e16-96ff704bbbbc", "chunk_id": "0edb1be5-1c5d-4f76-9e16-96ff704bbbbc_1_html_fragment_chunk1", "section_type": "html_fragment", "section_title": "Modtagelse af ukrainske flygtninge i dagtilbud, skole og SFO/klub", "committee": "Skole-, Børne- og Ungeudvalget", "meeting_date": "2022-04-04T15:30:00+02:00", "case_number": "22-004579", "agenda_index": 1, "text": "etableres lokalekapacitet på en eller flere af de 9 folkeskoler i kommunen. For at blive indskrevet i en modtageklasse er det en forudsætning, at forældrene har ansøgt om, og fået, opholdstilladelse i Danmark. I relation til scenarie 2 vil det være børnenes alder der er afgørende for, hvor der oprettes ekstra modtagerklasser. Oprettelse af ekstra modtagerklasse for børn i indskolingsalderen vil ske på Mosedeskolen, oprettelse for børn i mellemtrinsalderen vil ske på Hedelyskolen og oprettelse for børn i udskolingsalderen vil ske på Karlslunde Skole. Dette således, at det følger den nuværende fordeling af modtagerklasser i relation til klassespænd og dertilhørende faglige kompetencer. Kvalificeret pædagogisk personale og faglige kompetencer Opgaven med at modtage børn uden danskkundskaber og med mulige traumer kræver en særlig pædagogisk tilgang uanset barnets alder. Dagtilbud I flere af kommunens dagtilbud er der viden om pædagogik og sprogarbejde for målgruppen, særligt via sprogkoordinatorer i Greve Nord. Det må dog forventes, at børnene fra Ukraine placeres i dagtilbud over hele kommunen, og det vil være en udfordring at have personaler med den relevante uddannelse og erfaring i alle de dagtilbud, som kommer til at modtage børnene. Skoler Undervisning af nyankomne børn i folkeskolen foregår i Greve Kommune i modtageklasserne. I modtageklasserne arbejdes der med andensprogspædagogisk støtte af elevernes tilegnelse af dansk, opmærksomhed på at eleverne har fagligt udbytte af undervisningen, og at eleverne trives. Basisfærdigheder kan normalt læres indenfor et til to år, mens det at udbygge færdigheder og beherske et større begrebsapparat (stigende med klassetrin) tager længere tid. Som i kommunens dagtilbud vil det også på skoleområdet blive en udfordring at dække undervisningen fuldt ud med personale, der har den rette uddannelsesmæssige og erfaringsmæssige baggrund. For begge områder gælder det, at administrationen indgår i dialog med ledere, medarbejdere og faglige organisationer for sammen at finde løsninger på personaleudfordringerne. Samtidig vil der også blive forsøgt indhentet inspiration fra andre kommuner. De hidtidige erfaringer og drøftelser kommunerne imellem viser, at langt de fleste kommuner står i de samme personalemæssige udfordringer som i Greve. Fritidstilbud i form af SFO/klub Begge tilbud er under normale omstændigheder forbundet med en egenbetaling. I den sammenhæng er det muligt for forældre at søge om enten hel eller delvis økonomisk friplads. På den korte bane foreslås det, at de ukrainske børn blive indskrevet uden umiddelbar egenbetaling. Dette indtil formalia er på plads og forældrene kan søge om hel eller delvis friplads på ordinære vilkår. Forslaget skal ses i lyset af den særlige situation, hvor børnene kan profitere af hurtigt at komme i et fritidstilbud og være en del af et børnefællesskab. I den forbindelse skal der rettes opmærksomhed på, at en sådan praksis vil indebære en forskelsbehandling i forhold til de børn, der aktuelt er indskrevet i og går i modtageklasser. Ændrede vilkår for dagtilbud og skoler Det er administrationens umiddelbare vurdering at scenarie 1 kun vil påvirke driften i dagtilbud og skoler i begrænset omfang. Det er ligeledes administrationens vurdering, at der som minimum vil være brug for at iværksætte scenarie 1 og 2. Ved scenarie 2, og på sigt scenarie 3, gøres der opmærksom på, at driften vil blive påvirket i væsentlig grad. Påvirkningen handler eksempelvis om rammebetingelser ift. maksimal belastning af normeringen i dagtilbud, påvirkning af pasningsgaranti, vilkår for at drive modtageklasser, omprioritering af ressourcer fra andre opgaver, rekrutteringsudfordringer mv. Det betyder også, at en række daglige driftsopgaver med eksempelvis den styrkede pædagogisk læreplan, kvalitetsudvikling, udviklingsprojekter, vikardækning, faglige indsatsområder mv. vil blive påvirket af det pres, som skoler og dagtilbud vil komme til at opleve. Økonomiske konsekvenser Generelt er der stor usikkerhed om økonomien vedr. fordrevne ukrainere. Dels kendes antallet af personer som kommer til Greve Kommune ikke og en eventuel kompensation kendes heller ikke. KL og regeringen har aftalt at økonomien til opgaven med fordrevne ukrainere vil indgå som en del af økonomiforhandlingerne til sommer. Skoler I nedenstående skematiske overblik vises de udgifter, der er forbundet med de beskrevne scenarier. Elevtallet er eksemplarisk, og ikke et udtryk for en viden om et konkret antal elever på de forskellige alderstrin. Scenarie Antal elever estimeret Antal ekstra klasser Økonomi lønudgifter årligt Økonomien til oprettelse af ekstra klasser afhænger af, hvilke trin, klasserne skal oprettes på. Forskellen beror på antallet at timer, der skal læses på de forskellige trin. Indskoling: 685.000 kr. pr. ekstra klasse Mellemtrin: 770.000 kr. pr. ekstra klasse Udskoling: 825.000 kr. pr. ekstra klasse Økonomi etablering (skolemøbler, materialer, it) 10.000 kr. pr. elev 1 10 0 0 100.000 2 30 2-3 1.455.000 - 2.280.000 kr. 300.000 3 Over 30 Antal af klasser og økonomi forbundet med oprettelsen vil blive forelagt i en ny, politisk sag Ovenstående dækker udgifterne forbundet til undervisning. Der er ikke taget højde for økonomien til enten hel eller delvis økonomisk friplads i SFO eller klub. Dagtilbud I nedenstående er beregnet på to forhold Udgifter til løn og frokost ved henholdsvis 10, 30 og 50 børn. Udgifterne er vist for et år. Den potentielle udgift for kommunen, hvis det viser sig ikke at være muligt at overholde pasningsgarantien. Udgiften er beregnet for en måned, og der er taget konkret udgangspunkt i det antal børn, som var indmeldt i dagtilbud i Greve i januar 2022. Ad. 1. Finansieringen af pladser i dagtilbud er styret af det konkrete antal børn, der indskrives. Således udløser hvert enkelt barn en økonomi til institutionerne. I modtagelsen af de ukrainske flygtningebørn er det forventningen, at de vil have brug for særlig pædagogisk og sproglig støtte, og beregningerne tager udgangspunkt i en tildeling, hvor hvert barn tæller for to. Der er desuden en antagelse om fuld friplads til alle børn, hvorfor Greve Kommune ikke kan forvente indtægter i form af forældrebetaling, og ej heller udgifter til økonomisk fripladstilskud og søskendetilskud. I beregningerne af udgifter til frokostordning er der ligeledes en antagelse om fuld friplads til alle børn, hvorfor der ikke er forventet indtægter i form af forældrebetaling, og ej heller udgifter til økonomisk fripladstilskud og søskendetilskud I alle scenarier forventes 40 % vuggestuebørn og 60 % børnehavebørn. Ressourcetildeling daginstitutioner 10 årsbørn 30 årsbørn 50 årsbørn Plads 1.652.984 4.958.952 8.264.920 Frokostordning 87.247 261.741 436.235 I alt 1.740.231 5.220.693 8.701.155 Ad. 2. Hvis pasningsgarantien ikke kan overholdes, og forældrebetalingsandelen skal reduceres fra de nuværende 25 % af de budgetterede bruttodriftsudgifter til 22 %, vil kommunen få en øget udgift. I beregningerne nedenstående af den månedlige merudgift for kommunen er der taget højde for mindreudgifter til økonomisk fripladstilskud og søskendetilskud. Beregningen er lavet på baggrund af de faktiske indmeldelser i januar 2022. Ændring i januar 2022 ved forældrebetalingsandel på 22 pct.* Vuggestue 259.419 Børnehave 266.457 Dagpleje 42.475 I alt 568.350 Administrationen vurderer, at brud på pasningsgarantien er en risiko ved scenarie 3. For nuværende er det ikke muligt mere konkret at forudsige om, og i givet fald hvornår, at kommunen ikke kan leve op til pasningsgarantien, da det både afhænger af antallet af flygtninge, og de generelle søgemønstre og indskrivninger.", "source_path": "data/greve/raw_dagsordener/Skole-, Børne- og Ungeudvalget_2022-04-04T15:30:00+02:00_0edb1be5-1c5d-4f76-9e16-96ff704bbbbc.json", "meeting_year": 2022, "meeting_month": 4, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "0edb1be5-1c5d-4f76-9e16-96ff704bbbbc", "chunk_id": "0edb1be5-1c5d-4f76-9e16-96ff704bbbbc_2_html_fragment_chunk0", "section_type": "html_fragment", "section_title": "Underskriftsark", "committee": "Skole-, Børne- og Ungeudvalget", "meeting_date": "2022-04-04T15:30:00+02:00", "case_number": "21-014468", "agenda_index": 2, "text": "Fremstilling Sagsprocedure Skole-, Børne- og Ungeudvalget. Resume Elektronisk underskriftark.", "source_path": "data/greve/raw_dagsordener/Skole-, Børne- og Ungeudvalget_2022-04-04T15:30:00+02:00_0edb1be5-1c5d-4f76-9e16-96ff704bbbbc.json", "meeting_year": 2022, "meeting_month": 4, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
