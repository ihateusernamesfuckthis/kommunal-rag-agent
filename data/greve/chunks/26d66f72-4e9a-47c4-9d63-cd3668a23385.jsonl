{"document_id": "26d66f72-4e9a-47c4-9d63-cd3668a23385", "chunk_id": "26d66f72-4e9a-47c4-9d63-cd3668a23385_0_html_fragment_chunk0", "section_type": "html_fragment", "section_title": "Godkendelse af dagsorden", "committee": "Klima-, Teknik- og Miljøudvalget", "meeting_date": "2022-09-19T08:00:00+02:00", "case_number": "21-014454", "agenda_index": 0, "text": "Beslutning Dagsordenen blev godkendt. Fremstilling Sagsprocedure Klima-, Teknik- og Miljøudvalget. Resume Godkendelse af dagsorden for mødet den 19. september 2022. Indstilling Center for Politik, Organisation & Borgerbetjening indstiller at dagsordenen godkendes.", "source_path": "data/greve/raw_dagsordener/Klima-, Teknik- og Miljøudvalget_2022-09-19T08:00:00+02:00_26d66f72-4e9a-47c4-9d63-cd3668a23385.json", "meeting_year": 2022, "meeting_month": 9, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "26d66f72-4e9a-47c4-9d63-cd3668a23385", "chunk_id": "26d66f72-4e9a-47c4-9d63-cd3668a23385_1_html_fragment_chunk0", "section_type": "html_fragment", "section_title": "Godkendelse af udkast til Affaldsplan 2023-2034", "committee": "Klima-, Teknik- og Miljøudvalget", "meeting_date": "2022-09-19T08:00:00+02:00", "case_number": "21-016317", "agenda_index": 1, "text": "Beslutning 1.-3. Anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Greve Kommune skal udarbejde og vedtage en ny 12-årig affaldsplan. Affaldsplanen skal have særligt fokus på de første seks års målsætninger og indsatser på affaldsområdet. Administrationen har udarbejdet et forslag til Affaldsplan 2023 – 2034, som efter Byrådets godkendelse skal sendes i 8 ugers offentlig høring. Indstilling Center for Teknik & Miljø indstiller, at udkast til Affaldsplan 2022-2034 (bilag 1 og 2) godkendes med henblik på udsendelse i 8 ugers offentlig høring. at der meddeles udgiftsbevilling på 0,3 mio. kr. i 2022 og frem svarende til udgiften til en halv medarbejder på det brugerfinansierede del af affaldsområdet at der meddeles indtægtsbevilling på 0,3 mio. kr. i 2022 og frem til KLAR Forsynings finansiering af de brugerfinansierede opgaver på affaldsområdet i Greve Kommune Sagsbeskrivelse Affaldsplan 2023 – 2034 er en lovpligtig plan, og er et planlægnings- og styringsværktøj, som indeholder rammerne for affaldsplanlægningen i Greve Kommune i perioden 2023 -2034 med særlig fokus på de første seks år. Planen er udarbejdet iht. EU’s rammedirektiv om affald og med udgangspunkt i den nationale affaldshåndteringsplan Handlingsplan for cirkulær økonomi – National plan for forebyggelse og håndtering af affald 2020 – 2032 . Planen erstatter ved endelig vedtagelse Greve Kommunes Affaldsplan 2014-2024 . Byrådet skal udarbejde og vedtage en 12-årig kommunal plan for håndtering af affald og planen skal revideres mindst hvert 6. år. En affaldsplan skal indeholde: En kortlægningsdel, som beskriver status for affaldsområdet i kommunen. En målsætningsdel, som redegør for kommunens overordnede målsætninger på affaldsområdet. En planlægningsdel med særligt fokus på planlægningen de første seks år af planperioden. Med affaldsplanen fastsættes en langsigtet retning og vision for kommunens arbejde på affaldsområdet. Dette er i tråd med Klimaborgersamlingens anbefalinger, der forventes indarbejdet i Greve Kommunes fremtidige klimaplan. Der er lagt vægt på bæredygtighed, affaldsminimering, øget genbrug og genanvendelse af affald samt en reduktion af CO 2 -udledningen fra affaldshåndteringen. Klima-, Teknik- og Miljøudvalget havde tillige en drøftelse af ideoplæg i forbindelse med udarbejdelse af ny affaldsplan på mødet i april 2022. Udkastet til affaldsplan er udarbejdet i overensstemmelse med denne drøftelse. For den seksårige planlægningsperiode er der en forholdsvis detaljeret planlægning af hvilke tiltag/projekter, der skal igangsættes og hvornår de skal gennemføres. Nogle af projekterne vil fortsætte ind i den efterfølgende perspektivperiode. I bilagene til affaldsplanen er de lovpligtige kortlægninger og fremskrivninger af affaldsmængder beskrevet samt vurdering af den forbrændings- og deponeringskapacitet, som Greve Kommune forventes at kunne råde over de næste 12 år. Greve Kommunes affaldsplan 2023 – 2034 er bygget op om fire temaer: Tema 1 – Affaldsforebyggelse Tema 2 – Sortering i hele kommunen Tema 3 – Bedre udnyttelse af det eksisterende system Tema 4 – CO 2 -reduktion i affaldshåndteringen Til de fire temaer er der knyttet 24 initiativer med tilhørende konkrete aktiviteter, hvis gennemførelse understøtter realiseringen af målsætningen. Initiativerne er formuleret på et overordnet niveau, der giver relevante aktører mulighed for at påvirke indholdet af de enkelte projekter. Der er således skabt plads til at arbejde med inddragelse, samarbejde og samskabelse, når projekterne skal gennemføres jf. også Greve Kommunes vision om aktiv borgerinddragelse. I Handlingsplan for cirkulær økonomi er det defineret, at alle borgere, kommunale institutioner og virksomheder, skal sortere i de samme fraktioner, således at det er det samme affaldshåndteringssystem, man mødes af, ligegyldigt om man er hjemme, på arbejde, hos det offentlige eller i undervisning. Kravene til genanvendelse af de indsamlede mængder af fraktionerne: mad- og restaffald, pap, papir, glas, metal, plast, tekstil, farligt affald samt mad- og drikkekartoner skærpes fra 50 % i 2022 til 55 % i 2025, 60 % i 2030 og 65 % i 2035. Måden genanvendelsen måles på, skærpes ligeledes, sådan at der måles på reel genanvendelse frem for på indsamlede mængder til genanvendelse. Affaldsplanens væsentligste pejlemærke er at nå den nationale målsætning for genanvendelse af husholdningsaffaldet, som beskrevet ovenfor. Greve Kommunes Affaldsplan 2023–2034 støtter fuldt op om målene i EU's rammedirektiv om affald og den nationale affaldsplan Handlingsplan for cirkulær økonomi , ligesom den er i overensstemmelse med affaldshierarkiet jf. affaldsbekendtgørelsen. Det er derfor administrationens vurdering, at Greve Kommune med den nye affaldsplan kan nå de nationale mål, og dermed bidrage godt til den nationale målsætning om øget genanvendelse og omstilling til cirkulær økonomi. Lovgrundlag Affaldsrammedirektivet, direktiv 2008/98/EF om affald af 27. april 2018 LBK nr. 100 af 19.01.2022 Bekendtgørelse af lov om miljøbeskyttelse (Miljøbeskyttelsesloven) BEK nr. 2512 af 10.12.2021 Bekendtgørelse om affald (Affaldsbekendtgørelsen). VEJ nr. 9793 af 01.07.2022 Vejledning om sorteringskriterier for husholdningsaffald VEJ nr. 9792 af 01.07.2022 Vejledning om indsamling af husholdningsaffald Handlingsplan for cirkulær økonomi – National plan for forebyggelse og håndtering af affald 2020 – 2032 Klima-, Teknik- og Miljøudvalget havde den 28. april 2022 en drøftelse af ideoplæg i forbindelse med udarbejdelse af ny affaldsplan. Økonomiske konsekvenser Gennemførelsen af den nye affaldsplan skal finansieres af gebyret for dagrenovation, i det omfang initiativerne handler om husholdningsaffald (herunder kampagner, vejledning, informationsmateriale, udarbejdelse af regler og retningslinjer). Administrationen har aftalt med KLAR Forsyning, at kommunen kan øge de administrative ressourcer på affaldsområdet finansieret af affaldsgebyret, således at der i 2022 og frem forventes en indtægt fra affaldsgebyret svarende til en halv medarbejder på affaldsområdet, som er ansat i kommunen. Opnormeringen på området skyldes både arbejdet med affaldsplanen, de nationale planer på affaldsområdet og at KLAR Forsyning generelt ser et behov for at opnormere indsatsen på affaldsområdet i de kommende år. Ressourcerne må alene benyttes på de opgaver, der kan gebyrfinansieres inden for dagrenovationsområdet. Initiativer omkring sortering af affald på offentlige udearealer og institutioner samt minimering af fx henkastet affald er alle skattefinansierede. Kampagner, vejledning som beskrevet i affaldsplanen forventes indeholdt i den eksisterende administration. Udgifterne til det øvrige arbejde med affaldsplanens indsatsområder på det skattefinansierede område, vil løbende blive indarbejdet i det kommunale budget efter behov. F.eks. er der allerede igangsat et arbejde med at udbygge skralderum for at indføre sortering i kommunens ejendomme, og der skal siden jf. lovkrav, der nu er indarbejdet i affaldsplanen, indføres sorteringssystemer i de offentlige udeområder. Kommunikation Når Byrådet har godkendt forslaget til affaldsplanen, sendes forslaget i 8 ugers offentlig høring (lovbestemt) med offentliggørelse på kommunens hjemmeside. Efter den endelige godkendelse af affaldsplanen vil den blive lagt på kommunens hjemmeside. Tidsplan I henhold til Affaldsbekendtgørelsens § 14, stk. 5 skal affaldsplanen indsendes til Miljøstyrelsen senest den 1. januar 2023. Idet lovgivningen først trådte i kraft den 1. januar 2022, er det svært for KLAR Forsyning og Greve Kommune at blive færdig med planen rettidigt, hvilket også gælder for mange andre kommuner. Affaldsplanen forventes endelig vedtaget i første kvartal 2023.", "source_path": "data/greve/raw_dagsordener/Klima-, Teknik- og Miljøudvalget_2022-09-19T08:00:00+02:00_26d66f72-4e9a-47c4-9d63-cd3668a23385.json", "meeting_year": 2022, "meeting_month": 9, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "26d66f72-4e9a-47c4-9d63-cd3668a23385", "chunk_id": "26d66f72-4e9a-47c4-9d63-cd3668a23385_2_html_fragment_chunk0", "section_type": "html_fragment", "section_title": "Byggesagsgebyrer 2023", "committee": "Klima-, Teknik- og Miljøudvalget", "meeting_date": "2022-09-19T08:00:00+02:00", "case_number": "22-009745", "agenda_index": 2, "text": "Beslutning 1.-2. Anbefales med bemærkning om at udvalget ønsker, at der fremlægges en sag om muligheden for at afbureaukratisere byggesagsbehandlingen fx med en fast takst i stedet for en timepris. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Kommunerne kan, i henhold til Byggeloven, vælge at opkræve gebyrer for byggetilladelser efter Bygningsreglementet. Gebyrer kan opkræves efter forbrugt tid til sagsbehandlingen eller som fast gebyr på 1.082 kr. pr. byggesag. Indstilling Center for Teknik & Miljø indstiller, at byggesagsgebyret for 2023 fastsættes til 817 kr. pr. time for alle typer af byggesager at instruks jf. bilag 1 for opkrævning af byggesagsgebyrer 2023 godkendes Sagsbeskrivelse I 2022 opkræves der 771 kr. pr. time for alle typer af byggesager. Det er en indeksregulering af den estimerede udgift pr. time til byggesagsomkostninger i 2021. For 2022 er der foretaget en fornyet beregning og der foreslås et gebyr på 817 kr . pr. time svarende til den beregnede udgift til byggesagsomkostninger pr. time i 2020, jf. bilag 2. Gebyr er beregnet ud fra kommunens regnskabstal, hvor det sidst godkendte regnskab er fra 2020. Ifølge Bygningsreglement 2018 ́s Vejledning om gebyr for kommunens sagsbehandling på byggesagsområdet, må gebyrindtægterne ikke overstige de omkostninger kommunen har i forbindelse med byggesagsbehandlingen. Der må kun opkræves gebyrer i relation til byggeloven. Der må således ikke opkræves gebyr for f.eks. behandling af dispensationsansøgninger vedrørende lokalplaner samt landzonetilladelser. Gebyret er fastsat ud fra en beregning af både direkte og indirekte udgifter ud fra et forsigtighedsprincip der sikrer, at der ikke opkræves et højere gebyr end der er er udgifter til. Frem for at opkræve byggesagsgebyrer i form af en timepris, kan det alternativt vælges at opkræve et fast beløb på maksimalt 1.082 kr. pr. byggesag. Administrationen vurderer, at denne mulighed ikke er relevant, idet indtægten i så fald ikke vil dække de reelle udgifter til sagsbehandlingen, som da i højere grad skal skattefinansieres. Kommunerne kan også vælge at skattefinansiere byggesagsbehandlingen helt eller delvist. Disse modeller kan af samme årsag heller ikke anbefales. Administrationen anbefaler, at der som hidtil, opkræves et gebyr som svarer til den udgift kommunen har pr. time til sagsbehandlingen. Beregning af timepris for byggesagsbehandling fremgår af bilag 2. I henhold til Bygningsreglement 2018 ́s Vejledning om gebyr for kommunens sagsbehandling på byggesagsområdet, skal der udarbejdes en intern instruktion i kommunen, som beskriver hvordan gebyrordningen håndteres. Instruks for opkrævning af byggesagsgebyrer 2022 fremgår af bilag 1. Instruksen følger den vejledning, dom fremgår af bygningsreglement 2018. Lovgrundlag Byggelovens § 28, Bygningsreglement 2018 § 39. Økonomiske konsekvenser Bemanding i byggesagsafdelingen blev i 2022 øget med to medarbejdere til at arbejde med byggesager (inkl. f.eks. forhåndsdialog, dispensationer fra lokalplaner og landzonetilladelser, som ikke er gebyrfinansieret) for at nedbringe byggesagsbehandlingstiden. Finansieringen skete delvist ved at forhøje den forventede indtægt for byggesagsgebyret som følge af en øget forventet sagsbehandling/indtjening. Kommunikation De vedtagne takster vil blive offentliggjort på kommunens hjemmeside.", "source_path": "data/greve/raw_dagsordener/Klima-, Teknik- og Miljøudvalget_2022-09-19T08:00:00+02:00_26d66f72-4e9a-47c4-9d63-cd3668a23385.json", "meeting_year": 2022, "meeting_month": 9, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "26d66f72-4e9a-47c4-9d63-cd3668a23385", "chunk_id": "26d66f72-4e9a-47c4-9d63-cd3668a23385_3_html_fragment_chunk0", "section_type": "html_fragment", "section_title": "Bustrafikbestilling 2023 til Movia", "committee": "Klima-, Teknik- og Miljøudvalget", "meeting_date": "2022-09-19T08:00:00+02:00", "case_number": "22-008230", "agenda_index": 3, "text": "Beslutning 1.-2. Godkendt. Fremstilling Sagsprocedure Klima-, Teknik- og Miljøudvalget. Resume Hvert år ultimo oktober indleveres en trafikbestilling til Movia for næste års trafikbestilling på busbetjening i kommunen. Administrationen anbefaler, at busbetjeningen fortsætter, som den er nu, da der ikke er grundlag eller økonomi til at ændre busbetjeningen i 2023. Movia har fremsendt mulige besparelsesforslag som kan igangsættes for at indhente hhv. 5 og 10% passagernedgang. Indstilling Center for Teknik & Miljø indstiller, at administrationen meddeler Movia, at der ingen ændringer er til Trafikbestilling 2023 at det besluttes, om der skal igangsættes arbejde med at reducere i bustrafikken frem mod næste trafikbestilling Sagsbeskrivelse Hvert år i slutningen af oktober er der frist for ændringer til trafikbestilling året efter. Ændringerne, der meddeles Movia i oktober, vil blive implementeret ultimo juni året efter. Der har ikke været analyser eller andet grundlag for ændringer til busbetjening 2023. En ændring i trafikbestillingen kræver, at der har været ønske om ændringer op til trafikbestillingsfristen, så det indledende arbejde og analyse har kunne finde sted. Udbud af linjerne 225 og 120 som emissionsfrie busser med elektriske ramper Linje 225 finansieres af og kører kun i Greve Kommune, og linje 120 er en tværkommunal linje og finansieres af Region Sjælland samt Greve, Høje-Taastrup og Ishøj kommuner. De nuværende kontrakter for buslinje 225 og 120 udløber ultimo 2023, og den nye kontrakt (udbud A21) får driftsstart 11. februar 2024. Byrådet godkendte den 21. juni 2021 det nye udbud med krav om emissionsfri busser som en del af klimaplanen DK2020. Greve Kommune er i udbudsenhed med Høje Taastrup og Ishøj kommuner samt Region Sjælland, hvor alle parter var enige i udbudsstrategien. Som supplement til udbuddet besluttede Byrådet den 7. marts 2022 at godkende kravet om elektriske ramper i udbud A21 for øget tilgængelighed på baggrund af Region Hovedstadens skærpede krav til tilgængeligheden med elektriske ramper på regionens linjer i udbud A21. Høje Taastrup og Ishøj kommuner samt Region Sjælland er også med på et tilvalg af elektriske ramper på de berørte buslinje 120. Trafikbestilling 2024 Trafikbestillingen til Movia følger et fast årshjul, hvor trafikbestillingen for det næstkommende år, starter op i november/december med indledende analyser. Nabokommunen Ishøj arbejder næste år med mulige tilpasninger af busnettet til den kommende letbane. Det kan give en afledt forespørgsel på betjeningen på tværs af Ishøj og Greve kommune, som udvalget vil blive orienteret om ultimo 2022/primo 2023. Øvrige ønsker fra Greve Kommune til ændringer som skal undersøges nærmere, kan fremføres de kommende måneder, så de kan indgå i Greve Kommunes og Movias årsplan for trafikbestilling 2024. Eksempler på sparemuligheder fra Movia De stigende priser i samfundet påvirker udgifterne til den kollektive trafik. Movias administration har derfor udarbejdet eksempler på sparemuligheder efter en standardiseret metode i regioner og alle kommuner. Der er arbejdet med de buslinjer der har størst tilskud pr. påstigning og der er arbejdet med en reduktion svarende til kompensation på hhv. 5% og 10 % reduktion i billetindtægter. I Greve Kommune er det ved 5% natbussen 97N der nedlægges. Ved 10% er det yderligere 91N der nedlægges og buslinje 120 der nedlægges. Se nærmere i bilag 1 Movia sparekatalog. Lovgrundlag Lov om trafikselskaber Økonomiske konsekvenser Sagen har ingen økonomiske konsekvenser. Men da der pt. ses faldende indtægter i bustrafikken pga. faldende passagertal, og da der pt. ses stigende udgifter til brændstof er der behov for at tage stilling til, om der skal arbejdes med reduceret busdrift for at tilpasse til budgettet på området. Kommunikation Administration orienterer Movia. Tidsplan Fristen for tilbagemelding til Trafikbestilling 2023 er den 31. oktober 2022. Administrationen skal også meddele Movia, hvis der ingen ændringer er.", "source_path": "data/greve/raw_dagsordener/Klima-, Teknik- og Miljøudvalget_2022-09-19T08:00:00+02:00_26d66f72-4e9a-47c4-9d63-cd3668a23385.json", "meeting_year": 2022, "meeting_month": 9, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "26d66f72-4e9a-47c4-9d63-cd3668a23385", "chunk_id": "26d66f72-4e9a-47c4-9d63-cd3668a23385_4_html_fragment_chunk0", "section_type": "html_fragment", "section_title": "Kommentering af høringssvar til stenrevet Strandgreven", "committee": "Klima-, Teknik- og Miljøudvalget", "meeting_date": "2022-09-19T08:00:00+02:00", "case_number": "22-000335", "agenda_index": 4, "text": "Beslutning Godkendt. Udvalget ønsker desuden, at såfremt finansieringen af stenrevet bortfaldet ved endelig beslutning om budget 2023, skal administrationen fremsætte alternative forslag til finansiering inden for udvalgets budgetområde. Fremstilling Sagsprocedure Klima-, Teknik- og Miljøudvalget. Resume Greve Kommune har med hjælp fra Køge Bugt Stenrev ansøgt Kystdirektoratet om tilladelse til at etablere et formidlingsstenrev \"Strandgreven\" mellem Mosede Havn og Mosede Fort. Kystdirektoratet har haft ansøgning i partshøring. Høringssvarene er herefter blevet tilsendt til Greve Kommune og Køge Bugt Stenrev til kommentering. WSP (rådgiver for Køge Bugt Stenrev) har i samarbejdet med Køge Bugt Stenrev foretaget en kommentering af høringssvarene. Indstilling Center for Teknik & Miljø indstiller, at der tages stilling til, om Greve Kommune kan godkende kommenteringen af høringssvarene jf. bilag 1, som da fremsendes til Kystdirektoratet. Sagsbeskrivelse I forbindelse med budgetlægningen i december 2021 bevilligede forligsgruppen 300.000kr. som støtte til foreningen Køge Bugt Stenrev i forbindelse med etableringen af et stenrev mellem Mosede Havn og Mosede Fort, kaldet Strandgreven. Pengene blev bevilliget på betingelse af, at der også opnås finansiering fra anden side. Køge Bugt Stenrev vil ansøge Nordea Fonden om fondsmidler til etableringen af Strandgreven. Nordea Fonden har udtrykt interesse i at fonde restbeløbet, som anslås til at være ca. 1,3 millioner kr. Nordea Fonden stiller følgende betingelser: at projektet skal være et samarbejde mellem kommune og forening, hvor kommunen finansierer 20% af den samlede anlægssum. at der ligger en tilladelse fra Kystdirektoratet. Greve Kommune har indvilliget i at stå som ansøger af projektet til Kystdirektoratet. Det er dog Køge Bugt Stenrev, der står for udarbejdelsen af ansøgningen til Nordea Fonden og Kystdirektoratet samt foretager alle andre nødvendige ansøgninger og projektledelsen under etableringen. Køge Bugt Stenrev har i samarbejde med et miljørådgivende firma, WSP Danmark, stået for ansøgningen til Kystdirektoratet om tilladelse til udførelse af projektet. Kystdirektoratet har haft ansøgningen i partshøring. Høringssvarene er herefter blevet tilsendt til Greve kommune og Køge Bugt Stenrev til kommentering. Disse er vedlagt som bilag. WSP Danmark har i samarbejde med Køge Bugt Stenrev foretaget en kommentering af høringssvarene. Disse er vedlagt som bilag. Foruden den udtrykte interesse fra Nordea Fonden har Køge Bugt Stenrev fået en donation fra Vejdirektoratet om levering af 15.000 m 3 sten til brug i Køge Bugt. En del af disse sten kan bruges til etableringen af Strandgreven. Der er også indsamlet sten fra private borgere og genbrugspladser til brug for Køge Bugt Stenrevs projekter i Køge Bugt. Den Blå Planet har også fonde 50.000 kr. til formidling og sten til Strandgreven. Lovgrundlag Etablering af anlæg eller udførelse af aktiviteter på søterritoriet kræver tilladelse fra Kystdirektoratet, jf. kystbeskyttelsesloven. Økonomiske konsekvenser Der er afsat 300.000 kr. i budgettet i 2022 Kommunikation Projektet har været i høring, og der er indkommet både positive og negative høringssvar. De negative høringssvar går primært på en bekymring for at projektet vil forringe badeforholdene på stranden. Beboerne frygter, at stenrevet vil sinke vandstrømningen langs kysten så tang og fedtemøg vil blive tilbageholdt i området i højere grad end det er tilfældet i dag. Tidsplan Hvis udvalget kan godkende de fremlagte kommentarer til høringssvarene, vil de blive fremsendt til kystdirektoratet som derefter vil fortsætte deres behandling af projektet. Hvis kystdirektoratet godkender projektet, vil foreningen, Køgebugt Stenrev, ansøge Nordea Fonden om fondsmidler til at etablere stenrevet. Herefter kan kommunen ligeledes bidrage med sin finansiering af projektet, der så kan realiseres.", "source_path": "data/greve/raw_dagsordener/Klima-, Teknik- og Miljøudvalget_2022-09-19T08:00:00+02:00_26d66f72-4e9a-47c4-9d63-cd3668a23385.json", "meeting_year": 2022, "meeting_month": 9, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "26d66f72-4e9a-47c4-9d63-cd3668a23385", "chunk_id": "26d66f72-4e9a-47c4-9d63-cd3668a23385_5_html_fragment_chunk0", "section_type": "html_fragment", "section_title": "Forslag til håndtering af kapacitetsudfordring på dagtilbudsområdet", "committee": "Klima-, Teknik- og Miljøudvalget", "meeting_date": "2022-09-19T08:00:00+02:00", "case_number": "22-009218", "agenda_index": 5, "text": "Beslutning 2. Anbefales. Fremstilling Sagsprocedure Skole-, Børne- og Ungeudvalget, Klima-, Teknik-, og Miljøudvalget, Økonomiudvalget og Byrådet. Resume Som beskrevet i dagsordenspunktet ’Prognose for dagtilbuds-, sfo- og klubområdet 2022’, fremsættes der i denne sag forslag til, hvordan der kan tilvejebringes den nødvendige kapacitet på dagtilbudsområdet hen over efteråret 2022 og foråret 2023. Samtidig medtages en indledende beskrivelse af mulige løsninger på lidt længere sigt. Indstilling Center for Økonomi & HR og Center for Dagtilbud & Skoler indstiller til Skole-, Børne- og Ungeudvalget, 1. at orienteringen tages til efterretning Center for Teknik og Miljø indstiller til Klima-, Teknik- og Miljøudvalget, 2. at der afsættes rådighedsbeløb i 2022 og meddeles anlægsbevilling på 1 mio. kr. til projekterne i sagsbeskrivelsen finansieret af ”Pulje til genopretning o.l.” i 2023, som reduceres tilsvarende. Midlerne fremrykkes samtidig til 2022. Hvis der bruges færre midler end de afsatte 1 mio. kr. tilbageføres midlerne til Genopretningspuljen. Sagsbeskrivelse Jf. den fremlagte befolkningsprognose og efterfølgende kapacitetsvurdering er der behov for at tilvejebringe yderligere kapacitet hen over efteråret 2022 og foråret 2023. Dette skyldes blandt andet en hurtigere og større stigning i antallet af 0-6 årige end forventet. Behovet er lige nu på 0-2 årsområdet, men vil senere også gøre sig gældende på 3-6 års området i takt med at børnene bliver ældre. I Greve Kommune er der med den nuværende kapacitet samlet i vores kommunale og selvejende institutioner 813 vuggestuepladser og 1679 børnehavepladser. Dertil kommer ca. 130 pladser i den kommunale dagpleje. Ved en gennemgang af de familier, der i de kommende 10 måneder har pasningsgaranti, kan administrationen konkludere, at der skal tilvejebringes mellem 50 og 70 vuggestuepladser i perioden. Samtidig vil efterspørgslen på børnehavepladser betyde, at det bliver nødvendigt at sætte stort set alle sæsonpladser i spil. Sæsonpladser er de pladser, som er udover den fastsatte normering, og som vurderes at kunne åbnes i en kortere periode ved behov for udvidelse af kapaciteten. Dette vil i nogle, men ikke alle tilfælde, være sammenfaldende med det maksimale antal børn, der i henhold til bygningsreglementet, kan være i institutionen. Sæsonpladser vil ikke overskride det maksimale antal børn der kan være i henhold til bygningsreglementet. De sæsonbørnehavepladser, der forventes at være til rådighed, planlægges midlertidigt omlagt til vuggestuepladser, for derved at mindske behovet her. Der er umiddelbart en række forskellige muligheder for at udvide kapaciteten. Der er udgifter forbundet med et stigende børnetal uanset hvilket tilbud børnene tilknyttes. Det er for eksempel udgifter til indkøb af krybber, møbler og legetøj. Dertil kommer udgifter til eventuelle bygningsmæssige ændringer. Indsats beskrivelse Mulig ekstra kapacitet Økonomi Midlertidig omlægning af børnehavepladser til vuggestuepladser På baggrund af en analyse af belægningen i de enkelte institutioner, vurderes det, at der er mulighed for at omlægge enkelte pladser i en række institutioner. Der vil være udgifter forbundet med dette til indkøb af ekstra barnevogne/krybber og til evt. overdækning, hvis de eksisterende liggehaller ikke kan rumme flere. 10-20 vuggestuepladser 100-200.000 (anlæg) Inddrage lokaler andre steder. Der oprettes en vuggestueenhed i dagplejehuset. Stuen oprettes som satellit til en eksisterende institution. Der vil være udgifter til indkøb af ekstra barnevogne/krybber, til overdækning og til ekstra møbler/legetøj. 12 150-200.000 (anlæg) Udvidelse af Lundebo Ved hjælp af en mindre ombygning (etablering af toilet og garderobe) kan et værksted omdannes til vuggestueenhed i Lundebo. Dette vil være en permanent udvidelse af kapaciteten. Dertil kommer udgifter til møbler, legetøj, garderober og krybber. 10 500-600.000 (anlæg) Pasning af eget barn Der kan arbejdes med at opfordre flere forældre til at passe eget barn i 12 måneder. Samtidig kan optagelsesreglerne ændres, så familiens muligheder for optag efter perioden de hjemmepasses, sidestilles med børn, der optages i vuggestue i en integreret institution. 0 Hvervekampagne i dagplejen Der kan arbejdes med annoncering og lignende tiltag for at tiltrække flere dagplejere. 50.000 (drift) Udover ovennævnte forslag arbejdes der på en nærmere analyse af yderligere muligheder for at øge kapaciteten. Der fremlægges sager herom i takt med at der er behov herfor og at handlemulighederne er afdækket. Anvendelse af lokaler på Damagerskolen. Det kan være en mulighed at flytte storbørnsgruppen fra en eller to nærliggende institutioner til lokaler på Damagerskolen, som tidligere har været anvendt til genhusning af daginstitutionsbørn, og samtidig anvende den frigjorte kapacitet i daginstitutionen til nye børn - både vuggestuebørn og børnehavebørn. Genanvendelse af allerede eksisterende pavilloner ved Mosedeskolen, som på sigt skal nedrives. Nedrivningen af pavillonerne kan udsættes og der klargøres til dagtilbudsbørn – for eksempel storbørnsgrupper fra omkringliggende institutioner. Alternativt kan skolen flytte klasser ud i pavillonerne, og de frigjorte lokaler på skolen kan bruges af Skovbørnehaven (som i forvejen holder til på Mosedeskolen), så man for eksempel kan have en børnehavegruppe hjemme og en ude i skoven. Mulighed for at etablere pladser i forbindelse med de to nye dagtilbud ved Greve Borgerhus og Lunas Ark i Hundige, som skal stå klar i 2026. Det undersøges om der indenfor anlægsøkonomien kan etableres midlertidige pladser allerede i 2023, som en tidlig opstart af daginstitutionerne, i eksisterende lokaler eller pavilloner. Lovgrundlag Dagtilbudsloven. Økonomiske konsekvenser Anlægsudgifterne til etablering af det udvidede antal vuggestuepladser udgør op til 1 mio. kr. og udgør udgifter til indkøb af inventar, legetøj og mindre ombygninger som beskrevet ovenfor. Det anbefales, at finansiere udgifter fra Genopretningspuljen. Da alle midlerne i Genopretningspuljen i 2022 er bevilget vil det medføre, at der bevilges midler fra Genopretningspuljen i 2023, som fremrykkes til 2022. Der er med budgetaftalen afsat 16,675 mio. kr. i Genopretningspuljen i 2023. Med denne indstilling vil puljen (”Pulje til genopretning o.l.”) reduceres til 15,675 mio. kr. Hvis ikke alle midlerne anvendes til formålet, vil en eventuel rest blive tilbageført til Genopretningspuljen. Fremrykningen betyder, at det forventede kassetræk i 2022 øges med 1 mio. kr. Kassetrækket i 2022 modsvares dog af et tilsvarende mindre træk på kassen i 2023 på 1 mio. kr. Dertil kommer, at der kan være øgede udgifter til rengøring på Lundebo, da et værksted omlægges til toilet og garderobe. Udgiften vurderes dog at være i så begrænset omfang, at den kan håndteres indenfor det nuværende rengøringsbudget. Kommunikation Der kommunikeres løbende med forældre, dagtilbud og medarbejdere om de forskellige løsninger for udvidelse af kapaciteten. Kommunikationen kan med fordel målrettes de konkrete interessenter fremfor bred information. Tidsplan Der arbejdes på at de vedtagne forslag kan iværksættes og have effekt fra november måned 2022. Hvor der skal ske en ombygning af lokaler på Lundebo, kan det medføre at der skal søges byggetilladelse, hvilket kan forsinke tidsplanen ligesom at der fortsat er leveranceudfordringer inden for byggefaget. Sagens forløb 13-09-2022 Skole-, Børne- og Ungeudvalget Orienteringen blev taget til efterretning.", "source_path": "data/greve/raw_dagsordener/Klima-, Teknik- og Miljøudvalget_2022-09-19T08:00:00+02:00_26d66f72-4e9a-47c4-9d63-cd3668a23385.json", "meeting_year": 2022, "meeting_month": 9, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "26d66f72-4e9a-47c4-9d63-cd3668a23385", "chunk_id": "26d66f72-4e9a-47c4-9d63-cd3668a23385_6_html_fragment_chunk0", "section_type": "html_fragment", "section_title": "Tiltag på energi som følge af stigende energipriser", "committee": "Klima-, Teknik- og Miljøudvalget", "meeting_date": "2022-09-19T08:00:00+02:00", "case_number": "22-011409", "agenda_index": 6, "text": "Beslutning 1.-4. Anbefales. Fremstilling Sagsprocedure Alle fagudvalg, Økonomiudvalget og Byrådet. Resume Som følge af stigende energipriser forventes der i 2022 pt. et merforbrug på ca. 17 mio. kr. på bygninger og 2,5 mio. kr. på vejbelysning. Merforbruget i 2022 er en stigning på 8,1 mio. kr. i forhold til det som var meldt ind i den første budgetopfølgning. Det endelige resultat og påvirkningen ind i 2023 er usikker, da priserne ændres og der fra statens side arbejdes med strukturelle tiltag. Men det anbefales, at der arbejdes med at indføre forskellige tiltag for at reducere energiudgifterne i kommunen. Indstilling Center for Teknik og Miljø indstiller, at det godkendes at administrationen arbejder med vedhæftede katalog for energispare tiltag at det tages til efterretning at administrationen har igangsat at der reguleres ned for varme og varmt vand til håndvask på kommunale bygninger at det godkendes at regulering af varme og varmt vand også gælder bygninger som kommunen lejer og betaler tilskud til at tiltag med markant forringelse af service for foreninger og borgere i kommunen, besluttes politisk i en opfølgende sag Sagsbeskrivelse For at undgå stigninger i udgifter til forbruget på kommunale bygninger og bygninger, som får tilskud fra kommunen til at dække driftsudgifter, foreslås det, at der igangsættes en række tiltag for at reducere energiforbrug. For at tiltagene får effekt allerede i 2022 kræves det, at der tages beslutning hurtigst muligt, da bygningernes opvarmning igangsættes pr. 1. oktober. Administrationen vil derfor sideløbende med indeværende indstilling sende forslagene i høring hos MED udvalg for alle centre i kommunen, hvor forslagene vedrører medarbejdernes fysiske arbejdsmiljø. Høringen i MED vil samtidig igangsætte en dialog om, hvordan brugerne selv kan ændre deres adfærd, så der tænkes i energibesparende løsninger. Derudover vil der igangsættes en dialog med kultur og fritidsområdet om de forslag der konkret berører brugerne af idrætshaller og svømmehaller. Godkendes alle forslagene er det estimeret, at forslagene vil udgøre en effekt på ca. 1 mio. kr. i 2022 og ca. 5 mio. kr. i 2023. Administrationen tager dog forbehold for effekten af forslagene ud fra brugernes adfærd, stigning i energipriser og øvrige forhold der påvirker energiforbruget. Overordnet er der tale om følgende tiltag gældende for alle bygninger: 1. Varmen for alle bygninger skrues ned fra 21 grader til 19-20 grader, som anbefalet af Energistyrelsen. Undtaget for dette er plejecentrene og botilbuddene, hvor beboerne er sårbare. Derudover vil det ikke have den store økonomiske effekt, da beboerne selv betaler for deres varmeregning for bolig og fællesareal, så kommunen kun betaler for varmen i servicearealerne. Arbejdstilsynets retningslinier for varme ved stillestående arbejde vurderes fortsat at være overholdt, da der som minimum skal være 18 grader ved stillestående arbejde men helst være mellem 20-22 grader. Det bemærkes at der blandt andet i Tyskland er fastsat regler om, at offentlige bygninger kun opvarmes til maksimalt 19 grader. 2. Sæsonen for opvarmning af bygninger mindskes med 1 måned svarende til to uger om efteråret og to uger om foråret. Normalt igangsættes opvarmningen af bygningerne omkring 1. oktober og standses senest 1. maj. 3. Ekstra fokus på at være energibevidst i dagligdagen. Dette tiltag vedrører, at brugerne selv er opmærksomme på deres energiforbrug, herunder at slukke lys, hvor dette ikke sker automatisk, slukke for pc'er, kaffemaskiner mv. 4. Skrue ned for varmt brugsvand til håndvask mv. i alle bygninger. Dette skal dog vurderes ift. at sikre tilstrækkelige hygiejniske forhold. Derudover er der følgende tiltag som vedrører Rådhuset: 5. Det undersøges om det er muligt at skrue ned for varmen på Rådhuset allerede torsdag aften, så der ikke er opvarmning på bygningen om fredagen, hvor de fleste arbejder hjemme og Borgerservice er lukket. Det vil stadig være muligt at være i bygningen om fredagen. Derudover er der følgende konkrete tiltag som vedrører kultur- og fritidsområdet: 6. Svømmehallen - sænkelse af vandtemperatur i bassiner, begrænsning af driftstid for sauna, begrænse badetid, samt at begrænse temperaturen i badevandet ved omklædning. Alle forslag skal ses i sammenhæng med hvilken effekt, det vil have på svømmehallens indtjening. 7. Generelt for idrætscentre og haller - skrue ned for temperatur i haller til 19-20 grader fra nuværende 21 grader, begrænse vandtemperatur i omklædning, slukke lys ved stadion og kunstgræsbaner. Derudover i der i kataloget et forslag om at reducere i forbrugsudgifterne ved at nedlukke enkelte ejendomme i perioder. Dette vil som udgangspunkt medføre, at der reduceres i åbningstider for skoler og borgerhuse i perioder med få brugere, hvilket oftest vil have betydning for foreningslivet og andre fritidsbrugere. Derfor vil det kræve en nærmere dialog for at vurdere om der er et potentiale i forhold til de bookinger der er på lokalerne, herunder om der er nogen muligheder for at samle aktiviteter på færre bygninger. Lovgrundlag Opvarmning af bygninger skal følge Arbejdstilsynets vejledning om indretning af arbejdspladser. Økonomiske konsekvenser Hvis der ikke gøres noget for at reducere forbruget på de kommunale bygninger, samt bygninger kommunen giver forbrugstilskud til, kan der risikere at være et merforbrug på ca. 18 mio. kr. i 2022 og måske i samme størrelsesorden i 2023. De foreslåede tiltag forventes at have en effekt på ca. 1 mio. kr. i 2022 og ca. 5 mio. kr. i 2023. Dette er dog afhængig af energipriserne udvikling samt brugernes adfærd. Øvrige konsekvenser Tiltagene vil medføre en ændring i indeklimaet for alle brugerne af kommunens bygninger, og derved det fysiske arbejdsmiljø for medarbejderne. Det vil opleves meget forskelligt for brugerne dels fordi mennesker oplever temperaturer forskelligt, men også fordi bygningerne er af forskellig stand. Hvor der er utætte facader og/eller tag kan der være skruet op for varmen for at mindske bygningsskader, som opstår ved fugtdannelser, eller for at kompensere for træk eller anden kuldepåvirkning på brugerne. Nedreguleres vandtemperatur i brusere og svømmebassiner vil det medføre en mindsket komfort for brugerne, og eventuelt en mindsket brug. Nedreguleres vandtemperatur i almindeligt brugsvand vil det også medføre en mindsket komfort. Det skal undersøges om det kan give udfordringer ift. hygiejne og rengøring. Kommunikation Der sker en høring af MED udvalgene i kommunen om de foreslåede tiltag. Hvis der er konkrete tilfælde, hvor tiltagene ikke kan gennemføres, vil dette blive behandlet politisk. Hvor tiltaget betyder en markant servicereduktion for foreninger eller brugere vil beslutningen blive fremlagt til politisk beslutning. Det kunne f.eks. være lavere temperaturer i svømmehallen og slukket vejbelysning. Alle medarbejdere og brugere orienteres så vidt muligt om tiltagene og baggrunden, ligesom der laves en kampagne for at tænke i de generelle råd for energibesparelser, som i øvrigt også vil være gældende for de fleste i deres eget hjem. Hvor bygningerne ikke ejes af kommunen gås i dialog med de foreninger kommunen har aftale med (herunder KIF, TIF og spejderforeningerne) om hvad der skal ske på bygningerne. Derudover gås i dialog med Greve Boligselskab som ejer nogen af de bygninger, hvor kommunen har daginstitutioner, samt private udlejere blandt andet i Greve Main. Tidsplan Tiltagene gennemføres så hurtigt som muligt for at få den ønskede effekt. Varmen kan de fleste steder reguleres med det samme da kommunen har bygningsautomatiske systemer (såkaldt CTS), hvor indstillinger sker på en computer. Hvor der skal reguleres manuelt kan der dog gå længere tid. Sagens forløb 12-09-2022 Beskæftigelses- og Erhvervsudvalget 1.-4. Anbefales 12-09-2022 Sundheds- og Omsorgsudvalget 1. Godkendt med bemærkning at opmærksomhed på de svageste ældre fx Legionella. 2. Punktet blev taget til efterretning 3. Godkendt 4. Punktet blev taget til efterretning Seniorrådets bemærkning blev taget til efterretning. 12-09-2022 Social- og Handicapudvalget 1.-4. Anbefales 13-09-2022 Skole-, Børne- og Ungeudvalget 1.-4. Anbefales. 13-09-2022 Plan- og Tryghedsudvalget 1.-4. Anbefales. 14-09-2022 Kultur- og Fritidsudvalget 1.-4. Anbefales Udvalget ønsker, at varmvandsbassin i Greve Svømmehal friholdes fra nedsættelse af vandtemperatur af hensyn til borgere der benytter bassinet af sundhedsmæssige årsager.", "source_path": "data/greve/raw_dagsordener/Klima-, Teknik- og Miljøudvalget_2022-09-19T08:00:00+02:00_26d66f72-4e9a-47c4-9d63-cd3668a23385.json", "meeting_year": 2022, "meeting_month": 9, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "26d66f72-4e9a-47c4-9d63-cd3668a23385", "chunk_id": "26d66f72-4e9a-47c4-9d63-cd3668a23385_7_html_fragment_chunk0", "section_type": "html_fragment", "section_title": "Evaluering af opstart og onboarding af nyt Byråd 2022-2025", "committee": "Klima-, Teknik- og Miljøudvalget", "meeting_date": "2022-09-19T08:00:00+02:00", "case_number": "22-007839", "agenda_index": 7, "text": "Beslutning Udvalget evaluerede opstarten med følgende bemærkninger: Godt fagligt indhold, men ønske om større fokus på socialt. Godt med temamøder i starten. Idé med en mentor for de nye. Ønske om bedre info om First Agenda, søgefunktion ol. Ønske om hurtigere og bredere intro til budget og begreber. Fremstilling Sagsprocedure Alle fagudvalg. Resume Med denne sag ønskes en evaluering af introduktionsforløbet for Byrådet 2022-2025, så eventuelle justeringer til opstart af nyt Byråd ved næste valgperiode kan indarbejdes. Indstilling Administrationen indstiller, at introduktionsforløbet for Byrådet 2022-2025 drøftes. Sagsbeskrivelse For at klæde først de nye kandidater og siden det nyvalgte Byråd på til byrådsopgaven, har administrationen afholdt et onboarding-forløb, som er defineret ved de aktiviteter og informationer, der er gennemført og givet for at understøtte, at Byrådet kommer godt fra start. Udover introduktion til roller, rammerne og regler ift. byrådsarbejdet og samarbejdet med administrationen har der været lagt vægt på at danne et godt fundament for samarbejde, opbygning af relationer og en fælles retning i byrådet samt en grundig introduktion til fagområderne. Spørgsmål til drøftelse: Har vægtningen mellem det faglige og sociale indhold været passende? Har I fået de informationer, I havde brug for, på de rigtige tidspunkter? Har I fået tilstrækkelig information og hjælp til it-systemer og it-pakke? Var der elementer i forløbet, I kunne have ønsket jer anderledes? Hvordan er den samlede oplevelse af introduktionsforløbet? Nedenfor følger en oversigt over forløbets hovedelementer: Informationsmøde for kandidater den 21. september 2021 Udlevering og intro til it-pakke og -programmer 29. november 2021 Konstituerende møde i byrådet og fagudvalgene 1. december 2021 1. intro-møde/julemøde + fotografering den 14. december 2021 2. intro-møde den 24. januar 2022 Kattegatkursus v. Komponent 20.-22. januar og 10.-13. marts 2022 Kommunalpolitisk Topmøde i Aalborg 17.-19. marts 2022 Budget- og visions-seminar 4.-5. marts 2022 Samarbejdet mellem udvalgsformand og direktør v. Komponent 20.-21. maj 2022 Temamøder og besøg i marken som led i introduktionsforløbet til fagområderne fra januar 2022 Online-webinarer om regnskab 2021, befolkningsprognoser, centrale begreber ift. budgetlægning, budgetopfølgning, marts-maj 2022. Materiale til understøttelse af byrådsarbejdet: Det politiske arbejde i kommunalbestyrelse og udvalg, KL Kend din kommune, KL It-sikkerhed og databeskyttelse for byrådsmedlemmer, Greve Kommune Vejledning til Min Kørsel, Greve Kommune ABC for medlemmer af byrådet, Greve Kommune Administrationsgrundlag, Greve Kommune Delegationsplan, Greve Kommune Økonomiske konsekvenser Sagen har ingen økonomiske konsekvenser. Sagens forløb 12-09-2022 Beskæftigelses- og Erhvervsudvalget Udvalget evaluerede opstarten med følgende bemærkninger; Grundigt introduktionsforløb Udvalgsintroduktionen på fagudvalgsmøderne har været god Opmærksomhed på, at der er kommet mange møder til og der skal findes en bedre balance Særligt marts måned var for tæt pakket med lokale møder samt KL-møder Der er udviklingspotentiale for Byrådets budget- og visionsseminar 12-09-2022 Sundheds- og Omsorgsudvalget Sagen blev drøftet. 12-09-2022 Social- og Handicapudvalget Udvalget evaluerede opstarten med følgende hovedpointer: Det har været en rigtig god introduktion og det takker udvalget for Ønske om at sociale arrangementer prioriteres for at lære hinanden at kende God introduktion via Kattegat-kursus og KL- arrangementer Ønske om mere introduktion til råd og udvalg, eksempelvis Handicapråd Ønske om mere introduktion til organisationsstrukturen og hvad man som byrådsmedlemmer kan og må bruge administrationen til Særligt godt med introduktion til kommunaløkonomi samt introduktion til begreber og arbejdsgange Ros fra nye byrådsmedlemmer til de erfarne byrådsmedlemmer for hjælp og støtte Ønske om at afholde et fiktivt byrådsmøde i forbindelse med det konstituerende møde således, at det er afprøvet inden første formelle byrådsmøde i det nye år. 13-09-2022 Skole-, Børne- og Ungeudvalget Udvalget behandlede sagen med følgende bemærkninger En god introduktion i såvel fagudvalg, som byråd At der ønskes endnu mere fokus på sociale arrangementer i byrådet, eksempelvis i form af et socialt årshjul for byrådet At nye byrådsmedlemmer ved opstart af byrådsperioden får tildelt en erfaren ”buddymakker” i byrådet, som man kan søge råd og vejledning hos. 13-09-2022 Plan- og Tryghedsudvalget Drøftet. 14-09-2022 Kultur- og Fritidsudvalget Udvalget drøftede sagen med følgende bemærkninger: God og grundig introduktion i fagudvalg og byråd ·Ønske om at prioritere sociale aktiviteter i byrådet Der er brugt rigtig meget tid på introduktionen, og der skal være opmærksomhed på balancen Det kunne være godt med nogle fysiske rundture i kommunen og rundvisning på og introduktion af rådhuset", "source_path": "data/greve/raw_dagsordener/Klima-, Teknik- og Miljøudvalget_2022-09-19T08:00:00+02:00_26d66f72-4e9a-47c4-9d63-cd3668a23385.json", "meeting_year": 2022, "meeting_month": 9, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "26d66f72-4e9a-47c4-9d63-cd3668a23385", "chunk_id": "26d66f72-4e9a-47c4-9d63-cd3668a23385_8_html_fragment_chunk0", "section_type": "html_fragment", "section_title": "Lukket: Henvendelse til formanden", "committee": "Klima-, Teknik- og Miljøudvalget", "meeting_date": "2022-09-19T08:00:00+02:00", "case_number": "21-015023", "agenda_index": 8, "text": "Orienteringerne blev taget til efterretning.", "source_path": "data/greve/raw_dagsordener/Klima-, Teknik- og Miljøudvalget_2022-09-19T08:00:00+02:00_26d66f72-4e9a-47c4-9d63-cd3668a23385.json", "meeting_year": 2022, "meeting_month": 9, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "26d66f72-4e9a-47c4-9d63-cd3668a23385", "chunk_id": "26d66f72-4e9a-47c4-9d63-cd3668a23385_9_html_fragment_chunk0", "section_type": "html_fragment", "section_title": "Orientering fra formanden/gensidig orientering", "committee": "Klima-, Teknik- og Miljøudvalget", "meeting_date": "2022-09-19T08:00:00+02:00", "case_number": "21-014457", "agenda_index": 9, "text": "Beslutning Ingen orienteringspunkter. Fremstilling Sagsprocedure Klima-, Teknik- og Miljøudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Center for Politik, Organisation & Borgerbetjening indstiller, at eventuelle orienteringer tages til efterretning.", "source_path": "data/greve/raw_dagsordener/Klima-, Teknik- og Miljøudvalget_2022-09-19T08:00:00+02:00_26d66f72-4e9a-47c4-9d63-cd3668a23385.json", "meeting_year": 2022, "meeting_month": 9, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "26d66f72-4e9a-47c4-9d63-cd3668a23385", "chunk_id": "26d66f72-4e9a-47c4-9d63-cd3668a23385_10_html_fragment_chunk0", "section_type": "html_fragment", "section_title": "Huskeliste og orientering fra administrationen", "committee": "Klima-, Teknik- og Miljøudvalget", "meeting_date": "2022-09-19T08:00:00+02:00", "case_number": "21-013718", "agenda_index": 10, "text": "Beslutning Orienteringerne blev taget til efterretning. Yderligere orienterede administrationen om opbremsningen på det tekniske område – rengøring, strandrensning, vejvedligehold, grønt vedligehold, bygningsvedligehold ol. Orienteringen blev taget til efterretning. Fremstilling Sagsprocedure Klima-, Teknik- og Miljøudvalget. Resume I sagen gives et kort overblik over administrationens orienteringspunkter. Indstilling Center for Politik, Organisation & Borgerbetjening indstiller at eventuelle orienteringer tages til efterretning. Sagsbeskrivelse Administrationen orienterer om: Grønt regnskab for 2021 Til orientering bliver der ikke udarbejdet et formelt grønt regnskab for den kommunale virksomhed for 2021, som der har været de forgangne år. Dette skyldes, at Klimakommunesamarbejdet med Danmarks Naturfredningsforening ophørte i 2021 og blev erstattet af DK2020 samarbejdet. Administrationen har derfor i stedet fokus på CO2 regnskabet for kommunen som helhed. Når handleplanen for kommunens klimastrategi er godkendt i 2023 kan det give mening at lave grønt regnskab for fx delmål i handleplanen vedrørende kommunens eget CO2 forbrug. Servicemålstatistik fra 1. september 2021 til 31. august 2022 Oversigten er vedlagt. Orientering om stormøde i ARGO om affaldsområdet Programmet er vedlagt. Åbning af området ved Mosede Rensningsanlæg KLAR Forsyning arbejder på at åbne området ved Mosede Rensningsanlæg og har i den forbindelse udarbejdet vedlagte ”projektpitch” til en evt. ansøgning om en forundersøgelse hos Realdania. Forundersøgelsen skal handle om en proces med lokale beboere og om muligheden for, at ideen kan bruges til andre bynære rensningsanlæg. KLAR Forsyning ønsker, at Greve Kommune står som medansøger hvis en evt. ansøgning til Realdania bliver relevant. Dokument er vedlagt.", "source_path": "data/greve/raw_dagsordener/Klima-, Teknik- og Miljøudvalget_2022-09-19T08:00:00+02:00_26d66f72-4e9a-47c4-9d63-cd3668a23385.json", "meeting_year": 2022, "meeting_month": 9, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "26d66f72-4e9a-47c4-9d63-cd3668a23385", "chunk_id": "26d66f72-4e9a-47c4-9d63-cd3668a23385_11_html_fragment_chunk0", "section_type": "html_fragment", "section_title": "Klima-, Teknik- og Miljøudvalgets mødekalender 2022", "committee": "Klima-, Teknik- og Miljøudvalget", "meeting_date": "2022-09-19T08:00:00+02:00", "case_number": "21-014455", "agenda_index": 11, "text": "Beslutning Orienteringen blev taget til efterretning. Fremstilling Sagsprocedure Klima-, Teknik- og Miljøudvalget. Resume I sagen gives et overblik over Klima-, Teknik- og Miljøudvalgets udvalgsmøder og møder i tilknytning til udvalget. Indstilling Center for Politik, Organisation & Borgerbetjening indstiller, at orienteringen tages til efterretning. Sagsbeskrivelse Kalenderen er vedlagt som bilag.", "source_path": "data/greve/raw_dagsordener/Klima-, Teknik- og Miljøudvalget_2022-09-19T08:00:00+02:00_26d66f72-4e9a-47c4-9d63-cd3668a23385.json", "meeting_year": 2022, "meeting_month": 9, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "26d66f72-4e9a-47c4-9d63-cd3668a23385", "chunk_id": "26d66f72-4e9a-47c4-9d63-cd3668a23385_12_html_fragment_chunk0", "section_type": "html_fragment", "section_title": "Underskriftsark", "committee": "Klima-, Teknik- og Miljøudvalget", "meeting_date": "2022-09-19T08:00:00+02:00", "case_number": "21-014460", "agenda_index": 12, "text": "Fremstilling Sagsprocedure Klima-, Teknik- og Miljøudvalget. Resume Elektronisk underskriftsark.", "source_path": "data/greve/raw_dagsordener/Klima-, Teknik- og Miljøudvalget_2022-09-19T08:00:00+02:00_26d66f72-4e9a-47c4-9d63-cd3668a23385.json", "meeting_year": 2022, "meeting_month": 9, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
