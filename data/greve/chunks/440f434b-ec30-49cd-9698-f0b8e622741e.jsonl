{"document_id": "440f434b-ec30-49cd-9698-f0b8e622741e", "chunk_id": "440f434b-ec30-49cd-9698-f0b8e622741e_0_html_fragment_chunk0", "section_type": "html_fragment", "section_title": "Godkendelse af dagsorden", "committee": "Skole-, Børne- og Ungeudvalget", "meeting_date": "2022-09-13T08:15:00+02:00", "case_number": "21-014470", "agenda_index": 0, "text": "Beslutning Godkendt. Afbud: Anne Marie Lyduch, Bjarke Abel Fremstilling Sagsprocedure Skole-, Børne- og Ungeudvalget. Resume Godkendelse af dagsorden for mødet den 13. september 2022. Indstilling Center for Politik, Organisation & Borgerbetjening indstiller, at dagsordenen godkendes.", "source_path": "data/greve/raw_dagsordener/Skole-, Børne- og Ungeudvalget_2022-09-13T08:15:00+02:00_440f434b-ec30-49cd-9698-f0b8e622741e.json", "meeting_year": 2022, "meeting_month": 9, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "440f434b-ec30-49cd-9698-f0b8e622741e", "chunk_id": "440f434b-ec30-49cd-9698-f0b8e622741e_1_html_fragment_chunk0", "section_type": "html_fragment", "section_title": "Orientering om afdækningen af det specialpædagogiske område", "committee": "Skole-, Børne- og Ungeudvalget", "meeting_date": "2022-09-13T08:15:00+02:00", "case_number": "22-010924", "agenda_index": 1, "text": "Beslutning Orienteringen blev taget til efterretning. Afbud: Anne Marie Lyduch, Bjarke Abel Fremstilling Sagsprocedure Skole-, Børne- og Ungeudvalget. Resume I budgetforliget 2022-2025 blev der afsat midler til at styrke sammenhængen mellem almen- og specialskoleområdet. Baggrunden var et øget pres på området, og Skole- og Børneudvalget tog på mødet den 26. august 2021 til efterretning, at administrationen ønskede en afdækning af det samlede dagtilbuds-, skole- og fritidsområde. Den 1. januar 2022 påbegyndte en afdækning af det specialpædagogiske område. I denne sag orienteres udvalget om den igangværende proces. Indstilling Center for Dagtilbud & Skoler og Center for Børn & Familier indstiller, at orienteringen tages til efterretning. Sagsbeskrivelse Afdækningen af det specialpædagogiske område blev påbegyndt 1. januar 2022. En projektleder er ansat til opgaven i en midlertidig stilling. Baggrunden for afdækningen er en stigning igennem de seneste år i antallet af børn med behov for en særlig indsats. Den interne kapacitet er fuldt udnyttet, og der er en stigning i antallet af børn, der har behov for tilbud, Greve Kommune ikke selv råder over. Med dette følger et økonomisk pres og et pres på de eksisterende rammer og tilgængelige kompetencer. Målet med afdækningen er en analyse af det samlede område, og analysen skal ende ud i en række anbefalinger til, hvordan Greve Kommune kan organisere og tilpasse det samlede område. Proces for afdækningen: I det følgende gives et nedslag i tre af afdækningens delområder. Indhentning af data Udviklingsseminar Formulering af anbefalinger Indhentning af data Med udgangspunkt i fokusområderne kvalitet, kapacitet og økonomi har det været hensigten at indhente deltagernes oplevelse af hverdagens praksis med de muligheder og udfordringer, de står over for. Kvalitative data er indhentet gennem semistrukturerede interviews med ledere af specialtilbud, PPR, pædagogiske konsulenter og distriktsledere på dagtilbudsområdet og workshops med ledere af de almene skole- og dagtilbud. Medarbejderrepræsentanter på tværs af almen- specialområdet er ligeledes inddraget igennem workshop. I efteråret inviteres en gruppe af forældre til børn i specialtilbud på skole-og dagtilbudsområdet til et fokusgruppeinterview. Der pågår ligeledes et stykke arbejde med at indhente relevante kvantitative data for området i Greve Kommune. Ønsket er blandt andet at indhente mere præcis viden om børns vej igennem dagtilbud, skole og eventuelle familieindsatser, inden de indskrives i tilbud, som kommunen ikke selv råder over. På mødet vil udvalget blive præsenteret for nogle af de foreløbige fund, der er gjort i forbindelse med dataindsamlingen. Bred dialog om udviklingen Hen over foråret er der tilrettelagt en række dialogprocesser med henblik på involvering af ledere, chefer og medarbejdere på tværs af det samlede børne- og ungeområde. Dialogerne er for alvor startet op efter sommerferien i forskellige fora. Eksempelvis har der været et temamøde under overskriften ”Hvis almen er for alle, hvad skal almen så kunne?”. Formålet er løbende at inddrage relevante ledere og fagpersoner i en proces med henblik på at give nogle bud på, hvordan der kan skabes nye veje for såvel almenområdet som det specialpædagogiske område i Greve Kommune. Anbefalingerne udarbejdes inden for rammerne af Greve Kommunes vision ”Naturligvis Greve - mellem helhedssyn og fællesskaber\", der blev vedtaget på byrådsmødet den 4. juni 2022. Afdækningen af det specialpædagogiske område sker sideløbende med udarbejdelsen af en ny Børne- og Ungepolitik, og der er derfor et særligt fokus på, hvordan anbefalingerne kan spejle sig i denne proces. Arbejdet med at finde nye veje for det specialpædagogiske område fortsætter hen over efteråret 2022. Dertil indhentes der erfaringer fra andre kommuner, som er i gang med at omlægge de specialpædagogiske tilbud. Formulering af anbefalinger Den samlede afdækning på baggrund af de indhentede data og buddene på nye veje for det specialpædagogiske område skal lede hen til en række anbefalinger, der blandt andet omfatter forslag til en ny organisering og en kompetenceløftsplan. Anbefalingerne vil blive forelagt til politisk behandling i første halvår 2023. Afdækningen vil ligeledes omfatte et særligt fokus på effekten af de indsatser, der er praksis på området i dag. Lovgrundlag Folkeskole- og Dagtilbudsloven. Økonomiske konsekvenser Afdækningen har ingen økonomiske konsekvenser. Tidsplan Anbefalinger med budgetmæssige konsekvenser for budget 2024-2027 behandles 1. halvår 2023.", "source_path": "data/greve/raw_dagsordener/Skole-, Børne- og Ungeudvalget_2022-09-13T08:15:00+02:00_440f434b-ec30-49cd-9698-f0b8e622741e.json", "meeting_year": 2022, "meeting_month": 9, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "440f434b-ec30-49cd-9698-f0b8e622741e", "chunk_id": "440f434b-ec30-49cd-9698-f0b8e622741e_2_html_fragment_chunk0", "section_type": "html_fragment", "section_title": "Prognose for dagtilbuds-, SFO- og klubområdet 2022", "committee": "Skole-, Børne- og Ungeudvalget", "meeting_date": "2022-09-13T08:15:00+02:00", "case_number": "22-009218", "agenda_index": 2, "text": "Beslutning 1.Orienteringen blev taget til efterretning. 2.Godkendt 3.Godkendt Afbud: Anne Marie Lyduch, Bjarke Abel Fremstilling Sagsprocedure Skole-, Børne- og Ungeudvalget. Supplerende sagsfremstilling Punktet genfremsættes med henblik på drøftelse og beslutning. Der er tilknyttet et nyt bilag vedr. dagtilbudsområdet jf. ønske på mødet den 16. august. I denne sag fremlægges den årlige kapacitetsvurdering for den fremtidige efterspørgsel efter pladser på dagtilbudsområdet. Kapacitetsvurderingen viser, at der over år er behov for flere pladser end den nuværende planlagte kapacitet, hvorfor der frem mod næste års budgetproces fremlægges sager med forslag til håndtering. Indstilling Center for Økonomi & HR og Center for Dagtilbud & Skoler indstiller, at orienteringen tages til efterretning. at der på et kommende møde fremlægges en sag med forslag til håndtering på kort sigt og at der frem mod næste års budgetproces fremlægges sager med forslag til håndtering på længere sigt. Sagsbeskrivelse Baggrund Greve Kommune følger løbende kapacitetsbehovet på dagtilbudsområdet i forlængelse af de årlige befolkningsprognoser, viden om søgemønstre, brug af dagpleje, pasning af eget barn etc. Befolkningsprognosen giver viden om, hvor mange børn der forventes og kapacitetsvurderingen går spadestikket dybere og vurderer det konkrete behov for antal pladser med ovenstående parametre taget i betragtning. Befolkningsprognosen og kapacitetsvurderingen udarbejdes årligt og der har derfor tidligere været fremlagte sager herom. År for år korrigeres der således for ændringer og udsving i de fremlagte sager. Greve Kommune har i de senere år arbejdet med tilpasning af kapaciteten på dagtilbudsområdet som reaktion på et forventet stigende behov. Tilbage fra kapacitetsprognosen fra 2017 har det været forventningen, at der ville være kapacitetsudfordringer de kommende år. I anlægskataloget til budget 2021-2024 blev der estimeret ca. 275 manglende daginstitutionspladser i 2023-2024, og på den baggrund blev der afsat midler til opførelse af ny daginstitution. Samtidig med opførelsen af en ny daginstitution er der udarbejdet forslag om en udvidelse af kapaciteten af Lunas Ark. Den eksisterende institution skal rives ned, da bygningen er i dårlig stand, og når den nye opføres, forslås det at udvide kapaciteten med mere end 70 ekstra pladser. Den faktiske udvikling i antallet af nyfødte børn viser, at der er mere end 50 flere fødte børn end prognosticeret, og der er derfor et helt aktuelt pres på pladser til vuggestuebørn. Befolkningsprognosen Befolkningsprognosen blev forelagt byrådet på mødet den 4. april 2022 og viser, at Greve Kommune er en vækstkommune. På tidspunktet for befolkningsprognosens udarbejdelse i 2022 var der 50.816 borgere i Greve Kommune. Dette tal vokser hen over årene således, at der i 2026 forventes 52.172 borgere og i 2033 (sidste år i prognosen) forventes der 54.363 borgere. Den stigende befolkningsprognose sker i alle aldersgrupper. Udviklingen af børn i dagtilbudsalderen ser således ud; Alder 2022 2026 2033 0-2 årige 1.573 1.607 1.907 3-5 årige 1.870 1.889 2.162 Befolkningsprognosen siger noget om, hvor mange børn der forventes i kommunen over tid. Der er forskellige forhold der gør sig gældende, når dette skal omsættes til en vurdering af det konkrete behov for kapacitet. Det kan eksempelvis være søgemønstre, optag i private og selvejende institutioner, hvor mange der benytter dagpleje, hvor mange der benytter sig af muligheden for pasning af eget barn etc. Derfor er det nødvendigt at omsætte befolkningsprognosen til en egentlig kapacitetsvurdering. Kapacitetsvurdering Kapacitetsvurderingen viser, at der er behov for at tilvejebringe yderligere kapacitet i de kommende år på 0-2 års området, ud over de allerede planlagte udvidelser af kapaciteten. Mens det på 3-5 års området ser ud til, at de planlagte udvidelser sammen med de eksisterende muligheder for kortvarige overbelægninger kan dække behovet frem til 2029. Denne vurdering bygger på den forudsætning, at Greve Kommune på dagtilbudsområdet er ét samlet distrikt. Hermed får familier tilbudt en dagtilbudsplads, men ikke nødvendigvis en plads i det ønskede område eller den ønskede institution. Konklusion bygger på nedenstående oversigt over udviklingen år for år. 0-2 års området i Greve Kommune Årstal Kapacitet* Forventet behov Afvigelser mellem kapacitet og behov 2023 januar 1055 1146 -91 2024 januar 1093 1184 -91 2025 januar 1093 1174 -81 2026 januar 1184 1188 -4 2027 januar 1184 1221 -37 2028 januar 1184 1257 -73 2029 januar 1184 1289 -105 2030 januar 1184 1311 -127 * Kapaciteten består af kommunale og selvejende dagtilbud herunder dagplejen, privatinstitutioner, private dagplejer, private pasningsordninger og tilskud til pasning af egne børn. Allerede planlagte udvidelser er medregnet. 3-5 årsområdet i Greve Kommune Årstal Kapacitet* Forventet behov Afvigelser mellem kapacitet og behov 2023 januar 1841 1802 +39 2024 januar 1847 1804 +46 2025 januar 1847 1866 -19 2026 januar 1947 1910 +37 2027 januar 1947 1953 -6 2028 januar 1947 1967 -20 2029 januar 1947 2008 -61 2030 januar 1947 2061 -114 * Kapaciteten består af kommunale, selvejende og private dagtilbud. Allerede planlagte udvidelser er medregnet. Det skal bemærkes, at der i kapacitetsvurderingen er tale om skøn baseret på befolkningsprognosen samt den planlagte udvikling af kommunen. Skønnet er forholdsvis sikkert i de første år af kapacitetsvurderingen, mens usikkerhedsforholdet stiger i den sidste del af perioden. På både den korte bane frem mod 2025 og den lidt længere bane frem mod 2030 er der behov for udvidelse af pladser på 0-2 årsområdet, mens der først sidst i perioden frem mod 2030 ser ud til at mangle kapacitet på 3-5 årsområdet. Én af løsningerne på den manglende kapacitet på vuggestuepladser kan være midlertidigt, at omdanne børnehavepladser til vuggestuepladser først i perioden. Her skal det tages i betragtning, at der ifølge Bygningsreglementet skal være mere plads til et vuggestuebarn (3 m2 børneareal) i forhold til et børnehavebarn (2 m3 børneareal). Pladserne kan derfor ikke omsættes 1:1. Andre løsninger kan være midlertidigt at inddrage lokaler andre steder, eller at gøre det mere attraktivt at passe eget barn ved at hæve tilskuddet. Ændringerne i den faktiske kapacitet bygger på nedenstående politiske beslutninger; Ultimo 2023: Sanglærkernes børnhaveafdeling lukker: -60 pladser 3-5 år Ultimo 2023: Ny privat institution ved Frydenhøj Allé: +38 pladser 0-2 år, + 58 pladser 3-5 år* Ultimo 2025: Pavillon ved Solstrålen lukker: -20 pladser 3-5 år Ultimo 2025: Ny kommunal institution ved borgerhuset: +60 pladser 0-2 år, +90 pladser 3-5 år. Ultimo 2025: Udvidelse af Lunas ark: +31 pladser 0-2 år, +46 pladser 3-5 år. Ultimo 2025: Pavillon ved Lillebo lukker: -16 pladser 3-5 år. *Tidligere beregninger viser, at ca. 80% af pladserne i en privat institution man forventes besat af greveborgere, så den fordelingsnøgle er også anvendt her Der fremsættes forslag om alternativ placering af Lunas Ark. Dette forslag kan give mulighed for at fremrykke udvidelsen af kapaciteten i Lunas Ark. Samlet set har ovenstående politiske beslutninger tilvejebragt 129 vuggestuepladser og 98 børnehavepladser frem mod 2025. Baggrunden for behovet for at tilvejebringe yderligere kapacitet skal ses i lyset af en øget fertilitet, gennemgang af alle institutioner for overholdelse af Bygningsreglementets krav samt de sæsonudsving som i visse dele af året presser kapaciteten. Sidstnævnte sker primært i forårsmånederne, hvor der forberedes overgang til skole for de ældste børn. Den videre proces Administrationen arbejder løbende på at udvikle gode løsninger i dagligdagen, som bevirker at Greve Kommune udnytter den eksisterende kapacitet optimalt. Kapacitetsvurderingen viser, at der er behov for at øge kapaciteten yderligere end den allerede planlagte. Der vil derfor blive udarbejdet sager til politisk behandling dels vedr. det aktuelle behov for flere pladser på 0-2 års området og dels frem mod næste års budgetproces, hvor der således kan tages stilling til, hvordan kapacitetsbehovet på længere sigt skal håndteres. Lovgrundlag Bygningsreglementet. Dagtilbudsloven. Økonomiske konsekvenser Budgettildelingen på kommuneniveau tilpasses i forbindelse med budgetlægningen. Derudover kan der være økonomiske konsekvenser ved midlertidigt at omdanne børnehavepladser til vuggestuepladser, da det eksempelvis kræver pusleborde og plads til at sove til middag (liggehaller). Bilag Prognose Klub Prognose SFO Prognose 0-5 årige Sagens forløb 16-08-2022 Skole-, Børne- og Ungeudvalget Udvalget ønsker sagen genoptaget på kommende udvalgsmøde i september 2022.", "source_path": "data/greve/raw_dagsordener/Skole-, Børne- og Ungeudvalget_2022-09-13T08:15:00+02:00_440f434b-ec30-49cd-9698-f0b8e622741e.json", "meeting_year": 2022, "meeting_month": 9, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "440f434b-ec30-49cd-9698-f0b8e622741e", "chunk_id": "440f434b-ec30-49cd-9698-f0b8e622741e_3_html_fragment_chunk0", "section_type": "html_fragment", "section_title": "Forslag til håndtering af kapacitetsudfordring på dagtilbudsområdet", "committee": "Skole-, Børne- og Ungeudvalget", "meeting_date": "2022-09-13T08:15:00+02:00", "case_number": "22-009218", "agenda_index": 3, "text": "Beslutning Orienteringen blev taget til efterretning. Afbud: Anne Marie Lyduch, Bjarke Abel Fremstilling Sagsprocedure Skole-, Børne- og Ungeudvalget, Klima-, Teknik-, og Miljøudvalget, Økonomiudvalget og Byrådet. Resume Som beskrevet i dagsordenspunktet ’Prognose for dagtilbuds-, sfo- og klubområdet 2022’, fremsættes der i denne sag forslag til, hvordan der kan tilvejebringes den nødvendige kapacitet på dagtilbudsområdet hen over efteråret 2022 og foråret 2023. Samtidig medtages en indledende beskrivelse af mulige løsninger på lidt længere sigt. Indstilling Center for Økonomi & HR og Center for Dagtilbud & Skoler indstiller til Skole-, Børne- og Ungeudvalget, 1. at orienteringen tages til efterretning Center for Teknik og Miljø indstiller til Klima-, Teknik- og Miljøudvalget, 2. at der afsættes rådighedsbeløb i 2022 og meddeles anlægsbevilling på 1 mio. kr. til projekterne i sagsbeskrivelsen finansieret af ”Pulje til genopretning o.l.” i 2023, som reduceres tilsvarende. Midlerne fremrykkes samtidig til 2022. Hvis der bruges færre midler end de afsatte 1 mio. kr. tilbageføres midlerne til Genopretningspuljen. Sagsbeskrivelse Jf. den fremlagte befolkningsprognose og efterfølgende kapacitetsvurdering er der behov for at tilvejebringe yderligere kapacitet hen over efteråret 2022 og foråret 2023. Dette skyldes blandt andet en hurtigere og større stigning i antallet af 0-6 årige end forventet. Behovet er lige nu på 0-2 årsområdet, men vil senere også gøre sig gældende på 3-6 års området i takt med at børnene bliver ældre. I Greve Kommune er der med den nuværende kapacitet samlet i vores kommunale og selvejende institutioner 813 vuggestuepladser og 1679 børnehavepladser. Dertil kommer ca. 130 pladser i den kommunale dagpleje. Ved en gennemgang af de familier, der i de kommende 10 måneder har pasningsgaranti, kan administrationen konkludere, at der skal tilvejebringes mellem 50 og 70 vuggestuepladser i perioden. Samtidig vil efterspørgslen på børnehavepladser betyde, at det bliver nødvendigt at sætte stort set alle sæsonpladser i spil. Sæsonpladser er de pladser, som er udover den fastsatte normering, og som vurderes at kunne åbnes i en kortere periode ved behov for udvidelse af kapaciteten. Dette vil i nogle, men ikke alle tilfælde, være sammenfaldende med det maksimale antal børn, der i henhold til bygningsreglementet, kan være i institutionen. Sæsonpladser vil ikke overskride det maksimale antal børn der kan være i henhold til bygningsreglementet. De sæsonbørnehavepladser, der forventes at være til rådighed, planlægges midlertidigt omlagt til vuggestuepladser, for derved at mindske behovet her. Der er umiddelbart en række forskellige muligheder for at udvide kapaciteten. Der er udgifter forbundet med et stigende børnetal uanset hvilket tilbud børnene tilknyttes. Det er for eksempel udgifter til indkøb af krybber, møbler og legetøj. Dertil kommer udgifter til eventuelle bygningsmæssige ændringer. Indsats beskrivelse Mulig ekstra kapacitet Økonomi Midlertidig omlægning af børnehavepladser til vuggestuepladser På baggrund af en analyse af belægningen i de enkelte institutioner, vurderes det, at der er mulighed for at omlægge enkelte pladser i en række institutioner. Der vil være udgifter forbundet med dette til indkøb af ekstra barnevogne/krybber og til evt. overdækning, hvis de eksisterende liggehaller ikke kan rumme flere. 10-20 vuggestuepladser 100-200.000 (anlæg) Inddrage lokaler andre steder. Der oprettes en vuggestueenhed i dagplejehuset. Stuen oprettes som satellit til en eksisterende institution. Der vil være udgifter til indkøb af ekstra barnevogne/krybber, til overdækning og til ekstra møbler/legetøj. 12 150-200.000 (anlæg) Udvidelse af Lundebo Ved hjælp af en mindre ombygning (etablering af toilet og garderobe) kan et værksted omdannes til vuggestueenhed i Lundebo. Dette vil være en permanent udvidelse af kapaciteten. Dertil kommer udgifter til møbler, legetøj, garderober og krybber. 10 500-600.000 (anlæg) Pasning af eget barn Der kan arbejdes med at opfordre flere forældre til at passe eget barn i 12 måneder. Samtidig kan optagelsesreglerne ændres, så familiens muligheder for optag efter perioden de hjemmepasses, sidestilles med børn, der optages i vuggestue i en integreret institution. 0 Hvervekampagne i dagplejen Der kan arbejdes med annoncering og lignende tiltag for at tiltrække flere dagplejere. 50.000 (drift) Udover ovennævnte forslag arbejdes der på en nærmere analyse af yderligere muligheder for at øge kapaciteten. Der fremlægges sager herom i takt med at der er behov herfor og at handlemulighederne er afdækket. Anvendelse af lokaler på Damagerskolen. Det kan være en mulighed at flytte storbørnsgruppen fra en eller to nærliggende institutioner til lokaler på Damagerskolen, som tidligere har været anvendt til genhusning af daginstitutionsbørn, og samtidig anvende den frigjorte kapacitet i daginstitutionen til nye børn - både vuggestuebørn og børnehavebørn. Genanvendelse af allerede eksisterende pavilloner ved Mosedeskolen, som på sigt skal nedrives. Nedrivningen af pavillonerne kan udsættes og der klargøres til dagtilbudsbørn – for eksempel storbørnsgrupper fra omkringliggende institutioner. Alternativt kan skolen flytte klasser ud i pavillonerne, og de frigjorte lokaler på skolen kan bruges af Skovbørnehaven (som i forvejen holder til på Mosedeskolen), så man for eksempel kan have en børnehavegruppe hjemme og en ude i skoven. Mulighed for at etablere pladser i forbindelse med de to nye dagtilbud ved Greve Borgerhus og Lunas Ark i Hundige, som skal stå klar i 2026. Det undersøges om der indenfor anlægsøkonomien kan etableres midlertidige pladser allerede i 2023, som en tidlig opstart af daginstitutionerne, i eksisterende lokaler eller pavilloner. Lovgrundlag Dagtilbudsloven. Økonomiske konsekvenser Anlægsudgifterne til etablering af det udvidede antal vuggestuepladser udgør op til 1 mio. kr. og udgør udgifter til indkøb af inventar, legetøj og mindre ombygninger som beskrevet ovenfor. Det anbefales, at finansiere udgifter fra Genopretningspuljen. Da alle midlerne i Genopretningspuljen i 2022 er bevilget vil det medføre, at der bevilges midler fra Genopretningspuljen i 2023, som fremrykkes til 2022. Der er med budgetaftalen afsat 16,675 mio. kr. i Genopretningspuljen i 2023. Med denne indstilling vil puljen (”Pulje til genopretning o.l.”) reduceres til 15,675 mio. kr. Hvis ikke alle midlerne anvendes til formålet, vil en eventuel rest blive tilbageført til Genopretningspuljen. Fremrykningen betyder, at det forventede kassetræk i 2022 øges med 1 mio. kr. Kassetrækket i 2022 modsvares dog af et tilsvarende mindre træk på kassen i 2023 på 1 mio. kr. Dertil kommer, at der kan være øgede udgifter til rengøring på Lundebo, da et værksted omlægges til toilet og garderobe. Udgiften vurderes dog at være i så begrænset omfang, at den kan håndteres indenfor det nuværende rengøringsbudget. Kommunikation Der kommunikeres løbende med forældre, dagtilbud og medarbejdere om de forskellige løsninger for udvidelse af kapaciteten. Kommunikationen kan med fordel målrettes de konkrete interessenter fremfor bred information. Tidsplan Der arbejdes på at de vedtagne forslag kan iværksættes og have effekt fra november måned 2022. Hvor der skal ske en ombygning af lokaler på Lundebo, kan det medføre at der skal søges byggetilladelse, hvilket kan forsinke tidsplanen ligesom at der fortsat er leveranceudfordringer inden for byggefaget.", "source_path": "data/greve/raw_dagsordener/Skole-, Børne- og Ungeudvalget_2022-09-13T08:15:00+02:00_440f434b-ec30-49cd-9698-f0b8e622741e.json", "meeting_year": 2022, "meeting_month": 9, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "440f434b-ec30-49cd-9698-f0b8e622741e", "chunk_id": "440f434b-ec30-49cd-9698-f0b8e622741e_4_html_fragment_chunk0", "section_type": "html_fragment", "section_title": "Klagesager på det sociale område i Greve Kommune i 2021", "committee": "Skole-, Børne- og Ungeudvalget", "meeting_date": "2022-09-13T08:15:00+02:00", "case_number": "22-011038", "agenda_index": 4, "text": "Beslutning 1. Orienteringen blev taget til efterretning 3. Anbefales Afbud: Anne Marie Lyduch, Bjarke Abel Fremstilling Sagsprocedure Sundheds- og Omsorgsudvalget, Social- og Handicapudvalget, Skole-, Børne- og Ungeudvalget, Økonomiudvalget og Byrådet. Resume Hvert år udgiver Social- og Ældreministeriet et kommuneopdelt Danmarkskort, som indeholder en opgørelse over antal og udfald af de klager som Ankestyrelsen behandler. I sagen orienteres der om klagesagerne for Greve Kommune i 2021 og om udviklingen de sidste fem år. I sagen er der et oplæg til beslutning om udarbejdelse af en handlingsplan på baggrund af opgørelsen. Indstilling Administrationen indstiller overfor Sundheds- og Omsorgsudvalget, Social- og Handicapudvalget og Skole-, Børne- og Ungeudvalget 1. at orienteringen om Danmarkskortet tages til efterretning. Administrationen indstiller overfor Social- og Handicapudvalget, 2. at der ikke udarbejdes en handlingsplan på hele socialområdet eller på voksenhandicapområdet. Administrationen indstiller overfor Skole-, Børne- og Ungeudvalget, 3. at der ud fra vedlagte handlingsplan på børnehandicapområdet arbejdes videre med forbedring af den juridiske kvalitet i sagsbehandling på børnehandicapområdet. Sagsbeskrivelse Hvert år udgiver Social- og Ældreministeriet et kommuneopdelt Danmarkskort, som indeholder en opgørelse over antallet og udfaldet af de klager som Ankestyrelsen behandler. I sagen orienteres der om klagesagerne for Greve Kommune i 2021 og om udviklingen de sidste fem år. I sagen er der et oplæg til en beslutning om udarbejdelse af en handlingsplan på baggrund af opgørelsen. Sagen skal ses i sammenhæng med tidligere behandlet sag, Opfølgning på det sociale danmarkskort , som blev behandlet af fagudvalg og byråd ved møder i august/september 2022. Pågældende sag handlede om at fortsætte arbejdet med at forbedre den juridiske sagsbehandling i de ansvarlige centre og med en beslutning om at de politiske ambitioner på området bliver sat i spil i forbindelse med udviklingen af nye politikker. Klagesager og Danmarkskortet Borgeren har mulighed for at klage til Ankestyrelsen over de afgørelser, som kommunen træffer efter lov om social service, på en række områder. Det er for eksempel afgørelser om personlig hjælp og pleje, hjælpemidler, botilbud, handicapbiler, tabt arbejdsfortjeneste og merudgifter. Når en borger klager, så gennemgår kommunen sagen igen. Hvis kommunen fastholder afgørelsen, sendes sagen videre til Ankestyrelsen. Her kan der komme tre udfald: Stadfæstet (Ankestyrelsen finder sagen tilstrækkeligt oplyst og er enige i afgørelsen) Ændret afgørelse (Ankestyrelsen finder sagen tilstrækkeligt oplyst, men er uenige i afgørelsen og ændrer den eller ophæver den) Hjemvist (Ankestyrelsen hjemviser sagen, der kan for eksempel mangle oplysninger i sagen og sagen skal genbehandles af kommunen) Når Ankestyrelsen ændrer en afgørelse, så kan det skyldes flere forhold. Det kan være fordi Ankestyrelsens juridiske vurdering af sagen falder anderledes ud end kommunens. Når Ankestyrelsen hjemviser en afgørelse, så kan det skyldes flere forhold. Det kan være fordi, der er sket en fejl i sagen, som for eksempel manglende partshøring. Ankestyrelsen kan også hjemvise en afgørelse, hvis der kommer nye oplysninger i sagen, eller hvis Ankestyrelsen vurderer, at der mangler væsentlige oplysninger i sagen. Ved hjemvisninger skal kommunen genoptage sagen og afgøre den på ny. Ankestyrelsen kan også hjemvise en sag med én ændring i en del af sagen, herefter skal kommunen arbejde videre med sagen med Ankestyrelsens ændring. De ændrede sager (2) og de hjemviste sager (3) udgør tilsammen de omgjorte sager, som omgørelsesprocenten beregnes ud fra. I opgørelsen er der fokus på de omgjorte sager og omgørelsesprocenten. Omgørelsesprocenten viser, hvorvidt de, der klager til Ankestyrelsen, enten har ret i deres klage eller har ret til at få genbehandlet deres sag. Opgørelsen viser derimod ikke, om der er fejl og mangler i de øvrige sager, der behandles i kommunen, de sager som der ikke klages over. Antal sager i alt på det sociale område i 2021 i Greve Kommune Danmarkskortet viser ikke antallet af sager, der behandles på området samlet set i Greve Kommune. Det har administrationen undersøgt per august 2022: I Greve Kommune administreres og sagsbehandles der i fire fagcentre som tilsammen har ca. 28.900 sager årligt, der som udgangspunkt omhandler lov om social service. Det er derfor kun et lille udsnit af sagerne, som der klages over og offentliggøres i forbindelse med Danmarkskortet. Læs mere om antal sager i vedlagte bilag. Ankestyrelsens opgørelse for klagesager i 2021 - Greve Kommune Ankestyrelsen behandlede i alt 63 sager i 2021, som enten blev stadfæstet, ændret eller hjemvist til Greve Kommune. Resultatet fremgår af nedenstående oversigt. På hele socialområdet har Greve Kommune en omgørelsesprocent på 35 % i 2021. Omgørelsesprocenten er faldet siden sidste år, hvor den lå 40 %. Omgørelsesprocenten for Greve Kommune er dog stadig højere end på landsplan. Ud af de 16 hjemviste og 6 ændrede klagesager på hele socialområdet er der én klagesag, som fremgår dobbelt i omgørelsesstatistikken. Det drejer sig om én klagesag, som Ankestyrelsen ændrede og derefter genoptog Ankestyrelsen klagesagen for siden at hjemvise den til Greve Kommune. Det betyder, at den pågældende klagesag fremgår både under ændret klagesag og under hjemvist klagesag. På børnehandicapområdet har Greve Kommune en omgørelsesprocent på 45 % i 2021. Det drejer sig om 10 klagesager fordelt på 5 familier ud af de 22 klagesager Ankestyrelsen har behandlet på området. Omgørelsesprocenten er faldet siden sidste år, hvor den lå på 61 %. Den er stadig højere i Greve Kommune end på landsplan. På børnehandicapområdet er det vigtigt at fremhæve, at 8 ud af de 22 behandlede sager i 2021 blev behandlet i fjerde kvartal 2021. Heraf blev 7 stadfæstede og kun en sag hjemvist af Ankestyrelsen. For fjerde kvartal 2021 isoleret set er omgørelsesprocenten på børnehandicapområdet 12,5%, hvilket er en positiv udvikling. På voksenhandicapområdet har Greve Kommune en omgørelsesprocent på 31 % i 2021. Det drejer sig om 4 hjemviste sager, hvor Ankestyrelsen har bedt Greve Kommune om at behandle sagerne på ny. Omgørelsesprocenten er faldet siden sidste år, hvor den lå på 63 %. Den er nu lavere end landsgennemsnittet. Det ser ud til at det løbende fokus har været med til at skabe bedre resultater i forhold til denne statistik, og der er fortsat fokus på kvalitetsudvikling på sagsområdet. Udviklingen de sidste fem år i Greve og på landsplan Udviklingen i omgørelsesprocenten for hele socialområdet de sidste fem år viser et fald på landsplan på 6,2 procentpoint, mens der i Greve Kommune er sket et fald på 8 procentpoint. Det viser en positiv udvikling. Både på landsplan og i Greve Kommune er der sket en forbedring af omgørelsesprocenten på børnehandicapområdet. Resultatet fremgår af nedenstående tabel. Områder med flest klagesager i 2020 og 2021 I Greve Kommune er der fem områder, der antalsmæssigt har flest klagesager samlet set i 2020 og 2021 i Greve Kommune. De fremgår af nedenstående tabel. På fire ud af de fem ovenstående områder er der fra 2020 til 2021 sket et fald i antallet af klagesager, på området tabt arbejdsfortjeneste + tilbagebetaling, er der sket en stigning i antallet af klagesager. På fire ud af de fem ovenstående områder er der sket et fald i omgørelsesprocenten. På området biler er omgørelsesprocenten udregnet på baggrund af i alt 3 klagesager, hvoraf to blev omgjort, derfor er omgørelsesprocenten høj. Administrationen vurderer, at faldet i antal klagesager og færre hjemvisninger i klagesager omkring biler og hjælpemidler blandt andet skyldes, at Myndighed i Center for Sundhed & Pleje har arbejdet intensivt med at beskrive områderne og alle dets facetter i nye interne opslagsværker, har lavet gennemgange af det juridiske grundlag samt opdateret arbejdsgange. Antallet af klagesager i Greve Kommune er faldet støt fra 102 klagesager i 2017 til 63 klagesager i 2021. Fokuspunkter ud fra klagesager i Greve Kommune 2021 Greve Kommune har kontinuerligt fokus på at forbedre kvaliteten i sagsbehandlingen og i den forbindelse har administrationen undersøgt, om der er fælles træk i de hjemviste og ændrede klagesager fra 2021. For et udpluk af de hjemviste sager er fællesnævneren, at de hjemvises, fordi Ankestyrelsen har afgjort, at sagerne ikke er tilstrækkeligt oplyste. Det betyder, at Ankestyrelsen angiver helt konkrete faktorer i sagen, som de ønsker yderligere belyst. Det kan for eksempel være, at der skal indhentes udtalelser fra øvrige myndigheder, private aktører i sagen eller lignende. Faktorerne i sagerne er individuelle og konkrete, og det er ikke samme slags oplysninger, som Ankestyrelsen ønsker yderligere belyst i de forskellige sager. Der er et ekstra fokus på hjemviste klagesager i alle fagcentre, da de udgør en særlig gene for borgerne og kræver ekstra ressourcer for kommunen. Sagsbehandlingstiden bliver unødig langtrukken, da der først er et sagsbehandlingsforløb, hvorefter der træffes afgørelsen efterfulgt af sagsbehandlingstid i Ankestyrelsen og så starter sagen ”forfra” i kommunen efter en hjemvisning. Der arbejdes i alle centre på at gennemgå de sager, der hjemvises eller ændres fra Ankestyrelsen. Ud fra den konkrete hjemvisning identificeres læringspunkter og særlige opmærksomhedspunkter, som udbredes i faggrupperne, for at sikre den løbende kvalitetsudvikling af kommunens sagsbehandling. Læs mere om hvordan der arbejdes med klagesagerne i fagcentrene i vedlagte bilag. Lovændring om en kommunal handlingsplan Der er ændret i lovgivningen på området med virkning fra den 1. juli 2022 og frem til den 1. januar 2026. Det betyder, at Byrådet udover behandlingen af den årlige opgørelse skal beslutte, hvorvidt der skal udarbejdes en kommunal handlingsplan til styrkelse af kommunens sagsbehandling.", "source_path": "data/greve/raw_dagsordener/Skole-, Børne- og Ungeudvalget_2022-09-13T08:15:00+02:00_440f434b-ec30-49cd-9698-f0b8e622741e.json", "meeting_year": 2022, "meeting_month": 9, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "440f434b-ec30-49cd-9698-f0b8e622741e", "chunk_id": "440f434b-ec30-49cd-9698-f0b8e622741e_4_html_fragment_chunk1", "section_type": "html_fragment", "section_title": "Klagesager på det sociale område i Greve Kommune i 2021", "committee": "Skole-, Børne- og Ungeudvalget", "meeting_date": "2022-09-13T08:15:00+02:00", "case_number": "22-011038", "agenda_index": 4, "text": "de hjemvises, fordi Ankestyrelsen har afgjort, at sagerne ikke er tilstrækkeligt oplyste. Det betyder, at Ankestyrelsen angiver helt konkrete faktorer i sagen, som de ønsker yderligere belyst. Det kan for eksempel være, at der skal indhentes udtalelser fra øvrige myndigheder, private aktører i sagen eller lignende. Faktorerne i sagerne er individuelle og konkrete, og det er ikke samme slags oplysninger, som Ankestyrelsen ønsker yderligere belyst i de forskellige sager. Der er et ekstra fokus på hjemviste klagesager i alle fagcentre, da de udgør en særlig gene for borgerne og kræver ekstra ressourcer for kommunen. Sagsbehandlingstiden bliver unødig langtrukken, da der først er et sagsbehandlingsforløb, hvorefter der træffes afgørelsen efterfulgt af sagsbehandlingstid i Ankestyrelsen og så starter sagen ”forfra” i kommunen efter en hjemvisning. Der arbejdes i alle centre på at gennemgå de sager, der hjemvises eller ændres fra Ankestyrelsen. Ud fra den konkrete hjemvisning identificeres læringspunkter og særlige opmærksomhedspunkter, som udbredes i faggrupperne, for at sikre den løbende kvalitetsudvikling af kommunens sagsbehandling. Læs mere om hvordan der arbejdes med klagesagerne i fagcentrene i vedlagte bilag. Lovændring om en kommunal handlingsplan Der er ændret i lovgivningen på området med virkning fra den 1. juli 2022 og frem til den 1. januar 2026. Det betyder, at Byrådet udover behandlingen af den årlige opgørelse skal beslutte, hvorvidt der skal udarbejdes en kommunal handlingsplan til styrkelse af kommunens sagsbehandling. Der er ikke et krav om, at Byrådet skal godkende handlingsplanen. Ankestyrelsen skal orienteres om Byrådets beslutning. Med ændringen i lovgivningen på området kan Ankestyrelsen også vurdere, at der i en given kommune er et behov for en kommunal handlingsplan. Grundlaget for vurderingen er omgørelsesprocenterne for kommunen samt Ankestyrelsens øvrige kendskab til sagsbehandlingen i kommunen. Ankestyrelsen ser på omgørelsesprocenten i sammenhæng med andre faktorer, herunder det samlede antal afgørelser truffet af kommunen. Handlingsplan Administrationen anbefaler ikke, at der udarbejdes en handlingsplan på hele socialområdet eller på voksenhandicapområdet. Omgørelsesprocenten for Greve Kommune er lavere end sidste år på det samlede socialområde og på voksenhandicapområdet. Desuden er antallet af klagesager i Greve Kommune faldet siden sidste år, og det er faldet støt siden 2017. Disse to faktorer viser, at Greve Kommune er på rette vej med de fokuspunkter, der arbejdes med i sagsbehandlingen. På børnehandicapområdet har Greve Kommune stadig en høj omgørelsesprocent, og den er en del højere end på landsplan. Center for Børn & Familier anbefaler, at der ud fra vedlagte handlingsplan på børnehandicapområdet arbejdes videre med forbedring af den juridiske kvalitet i sagsbehandling på børnehandicapområdet. Handlingsplanen vil tage udgangspunkt i de fokuspunkter og initiativer, der arbejdes med på børnehandicapområdet i dag i Familierådgivningen i Center for Børn & Familier for at styrke den juridiske kvalitet i sagsbehandlingen yderligere og sikre en kontinuerlig forbedring af omgørelsesprocenten. Administrationen vil orientere Ankestyrelsen om Byrådets beslutning vedrørende handlingsplan. Lovgrundlag Ifølge § 84 a i retssikkerhedsloven skal ressortministeren hvert år inden den 1. juli offentliggøre et kommunefordelt Danmarkskort over omgørelsesprocenten i Ankestyrelsens afgørelser i klagesager efter lov om social service. Ifølge § 79 b i retssikkerhedsloven skal Danmarkskortet behandles på et møde i kommunalbestyrelsen inden udgangen af det år, hvor Danmarkskortet offentliggøres. Fra den 1. juli 2022 til den 1. januar 2026 er der som noget nyt: Krav om, at kommunalbestyrelsen skal tage stilling til, hvorvidt der er behov for at udarbejde en handlingsplan til styrkelse af den juridiske kvalitet i kommunens sagsbehandling. Krav om, at kommunalbestyrelsen skal orientere Ankestyrelsen, hvis kommunalbestyrelsen beslutter, at der ikke skal udarbejdes en handlingsplan. Ankestyrelsen kan pålægge kommunalbestyrelsen at udarbejde en handlingsplan, hvis kommunalbestyrelsen ikke selv har truffet beslutning herom og omgørelsesprocenterne på socialområdet og Ankestyrelsens øvrige kendskab til sagsbehandlingen i kommunen tilsiger det. Ankestyrelsen fastsætter en frist for udarbejdelse af handlingsplanen. Økonomiske konsekvenser Sagen har ingen økonomiske konsekvenser i sig selv. Afgørelser i Ankestyrelsen kan imidlertid have økonomiske konsekvenser relateret til den enkelte sag eller sagstype. Tidsplan Næste Danmarkskort for 2022 offentliggøres senest 1. juli 2023 og præsenteres derefter for relevante fagudvalg og Byrådet. Sagen sendes i høring i Handicaprådet ved rådets møde den 8. september. Handicaprådets høringssvar præsenteres på fagudvalgsmøde og tilknyttes også til referatet. Øvrige forhold I bilag til sagen vedhæftes en undersøgelse udført af KL om kommunernes afgørelser på handicapområdet. Undersøgelsen er lavet i efteråret 2021 i 12 kommuner, hvor de kommunale sagsbehandlere har talt de afgørelser, som de har truffet på børne- og voksenhandicapområdet i fire uger. Undersøgelsen viser blandt andet antallet af afgørelser, som de 12 kommuner traf, holdt op mod antallet af omgjorte sager i Ankestyrelsen. Fælles orientering fra Social- og Indenrigsministeriet og KL pr. juni 2020: \"Social- og Ældreministeriet offentliggør hvert år kommunefordelte danmarkskort over omgørelsesprocenter i Ankestyrelsens klagesager vedr. serviceloven. Med økonomiaftalen for 2020 blev det aftalt at igangsætte et arbejde med at tilvejebringe et forbedret datagrundlag, som fremadrettet skal sikre mere nuancerede danmarkskort og mere viden om kvaliteten af kommunernes sagsbehandling. Det er vurderingen, at det nye datagrundlag tidligst vil kunne indgå i danmarkskortene i 2023.\" Sagens forløb 12-09-2022 Sundheds- og Omsorgsudvalget Orienteringen blev taget til efterretning. Fraværende: Tina Rottbøll 12-09-2022 Social- og Handicapudvalget Orienteringen blev taget til efterretning anbefales med bemærkning om at udvalget forholder sig til en evt. handleplan på voksenområdet ved næste års opgørelse, idet udvalget ønsker at administrationens ressourcer bruges i den konkrete sagsbehandling Udvalget har taget Handicaprådets bemærkninger til efterretning. Fraværende: Anne Marie Lyduch", "source_path": "data/greve/raw_dagsordener/Skole-, Børne- og Ungeudvalget_2022-09-13T08:15:00+02:00_440f434b-ec30-49cd-9698-f0b8e622741e.json", "meeting_year": 2022, "meeting_month": 9, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "440f434b-ec30-49cd-9698-f0b8e622741e", "chunk_id": "440f434b-ec30-49cd-9698-f0b8e622741e_5_html_fragment_chunk0", "section_type": "html_fragment", "section_title": "Orientering om nyt test- og evalueringssystem i folkeskolen", "committee": "Skole-, Børne- og Ungeudvalget", "meeting_date": "2022-09-13T08:15:00+02:00", "case_number": "22-009146", "agenda_index": 5, "text": "Beslutning Orienteringen blev taget til efterretning. Afbud: Anne Marie Lyduch, Bjarke Abel Fremstilling Sagsprocedure Skole-, Børne- og Ungeudvalget. Resume I sagen gives et overblik over ændringer i forbindelse med, at Folkeskoleforligskredsen den 29. oktober 2021 indgik en aftale om det fremtidige evaluerings- og bedømmelsessystem i folkeskolen. Børne- og Undervisningsministeriet har i juni 2022 udsendt ny vejledning. Indstilling Center for Dagtilbud & Skoler indstiller, at orienteringen tages til efterretning. Sagsbeskrivelse Folkeskoleforligskredsen indgik i oktober 2021 aftale om det fremtidige evaluerings- og bedømmelsessystem i folkeskolen. Forliget kommer efter et flertal i Folketinget i 2020 besluttede at afskaffe De Nationale Tests. Aftalen betyder, at der fra skoleåret 2022/2023 er nye rammer for test, evaluering og skoleudvikling i folkeskolen. Intentionen i aftalen er at bidrage til en endnu stærkere kultur for evaluering og understøttelse af udviklingen i folkeskolen. Der anvendes et bredt udvalg af evalueringsmetoder og redskaber, så alle elever får den nødvendige støtte i deres faglige og alsidige udvikling. Med den nye aftale bliver dialog og samarbejde prioriteret og der følger øgede muligheder for skoler og kommuner for at arbejde på nye måder. I nedenstående skema gives et overblik over ændringerne. Nogle af ændringerne stræder i kraft fra det kommende skoleår 2022/2023, nogle i de følgende år. Fra Til Nyt testsystem indføres Nationale tests Folkeskolens nationale færdighedstests Kvalitetsrapport afskaffes Kvalitetsrapport Skoleudviklingssamtaler Ingen skal erklæres ikke-uddannelsesparat ”Ikke-uddannelsesparat” ”Parat til andre uddannelsesaktiviteter m.v. end gymnasiale uddannelser og erhvervsuddannelser” Screening af ordblinde Ordblinderisikotest Risikotest for ordblindhed Højtbegavede elever Ingen opsporing Tidlig opsporing Elevplaner erstattes af meddelelsesbog Elevplaner Meddelelsesbog Forsøg med karakterformer Standpunktskarakterer 7. – 9. kl. Flere bedømmelsesformer Mulighed for karakterfrihed indtil afgangskarakterer I det følgende gives en kort uddybning af de emner, der træder i kraft i skoleåret 2022/2023. Kvalitetsrapport afskaffes Fra skoleåret 2022/23 bliver kvalitetsrapporterne erstattet af skoleudviklingssamtaler. Kvalitetsrapporterne har været kritiseret for at være for bureaukratiske med lovbestemte krav til både form og indhold. Med den nye aftale sker der et skift fra krav om skriftlig afrapportering hvert andet år til krav om dialog om skolen hvert år. Samtalerne skal tage afsæt i skolens udviklingsområder og i, hvordan elevernes faglig udvikling og trivsel bedst styrkes. I den nye aftale er der fortsat fokus på, at resultaterne fra de obligatoriske tests og anden relevant viden inddrages i skoleudviklingssamtalen. Skolen har initiativret til at beskrive de udviklings- og indsatsområder, samtalen skal fokusere på og kommunalbestyrelsen har mulighed for at supplere med temaer, refleksioner og ønsker til udvikling. Fremover er der også krav om, at evalueringer af undervisningens kvalitet skal fremgå på skolernes hjemmeside. I august 2022 startes en proces op for udarbejdning af koncept for skoleudviklingssamtaler i Greve Kommune. Screening af ordblinde Fra skoleåret 2022/23 skal elever med tegn på specifikke læsevanskeligheder tilbydes Risikotest for ordblindhed senest på 1. klassetrin. Derudover udvikles en ny klassebaseret screeningstest for læsevanskeligheder som alle elever skal gennemføre i 1. klasse. Det skal sikre, at skolerne bedre kan identificere elever med læsevanskeligheder og som har behov for at gennemføre en test for ordblindhed. I marts 2022 har skolelederne i Greve Kommune vedtaget en minimumsindsats, der beskriver hvordan skolerne i Greve Kommune organiserer indsatsen for at opdage og støtte elever med ordblindhed. Samtidig er formålet at skabe et fælles grundlag, for hvad vi som skolevæsen i Greve Kommune forventes at kunne og at gennemføre ud fra en opmærksomhed på den gruppe af elever, som har vanskeligheder indenfor ordblindhed. Udarbejdelsen af materialet skal ses i forlængelse af både de lovkrav, der gælder fra nationalt hold, og i forlængelse af Greve Kommunes budgetaftale for 2022-2026, hvor Byrådet har ønsket et øget fokus på elever med dysleksi. Skole, Børne- og Ungeudvalget vil i efteråret 2022 modtage en orientering om indsatserne. Højtbegavede elever Folkeskoleloven indeholder ikke regler om opsporing af højtbegavede elever. Med aftalen lægges op til et forslag om at elever, der viser tegn på høj begavelse tilbydes en screening på 1. klassetrin for at give kommuner og skoler bedre muligheder for at igangsætte relevante undervisningsaktiviteter og undervisningsdifferentiering, så højtbegavede elever får mulighed for at udvikle sig svarende til deres forudsætninger. Elevplaner erstattes af meddelelsesbog Fra skoleåret 2022/2023 erstatter meddelelsesbogen den eksisterende elevplan. Meddelelsesbogen skal være et værktøj, der fremmer dialogen mellem elev, forældre og skole om elevens alsidige udvikling. Der er få krav til indholdet, men dansk og matematik skal berøres gennem hele skolegangen og for 7. – 9. klasse skal overvejelse om uddannelse samt skole- og vejledningsindsatser også indgå. For elever i udfordringer, det kan være faglige vanskeligheder, adfærdsmæssige udfordringer, mistrivsel samt udfordringer grundet høj begavelse, skal meddelelsesbogen udvides med indsatser og den opfølgning skolen har iværksat for at understøtte den enkelte elevs behov og udvikling. I Greve Kommune pågår der allerede et arbejde med udvælgelse og afklaring af platform, indhold og anvendelse af meddelelsesbogen for specialområdet i samarbejde mellem Center for Dagtilbud og Skoler, ledere og lærere fra specialområdet. For almenområdet starter en tilsvarende proces op i august 2022. Nyt testsystem indføres Det tager flere år at udvikle, afprøve og implementere et nyt testsystem. Derfor vil der i skoleåret 2022/2023 og frem til og med skoleåret 2024/2025 være Folkeskolens Nationale Overgangstests. Overgangstestene er obligatoriske i læsning og matematik på udvalgte årgange. Fra skoleåret 2025/2026 indføres Folkeskolens Nationale Færdighedstests. Ingen skal erklæres ikke-uddannelsesparat Fra foråret 2023 afskaffes begrebet ”ikke-uddannelsesparat”, idet det kan tages som et udtryk for, at den unge ikke er parat til nogen form for uddannelse. Der skal udformes en ny model med fokus på en positiv formulering om, at de pågældende elever vil være parate til andre uddannelsesaktiviteter end gymnasiale uddannelser og erhvervsuddannelser. Det kan f.eks. være 10. klasse, FGU eller STU. Den nye betegnelse skal gælde fra skoleåret 2024/2025. Forsøg med karakterformer Der igangsættes et flerårigt forsøg om forskellige karakter- og bedømmelsesformer. I løbet af skoleåret 2022/2023 vil der pågå et udviklingsarbejde mellem udvalgte skoler i landet og Styrelsen for Kvalitet og Udvikling som en række skoler kan afprøve fra august 2023. Skolerne i Greve er ikke involveret i udviklingsarbejdet. Lovgrundlag Lov om Folkeskolen. Økonomiske konsekvenser Sagen har ingen økonomiske konsekvenser. Sagens forløb 16-08-2022 Skole-, Børne- og Ungeudvalget Punktet udsættes til Skole, Børne- og Ungevalgets møde i september 2022. Fraværende: Bjarke Abel", "source_path": "data/greve/raw_dagsordener/Skole-, Børne- og Ungeudvalget_2022-09-13T08:15:00+02:00_440f434b-ec30-49cd-9698-f0b8e622741e.json", "meeting_year": 2022, "meeting_month": 9, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "440f434b-ec30-49cd-9698-f0b8e622741e", "chunk_id": "440f434b-ec30-49cd-9698-f0b8e622741e_6_html_fragment_chunk0", "section_type": "html_fragment", "section_title": "Prioritering af eventuelle velfærdsaftaler", "committee": "Skole-, Børne- og Ungeudvalget", "meeting_date": "2022-09-13T08:15:00+02:00", "case_number": "22-008692", "agenda_index": 6, "text": "Beslutning Udvalget tog til efterretning, at Greve Kommune er blevet udpeget som velfærdskommune på beskæftigelsesområdet og at en kommune kun kan blive udpeget på ét område og derfor undlod udvalget stillingtagen i sagen. Afbud: Anne Marie Lyduch, Bjarke Abel Fremstilling Sagsprocedure Sundheds- og Omsorgsudvalget, Skole-, Børne- og Ungeudvalget og Økonomiudvalget. Resume I økonomiaftalen har regeringen og KL indgået aftale om udbredelse af velfærdsaftaler på dagtilbuds-, folkeskole- og ældreområdet. Denne sag følger op på sagen om proces for velfærdsaftaler, forelagt Byrådet den 5. september 2022 samt KL-webinar den 8. september 2022 om velfærdsaftaler, med henblik på udvalgets indstilling overfor Økonomiudvalget. Indstilling Direktionen indstiller, at ældreområdet meldes ind som første prioritet til en eventuel velfærdsaftale mellem Greve Kommune og regeringen, og at folkeskoleområdet meldes ind som anden prioritet. Sagsbeskrivelse Regeringen og KL har lavet aftale om, at kommunerne senest den 30. september 2022 skal byde ind med en første og anden prioritet for eventuel indgåelse af velfærdsaftaler med regeringen på udvalgte velfærdsområder (dagtilbud, folkeskole og ældre). En velfærdsaftale indebærer, at kommunen får lov at fravige lovgivning på området. KL afholdt den 8. september 2022 et webinar for byrådsmedlemmer angående velfærdsaftaler. Denne sagsfremstilling er afleveret inden webinaret og har derfor ikke pointer fra webinaret med. Byrådet har den 5. september 2022 givet Økonomiudvalget mandat til at træffe beslutning i denne sag på baggrund af indstillinger fra Skole-, Børne- og Ungeudvalget samt Sundheds- og Omsorgsudvalget. Direktionen og fagområderne vurderer, at der er størst udviklingspotentiale i at melde ind med ældreområdet som førsteprioritet. På ældreområdet drøftes lige nu en ny ældrelov med udgangspunkt i oplægget ”En ældrepleje med tid til omsorg”. Hertil drøftes arbejdet med implementeringen af sundhedsreformen, og hvordan der kan ske styrket sammenhæng og nærhed i sundhedsvæsenet. Folkeskoleområdet anbefales meldt ind som anden prioritet. En eventuel velfærdsaftale kan potentielt være et godt afsæt til at arbejde med udvikling af kommunens målsætninger på børne- og ungeområdet. Der vurderes ikke umiddelbart at være økonomisk potentiale i en velfærdsaftale på folkeskoleområdet. På dagtilbudsområdet arbejdes aktuelt med faglige ændringer, blandt andet obligatoriske læreplanstemaer. Udviklingen af metoder til planlægning og evaluering er fortsat i udvikling, og fagområdet er i en god proces med dette. Derfor anbefales, at dette område ikke meldes ind. Økonomiske konsekvenser Sagen har ingen direkte økonomiske konsekvenser. Dog tages forbehold for, at den konkrete udmøntning af en eventuel velfærdsaftale ikke kendes. Derfor må administrationen vende tilbage, hvis en eventuel udmøntning ikke kan lade sig gøre indenfor de eksisterende ressourcer på fagområderne. Sagens forløb 12-09-2022 Sundheds- og Omsorgsudvalget Sagen blev taget af dagsorden. dette skyldes, at Greve Kommune er blevet udvalgt til at være såkaldt velfærdskommune på beskæftigelsesområdet. Fraværende: Tina Rottbøll", "source_path": "data/greve/raw_dagsordener/Skole-, Børne- og Ungeudvalget_2022-09-13T08:15:00+02:00_440f434b-ec30-49cd-9698-f0b8e622741e.json", "meeting_year": 2022, "meeting_month": 9, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "440f434b-ec30-49cd-9698-f0b8e622741e", "chunk_id": "440f434b-ec30-49cd-9698-f0b8e622741e_7_html_fragment_chunk0", "section_type": "html_fragment", "section_title": "Tiltag på energi som følge af stigende energipriser", "committee": "Skole-, Børne- og Ungeudvalget", "meeting_date": "2022-09-13T08:15:00+02:00", "case_number": "22-011409", "agenda_index": 7, "text": "Beslutning 1.-4. Anbefales. Afbud: Anne Marie Lyduch, Bjarke Abel Fremstilling Sagsprocedure Alle fagudvalg, Økonomiudvalget og Byrådet. Resume Som følge af stigende energipriser forventes der i 2022 pt. et merforbrug på ca. 17 mio. kr. på bygninger og 2,5 mio. kr. på vejbelysning. Merforbruget i 2022 er en stigning på 8,1 mio. kr. i forhold til det som var meldt ind i den første budgetopfølgning. Det endelige resultat og påvirkningen ind i 2023 er usikker, da priserne ændres og der fra statens side arbejdes med strukturelle tiltag. Men det anbefales, at der arbejdes med at indføre forskellige tiltag for at reducere energiudgifterne i kommunen. Indstilling Center for Teknik og Miljø indstiller, at det godkendes at administrationen arbejder med vedhæftede katalog for energispare tiltag at det tages til efterretning at administrationen har igangsat at der reguleres ned for varme og varmt vand til håndvask på kommunale bygninger at det godkendes at regulering af varme og varmt vand også gælder bygninger som kommunen lejer og betaler tilskud til at tiltag med markant forringelse af service for foreninger og borgere i kommunen, besluttes politisk i en opfølgende sag Sagsbeskrivelse For at undgå stigninger i udgifter til forbruget på kommunale bygninger og bygninger, som får tilskud fra kommunen til at dække driftsudgifter, foreslås det, at der igangsættes en række tiltag for at reducere energiforbrug. For at tiltagene får effekt allerede i 2022 kræves det, at der tages beslutning hurtigst muligt, da bygningernes opvarmning igangsættes pr. 1. oktober. Administrationen vil derfor sideløbende med indeværende indstilling sende forslagene i høring hos MED udvalg for alle centre i kommunen, hvor forslagene vedrører medarbejdernes fysiske arbejdsmiljø. Høringen i MED vil samtidig igangsætte en dialog om, hvordan brugerne selv kan ændre deres adfærd, så der tænkes i energibesparende løsninger. Derudover vil der igangsættes en dialog med kultur og fritidsområdet om de forslag der konkret berører brugerne af idrætshaller og svømmehaller. Godkendes alle forslagene er det estimeret, at forslagene vil udgøre en effekt på ca. 1 mio. kr. i 2022 og ca. 5 mio. kr. i 2023. Administrationen tager dog forbehold for effekten af forslagene ud fra brugernes adfærd, stigning i energipriser og øvrige forhold der påvirker energiforbruget. Overordnet er der tale om følgende tiltag gældende for alle bygninger: 1. Varmen for alle bygninger skrues ned fra 21 grader til 19-20 grader, som anbefalet af Energistyrelsen. Undtaget for dette er plejecentrene og botilbuddene, hvor beboerne er sårbare. Derudover vil det ikke have den store økonomiske effekt, da beboerne selv betaler for deres varmeregning for bolig og fællesareal, så kommunen kun betaler for varmen i servicearealerne. Arbejdstilsynets retningslinier for varme ved stillestående arbejde vurderes fortsat at være overholdt, da der som minimum skal være 18 grader ved stillestående arbejde men helst være mellem 20-22 grader. Det bemærkes at der blandt andet i Tyskland er fastsat regler om, at offentlige bygninger kun opvarmes til maksimalt 19 grader. 2. Sæsonen for opvarmning af bygninger mindskes med 1 måned svarende til to uger om efteråret og to uger om foråret. Normalt igangsættes opvarmningen af bygningerne omkring 1. oktober og standses senest 1. maj. 3. Ekstra fokus på at være energibevidst i dagligdagen. Dette tiltag vedrører, at brugerne selv er opmærksomme på deres energiforbrug, herunder at slukke lys, hvor dette ikke sker automatisk, slukke for pc'er, kaffemaskiner mv. 4. Skrue ned for varmt brugsvand til håndvask mv. i alle bygninger. Dette skal dog vurderes ift. at sikre tilstrækkelige hygiejniske forhold. Derudover er der følgende tiltag som vedrører Rådhuset: 5. Det undersøges om det er muligt at skrue ned for varmen på Rådhuset allerede torsdag aften, så der ikke er opvarmning på bygningen om fredagen, hvor de fleste arbejder hjemme og Borgerservice er lukket. Det vil stadig være muligt at være i bygningen om fredagen. Derudover er der følgende konkrete tiltag som vedrører kultur- og fritidsområdet: 6. Svømmehallen - sænkelse af vandtemperatur i bassiner, begrænsning af driftstid for sauna, begrænse badetid, samt at begrænse temperaturen i badevandet ved omklædning. Alle forslag skal ses i sammenhæng med hvilken effekt, det vil have på svømmehallens indtjening. 7. Generelt for idrætscentre og haller - skrue ned for temperatur i haller til 19-20 grader fra nuværende 21 grader, begrænse vandtemperatur i omklædning, slukke lys ved stadion og kunstgræsbaner. Derudover i der i kataloget et forslag om at reducere i forbrugsudgifterne ved at nedlukke enkelte ejendomme i perioder. Dette vil som udgangspunkt medføre, at der reduceres i åbningstider for skoler og borgerhuse i perioder med få brugere, hvilket oftest vil have betydning for foreningslivet og andre fritidsbrugere. Derfor vil det kræve en nærmere dialog for at vurdere om der er et potentiale i forhold til de bookinger der er på lokalerne, herunder om der er nogen muligheder for at samle aktiviteter på færre bygninger. Lovgrundlag Opvarmning af bygninger skal følge Arbejdstilsynets vejledning om indretning af arbejdspladser. Økonomiske konsekvenser Hvis der ikke gøres noget for at reducere forbruget på de kommunale bygninger, samt bygninger kommunen giver forbrugstilskud til, kan der risikere at være et merforbrug på ca. 18 mio. kr. i 2022 og måske i samme størrelsesorden i 2023. De foreslåede tiltag forventes at have en effekt på ca. 1 mio. kr. i 2022 og ca. 5 mio. kr. i 2023. Dette er dog afhængig af energipriserne udvikling samt brugernes adfærd. Øvrige konsekvenser Tiltagene vil medføre en ændring i indeklimaet for alle brugerne af kommunens bygninger, og derved det fysiske arbejdsmiljø for medarbejderne. Det vil opleves meget forskelligt for brugerne dels fordi mennesker oplever temperaturer forskelligt, men også fordi bygningerne er af forskellig stand. Hvor der er utætte facader og/eller tag kan der være skruet op for varmen for at mindske bygningsskader, som opstår ved fugtdannelser, eller for at kompensere for træk eller anden kuldepåvirkning på brugerne. Nedreguleres vandtemperatur i brusere og svømmebassiner vil det medføre en mindsket komfort for brugerne, og eventuelt en mindsket brug. Nedreguleres vandtemperatur i almindeligt brugsvand vil det også medføre en mindsket komfort. Det skal undersøges om det kan give udfordringer ift. hygiejne og rengøring. Kommunikation Der sker en høring af MED udvalgene i kommunen om de foreslåede tiltag. Hvis der er konkrete tilfælde, hvor tiltagene ikke kan gennemføres, vil dette blive behandlet politisk. Hvor tiltaget betyder en markant servicereduktion for foreninger eller brugere vil beslutningen blive fremlagt til politisk beslutning. Det kunne f.eks. være lavere temperaturer i svømmehallen og slukket vejbelysning. Alle medarbejdere og brugere orienteres så vidt muligt om tiltagene og baggrunden, ligesom der laves en kampagne for at tænke i de generelle råd for energibesparelser, som i øvrigt også vil være gældende for de fleste i deres eget hjem. Hvor bygningerne ikke ejes af kommunen gås i dialog med de foreninger kommunen har aftale med (herunder KIF, TIF og spejderforeningerne) om hvad der skal ske på bygningerne. Derudover gås i dialog med Greve Boligselskab som ejer nogen af de bygninger, hvor kommunen har daginstitutioner, samt private udlejere blandt andet i Greve Main. Tidsplan Tiltagene gennemføres så hurtigt som muligt for at få den ønskede effekt. Varmen kan de fleste steder reguleres med det samme da kommunen har bygningsautomatiske systemer (såkaldt CTS), hvor indstillinger sker på en computer. Hvor der skal reguleres manuelt kan der dog gå længere tid. Sagens forløb 12-09-2022 Beskæftigelses- og Erhvervsudvalget 1.-4. Anbefales 12-09-2022 Sundheds- og Omsorgsudvalget 1. Godkendt med bemærkning at opmærksomhed på de svageste ældre fx Legionella. 2. Punktet blev taget til efterretning 3. Godkendt 4. Punktet blev taget til efterretning Seniorrådets bemærkning blev taget til efterretning. Fraværende: Tina Rottbøll 12-09-2022 Social- og Handicapudvalget 1.-4. Anbefales Fraværende: Anne Marie Lyduch", "source_path": "data/greve/raw_dagsordener/Skole-, Børne- og Ungeudvalget_2022-09-13T08:15:00+02:00_440f434b-ec30-49cd-9698-f0b8e622741e.json", "meeting_year": 2022, "meeting_month": 9, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "440f434b-ec30-49cd-9698-f0b8e622741e", "chunk_id": "440f434b-ec30-49cd-9698-f0b8e622741e_8_html_fragment_chunk0", "section_type": "html_fragment", "section_title": "Evaluering af opstart og onboarding af nyt Byråd 2022-2025", "committee": "Skole-, Børne- og Ungeudvalget", "meeting_date": "2022-09-13T08:15:00+02:00", "case_number": "22-007839", "agenda_index": 8, "text": "Beslutning Udvalget behandlede sagen med følgende bemærkninger En god introduktion i såvel fagudvalg, som byråd At der ønskes endnu mere fokus på sociale arrangementer i byrådet, eksempelvis i form af et socialt årshjul for byrådet At nye byrådsmedlemmer ved opstart af byrådsperioden får tildelt en erfaren ”buddymakker” i byrådet, som man kan søge råd og vejledning hos. Afbud: Anne Marie Lyduch, Bjarke Abel Fremstilling Sagsprocedure Alle fagudvalg. Resume Med denne sag ønskes en evaluering af introduktionsforløbet for Byrådet 2022-2025, så eventuelle justeringer til opstart af nyt Byråd ved næste valgperiode kan indarbejdes. Indstilling Administrationen indstiller, at introduktionsforløbet for Byrådet 2022-2025 drøftes. Sagsbeskrivelse For at klæde først de nye kandidater og siden det nyvalgte Byråd på til byrådsopgaven, har administrationen afholdt et onboarding-forløb, som er defineret ved de aktiviteter og informationer, der er gennemført og givet for at understøtte, at Byrådet kommer godt fra start. Udover introduktion til roller, rammerne og regler ift. byrådsarbejdet og samarbejdet med administrationen har der været lagt vægt på at danne et godt fundament for samarbejde, opbygning af relationer og en fælles retning i byrådet samt en grundig introduktion til fagområderne. Spørgsmål til drøftelse: Har vægtningen mellem det faglige og sociale indhold været passende? Har I fået de informationer, I havde brug for, på de rigtige tidspunkter? Har I fået tilstrækkelig information og hjælp til it-systemer og it-pakke? Var der elementer i forløbet, I kunne have ønsket jer anderledes? Hvordan er den samlede oplevelse af introduktionsforløbet? Nedenfor følger en oversigt over forløbets hovedelementer: Informationsmøde for kandidater den 21. september 2021 Udlevering og intro til it-pakke og -programmer 29. november 2021 Konstituerende møde i byrådet og fagudvalgene 1. december 2021 1. intro-møde/julemøde + fotografering den 14. december 2021 2. intro-møde den 24. januar 2022 Kattegatkursus v. Komponent 20.-22. januar og 10.-13. marts 2022 Kommunalpolitisk Topmøde i Aalborg 17.-19. marts 2022 Budget- og visions-seminar 4.-5. marts 2022 Samarbejdet mellem udvalgsformand og direktør v. Komponent 20.-21. maj 2022 Temamøder og besøg i marken som led i introduktionsforløbet til fagområderne fra januar 2022 Online-webinarer om regnskab 2021, befolkningsprognoser, centrale begreber ift. budgetlægning, budgetopfølgning, marts-maj 2022. Materiale til understøttelse af byrådsarbejdet: Det politiske arbejde i kommunalbestyrelse og udvalg, KL Kend din kommune, KL It-sikkerhed og databeskyttelse for byrådsmedlemmer, Greve Kommune Vejledning til Min Kørsel, Greve Kommune ABC for medlemmer af byrådet, Greve Kommune Administrationsgrundlag, Greve Kommune Delegationsplan, Greve Kommune Økonomiske konsekvenser Sagen har ingen økonomiske konsekvenser. Sagens forløb 12-09-2022 Beskæftigelses- og Erhvervsudvalget Udvalget evaluerede opstarten med følgende bemærkninger; Grundigt introduktionsforløb Udvalgsintroduktionen på fagudvalgsmøderne har været god Opmærksomhed på, at der er kommet mange møder til og der skal findes en bedre balance Særligt marts måned var for tæt pakket med lokale møder samt KL-møder Der er udviklingspotentiale for Byrådets budget- og visionsseminar 12-09-2022 Sundheds- og Omsorgsudvalget Sagen blev drøftet. Fraværende: Tina Rottbøll 12-09-2022 Social- og Handicapudvalget Udvalget evaluerede opstarten med følgende hovedpointer: Det har været en rigtig god introduktion og det takker udvalget for Ønske om at sociale arrangementer prioriteres for at lære hinanden at kende God introduktion via Kattegat-kursus og KL- arrangementer Ønske om mere introduktion til råd og udvalg, eksempelvis Handicapråd Ønske om mere introduktion til organisationsstrukturen og hvad man som byrådsmedlemmer kan og må bruge administrationen til Særligt godt med introduktion til kommunaløkonomi samt introduktion til begreber og arbejdsgange Ros fra nye byrådsmedlemmer til de erfarne byrådsmedlemmer for hjælp og støtte Ønske om at afholde et fiktivt byrådsmøde i forbindelse med det konstituerende møde således, at det er afprøvet inden første formelle byrådsmøde i det nye år. Fraværende: Anne Marie Lyduch", "source_path": "data/greve/raw_dagsordener/Skole-, Børne- og Ungeudvalget_2022-09-13T08:15:00+02:00_440f434b-ec30-49cd-9698-f0b8e622741e.json", "meeting_year": 2022, "meeting_month": 9, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "440f434b-ec30-49cd-9698-f0b8e622741e", "chunk_id": "440f434b-ec30-49cd-9698-f0b8e622741e_9_html_fragment_chunk0", "section_type": "html_fragment", "section_title": "Lukket:  Henvendelser til formanden", "committee": "Skole-, Børne- og Ungeudvalget", "meeting_date": "2022-09-13T08:15:00+02:00", "case_number": "21-015028", "agenda_index": 9, "text": "Orienteringen blev taget til efterretning. Afbud: Anne Marie Lyduch, Bjarke Abel", "source_path": "data/greve/raw_dagsordener/Skole-, Børne- og Ungeudvalget_2022-09-13T08:15:00+02:00_440f434b-ec30-49cd-9698-f0b8e622741e.json", "meeting_year": 2022, "meeting_month": 9, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "440f434b-ec30-49cd-9698-f0b8e622741e", "chunk_id": "440f434b-ec30-49cd-9698-f0b8e622741e_10_html_fragment_chunk0", "section_type": "html_fragment", "section_title": "Huskeliste og orientering fra administrationen", "committee": "Skole-, Børne- og Ungeudvalget", "meeting_date": "2022-09-13T08:15:00+02:00", "case_number": "21-013716", "agenda_index": 10, "text": "Beslutning Orienteringen blev taget til efterretning. Afbud: Anne Marie Lyduch, Bjarke Abel Fremstilling Sagsprocedure Skole-, Børne- og Ungeudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil den blive vedlagt som bilag. Indstilling Center for Politik, Organisation & Borgerbetjening indstiller, at eventuelle orienteringer tages til efterretning. Sagsfremstilling Administrationen har følgende til orientering: Vederlagsfri tandpleje, ændring af målgruppe i Sundhedsloven Pr. 1. juli 2022 er der ændret i Sundhedsloven, således at målgruppen for vederlagsfri tandpleje udvides. Det nye tilbud gælder for de 0-21-årige, altså børn og unge under 22 år. Tidligere omfattede det de 0-17-årige, altså aldersgruppen under 18 år. Ordningen vil kun omfatte børn og unge der er født efter 31. december 2003. Ordningen indfases med én årgang ad gangen, årgang 2004 i indeværende år. Ordningen vil således være fuldt indfaset i 2025. De unge der er omfattet af ordningen i indeværende år, er blevet direkte informeret. Greve Kommune har modtaget DUT-midler til at håndtere opgaven. Vejledningen til lovgivningen er endnu ikke tilgået kommunerne, hvorfor der ikke kan gives en mere grundig orientering for nuværende. Administrationen vender retur med en sag, når vejledningen til lovgivningen er klar. Drøftelse af temadage for udvalget Der ønskes en kort drøftelse af, hvilke behov udvalget har for temadag i løbet af efteråret 2022 og foråret 2023. Det kan både være faglige temaer, som udvalget ønsker at drøfte, inspirationsture etc. På baggrund af drøftelsen udarbejdes en sag til kommende møde, hvor udvalget kan træffe formel beslutning om kommende aktiviteter.", "source_path": "data/greve/raw_dagsordener/Skole-, Børne- og Ungeudvalget_2022-09-13T08:15:00+02:00_440f434b-ec30-49cd-9698-f0b8e622741e.json", "meeting_year": 2022, "meeting_month": 9, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "440f434b-ec30-49cd-9698-f0b8e622741e", "chunk_id": "440f434b-ec30-49cd-9698-f0b8e622741e_11_html_fragment_chunk0", "section_type": "html_fragment", "section_title": "Skole-, Børne- og Ungeudvalgets kalender 2022", "committee": "Skole-, Børne- og Ungeudvalget", "meeting_date": "2022-09-13T08:15:00+02:00", "case_number": "21-014469", "agenda_index": 11, "text": "Beslutning Orienteringen blev taget til efterretning. Afbud: Anne Marie Lyduch, Bjarke Abel Fremstilling Sagsprocedure Skole-, Børne- og Ungeudvalget. Resume I sagen gives et overblik over Skole-, Børne- og Ungeudvalget udvalgsmøder og møder i tilknytning til udvalget. Indstilling Center for Politik, Organisation & Borgerbetjening indstiller, at orienteringen tages til efterretning. Sagsbeskrivelse Skole-, Børne- og Ungeudvalgets kalender Aktiviteter i 2022 Dato Kl. Januar Skole-, Børne- og Ungeudvalget 11. januar 08.00 Februar Skole-, Børne- og Ungeudvalget 08. februar 08.00 Marts Skole-, Børne- og Ungeudvalget 15. marts 08.00 April Skole-, Børne- og Ungeudvalget 26. april 08.00 Maj Skole-, Børne- og Ungeudvalget 31. maj 08.00 Juni Ingen udvalgsmøder - Juli Ingen udvalgsmøder - August Skole-, Børne- og Ungeudvalget 16. august 08.00 September Skole-, Børne- og Ungeudvalget 13. september 08.00 Oktober Skole-, Børne- og Ungeudvalget 11. oktober 08.00 November Skole-, Børne- og Ungeudvalget 15. november 08.00 December Ingen udvalgsmøder -", "source_path": "data/greve/raw_dagsordener/Skole-, Børne- og Ungeudvalget_2022-09-13T08:15:00+02:00_440f434b-ec30-49cd-9698-f0b8e622741e.json", "meeting_year": 2022, "meeting_month": 9, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "440f434b-ec30-49cd-9698-f0b8e622741e", "chunk_id": "440f434b-ec30-49cd-9698-f0b8e622741e_12_html_fragment_chunk0", "section_type": "html_fragment", "section_title": "Underskriftsark", "committee": "Skole-, Børne- og Ungeudvalget", "meeting_date": "2022-09-13T08:15:00+02:00", "case_number": "21-014468", "agenda_index": 12, "text": "Beslutning Afbud: Anne Marie Lyduch, Bjarke Abel Fremstilling Sagsprocedure Skole-, Børne- og Ungeudvalget. Resume Elektronisk underskriftsark.", "source_path": "data/greve/raw_dagsordener/Skole-, Børne- og Ungeudvalget_2022-09-13T08:15:00+02:00_440f434b-ec30-49cd-9698-f0b8e622741e.json", "meeting_year": 2022, "meeting_month": 9, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
