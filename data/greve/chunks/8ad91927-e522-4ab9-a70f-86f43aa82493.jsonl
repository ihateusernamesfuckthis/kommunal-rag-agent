{"document_id": "8ad91927-e522-4ab9-a70f-86f43aa82493", "chunk_id": "8ad91927-e522-4ab9-a70f-86f43aa82493_0_html_fragment_chunk0", "section_type": "html_fragment", "section_title": "Godkendelse af dagsorden", "committee": "Klima-, Teknik- og Miljøudvalget", "meeting_date": "2022-04-04T15:30:00+02:00", "case_number": "21-014454", "agenda_index": 0, "text": "Beslutning Dagsordenen blev godkendt. Fremstilling Sagsprocedure Klima-, Teknik- og Miljøudvalget. Resume Godkendelse af dagsorden for ekstraordinært møde den 4. april 2022. Indstilling Center for Politik, Organisation & Borgerbetjening indstiller at dagsordenen godkendes.", "source_path": "data/greve/raw_dagsordener/Klima-, Teknik- og Miljøudvalget_2022-04-04T15:30:00+02:00_8ad91927-e522-4ab9-a70f-86f43aa82493.json", "meeting_year": 2022, "meeting_month": 4, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "8ad91927-e522-4ab9-a70f-86f43aa82493", "chunk_id": "8ad91927-e522-4ab9-a70f-86f43aa82493_1_html_fragment_chunk0", "section_type": "html_fragment", "section_title": "Opfølgende indstilling om boliger til ukrainske flygtninge", "committee": "Klima-, Teknik- og Miljøudvalget", "meeting_date": "2022-04-04T15:30:00+02:00", "case_number": "22-003981", "agenda_index": 1, "text": "Beslutning Punkt 1. Anbefales med bemærkning om, at der i første omgang arbejdes med at etablere 30 boliger i pavilloner og derudover er der allerede tilvejebragt ca. 30 boliger med indstilling af den 21. marts 2022. Administrationen indkalder til fornyet politisk behandling, hvis der opstår et pres på antallet af boliger. Punkt 2. Anbefales. Punkt 3a Anbefales med bemærkning om, at muligheden for at etablere privat værelsesudlejning afsøges yderligere. Punkt 3b Anbefales med bemærkning om, at der i første omgang etableres 30 boliger i pavilloner. Punkt 3c Anbefales. Punkt 4. Anbefales med bemærkning om, at der iværksættes en skærpet kommunikation til de berørte parter. Punkt 5. Anbefales. Punkt 6a Anbefales med bemærkning om, at bevillingerne konsekvensrettes de øvrige beslutninger i sagen. Punkt 6b Anbefales med bemærkning om, at bevillingerne konsekvensrettes de øvrige beslutninger i sagen. Punkt 6c Anbefales. Punkt 6d Anbefales. Klima-, Teknik- og Miljøudvalget anbefaler, at der arrangeres et borgermøde, hvor der informeres om muligheden og behovet for hjælp, f.eks. i forhold til boliger, frivilligt arbejde og beskæftigelse. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Byrådet tog den 21. marts 2022 beslutning om rammen for længerevarende løsninger for boligplacering af flygtninge fra Ukraine, hvor der blev opstillet en række muligheder. Der skal nu tages beslutning om, hvilke af disse løsninger der konkret skal igangsættes udover de ca. 30 boliger byrådet allerede har besluttet. Det er endnu meget usikkert, hvor mange der kommer og om og hvordan kommunerne bliver kompenseret for udgifter til flygtningeboliger. Der skal både vælges løsninger der sikrer et løbende beredskab som er tilpasset behovet, og som samtidig skaber så stabile og trygge løsninger som muligt. I indstillingen er beskrevet administrationens forslag til en rækkefølge pt. og løsninger i en akut situation. Indstilling Center for Teknik & Miljø & Center for Center for Job & Socialservice indstiller, 1. at det godkendes, at der pt. arbejdes med at etablere op imod 100 boliger til flygtninge. Heraf er ca. 30 boliger allerede tilvejebragt med indstilling af 21. marts 2022. 2. at en bolig som minimum er et værelse (minimum 7-9 m 2 ), hvor der i gennemsnit kan bo 1-2 voksne og/eller 1-2 børn med adgang til fælles køkken og badefaciliteter. 3. at det godkendes, at de ca. 70 boliger der yderligere skal tilvejebringes etableres i følgende prioriterede rækkefølge: 3a. op mod 10 værelser søges i første omgang etableret i privat værelsesudlejning. Administrationen bemyndiges til at indgå en lejekontrakt så hurtigt som muligt, når lejen svarer til markedslejen, der ikke er større etableringsomkostninger, og der kan indgås rimelige betingelser for længde af opsigelse. Alternativt etableres pavilloner. 3b. ca. 60 værelser i nye pavilloner/containere, som placeres som første prioritet på Tunehøj ved Tune Idrætscenter, hvor der tidligere har været 10 flygtningeboliger. 3c. at det godkendes, at pavillonerne/containerne kan etableres i to etager, hvis det er den bedste mulighed for at få boligerne hurtigt og få det ønskede antal boliger på grunden. 4. at det godkendes, at hvis det ikke er muligt at tilvejebringe boliger hurtigt nok, så kan der akut i koordination med kultur- og fritidsområdet, tages bygninger i brug i følgende prioritering: 4a. spejderhytter 4b. kommunalt drevne borgerhuse (Greve Borgerhus som første prioritet og derefter Olsbækken) 4c. selvforvaltende borgerhuse (Tune Borgerhus og Karlslundehuset/Bettys Hus) 4d. mindre lokaler på idrætshaller (møderum mv.) 4e. dernæst anvendes almene boliger i Sydkysten Boligselskab, som har tilbudt at der kan anvendes boliger i op til 3-6 måneder i deres almindelige udlejning udover den sociale boliganvisning 4f. til sidst som akut løsning anvendes indkvartering i idrætshaller 5. at Center for Teknik & Miljø får kompetencen til at give dispensation efter Planlovens §5u til etablering af flygtningeboliger. 6. at der omkring de økonomiske forhold besluttes: 6a. at der fremrykkes rådighedsbeløb på 3,4 mio. kr. til 2022 og meddeles anlægsbevilling på 2,2 mio. kr. finansieret af rådighedsbeløbet på 12,0 mio. kr. afsat i 2023 til flygtningeboliger, således at etableringen af pavilloner og udlejningsboliger kan realiseres. 6b. at det tages til efterretning at udgifter til leje, forbrug og forsikring af boliger vil udgøre ca. 1,7 mio. kr. i 2022 og ca. 2,5 mio. kr. i årene derefter, som skal håndteres økonomisk for den del der evt. ikke bliver kompenseret. 6c. at det tages til efterretning at øvrige udgifter til inventar og istandsættelse i første omgang tages fra puljen til bygningsvedligehold. 6d. at lejen af private boliger og opsætning af pavilloner igangsættes nu, selv om det et endnu er uafklaret hvor mange flygtninge Greve Kommune skal modtage og hvornår. Sagsbeskrivelse 1. Antal flygtninge og økonomisk usikkerhed Det er endnu usikkert hvor mange flygtninge fra Ukraine, der skal boligplaceres i Greve. Men som beskrevet overfor økonomiudvalget den 28. marts er Greve Kommunes kvote på 57 flygtninge ved 10.000 opholdstilladelser. Regeringen har senest tilkendegivet, at man forventer at modtage op mod 100.000 ukrainske flygtninge i Danmark og at man pt. mener at have modtaget 24.000 flygtninge. Det kan betyde, at der vil komme mindst 114 flygtning til Greve (ud af 20.000 i Danmark). Det er endnu meget usikkert om og hvordan kommunerne bliver kompenseret for de udgifter der er til at sikre boliger til de flygtninge, som kommunerne skal modtage. Det er dog administrationens klare vurdering, at etablering af pavilloner er langt den billigste løsning for kommunen og det vil derfor være den løsning der presser kommunens økonomi mindst. Administrationen anbefaler, at der her i første etape arbejdes med at sikre ca. 100 boliger og heraf så mange som muligt i værelser i private boliger eller erhvervsmæssig udlejning med pavillonlignende vilkår (værelser med fælles køkken og bad). Pt. forventes det at kunne give 10 boliger. Dertil anbefaler administrationen 60 boliger i pavilloner/containere (herefter kaldt pavilloner), da disse er både den billigste, og mest langtidssikre løsning, men også forventeligt svær at skaffe i det nuværende marked. Det er derfor nødvendigt at handle meget hurtigt på dette. Det anbefales, at sikre boliger hvor flygtningene kan bo i længere tid, da der vil være en større menneskelig og økonomisk omkostning, hvis de ukrainske flygtningene skal flytte rundt. Samtidig skal der dog arbejdes med løsninger, der så vidt muligt kan opsiges efter seks måneder, hvis flygtningene hurtigt får mulighed for at vende hjem. Ud fra dette perspektiv foreslår administrationen, at boligerne etableres i følgende rækkefølge: Boliger i privat udlejning som kan godkendes og hvor flygtningene får et værelse med fælles køkken og bad. Der er pt. ca. 10 boliger ( hhv. 7 i Greve Landsby og 3 i Greve) hvor flere kan blive indkvarteret i samme bygning med fælles køkken og bad. Dertil kan der måske også opnås kontrakter med familier, der tilbyder udlejning af et værelse i deres bolig, samt yderligere løbende tilbud om udleje. Ca. 60 nye værelser i pavilloner. Placering foreslås nedenfor. Der i øjeblikket er stor rift om pavilloner, og der kan gå ca. to måneder før de er etableret. Der skal derfor handles hurtigt for at denne mulighed kan benyttes. Akutte løsninger som beskrevet neden for. Hotelværelser eller kursuscenter eller leje af hele lejligheder/huse. Dette ses som den sidste løsning. Konkret har Greve Strandmotel tilbudt at deres fem værelser kan anvendes til flygtninge, men der skal f.eks. etableres køkkenfaciliteter. 2. Placering af nye pavilloner Administrationen anbefaler, at der arbejdes med lokationer, hvor der i forvejen er eller har været flygtningeboliger. De afsøgte lokationer fremgår af bilag 1, og løsninger hvor der ikke er byggemodnet er nedprioriteret, da dette vil tage længere tid. På den baggrund foreslår administrationen, at pavillonerne bestilles hjem og etableres på Tunehøj ved Tune Idrætscenter, hvor der tidligere har været ti flygtningeboliger. Boligerne søges etableret i to etager, hvis det er sådan de leveres, og de etableres på dette sted så vidt det er muligt, og med udgangspunkt i, at administrationen får bemyndigelse til at meddele dispensation efter §5u i Planloven administrativt. Dette vil inddrage en relativ stor del af grunden jf. bilag 1 og skal derfor koordineres med Tune Idrætsforening. Som alternativ kan der etableres ekstra pavilloner på Greve Borgerhus, udover de boliger der i forvejen er. Dette vil inddrage en større del af grunden bag ved Borgerhuset og eventuelt inddrage den eksisterende petanquebane. Etableringen skal koordineres med Greve Borgerhus brugerråd og foreninger. Der kan desuden suppleres med etablering af pavilloner i to etages pavilloner på Moeskær, hvor der i forvejen er en bygning med otte boliger. Etableringen vil jf. bilag 1 inddrage en større del af en mark som ikke er i brug, men vil ikke gå ind over det område som ungdomstilbuddet 'Særligt Tilrettelagt Ungdomsuddannelse' bruger i deres aktiviteter. Etableringen vil dog skulle koordineres med ungdomstilbuddet af hensyn til naboskabet. Der er dog ikke andre naboer som vil blive berørt af etableringen. Som tredje prioritet kan der opsættes pavillonbygninger i Hundigevænget 1 ved daginstitutionen Toftegården. Etableringen vil da ske på en større grund, som pt. ikke er udlagt til et specifikt formål. Det vil skulle koordineres med daginstitutionen. Der er dog ikke øvrige naboer i området undtagen nyttehaverne der ligger for enden af vejen. Endelig kan der etableres pavilloner på den nedlagte motorcrossbane ved Klub Godset.", "source_path": "data/greve/raw_dagsordener/Klima-, Teknik- og Miljøudvalget_2022-04-04T15:30:00+02:00_8ad91927-e522-4ab9-a70f-86f43aa82493.json", "meeting_year": 2022, "meeting_month": 4, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "8ad91927-e522-4ab9-a70f-86f43aa82493", "chunk_id": "8ad91927-e522-4ab9-a70f-86f43aa82493_1_html_fragment_chunk1", "section_type": "html_fragment", "section_title": "Opfølgende indstilling om boliger til ukrainske flygtninge", "committee": "Klima-, Teknik- og Miljøudvalget", "meeting_date": "2022-04-04T15:30:00+02:00", "case_number": "22-003981", "agenda_index": 1, "text": "muligt, og med udgangspunkt i, at administrationen får bemyndigelse til at meddele dispensation efter §5u i Planloven administrativt. Dette vil inddrage en relativ stor del af grunden jf. bilag 1 og skal derfor koordineres med Tune Idrætsforening. Som alternativ kan der etableres ekstra pavilloner på Greve Borgerhus, udover de boliger der i forvejen er. Dette vil inddrage en større del af grunden bag ved Borgerhuset og eventuelt inddrage den eksisterende petanquebane. Etableringen skal koordineres med Greve Borgerhus brugerråd og foreninger. Der kan desuden suppleres med etablering af pavilloner i to etages pavilloner på Moeskær, hvor der i forvejen er en bygning med otte boliger. Etableringen vil jf. bilag 1 inddrage en større del af en mark som ikke er i brug, men vil ikke gå ind over det område som ungdomstilbuddet 'Særligt Tilrettelagt Ungdomsuddannelse' bruger i deres aktiviteter. Etableringen vil dog skulle koordineres med ungdomstilbuddet af hensyn til naboskabet. Der er dog ikke andre naboer som vil blive berørt af etableringen. Som tredje prioritet kan der opsættes pavillonbygninger i Hundigevænget 1 ved daginstitutionen Toftegården. Etableringen vil da ske på en større grund, som pt. ikke er udlagt til et specifikt formål. Det vil skulle koordineres med daginstitutionen. Der er dog ikke øvrige naboer i området undtagen nyttehaverne der ligger for enden af vejen. Endelig kan der etableres pavilloner på den nedlagte motorcrossbane ved Klub Godset. Alle afsøgte placeringer er beskrevet i bilag 1. 3. Indretning og størrelse på nye pavilloner Udfordringen med pavilloner er, at pavillonfirmaerne allerede nu melder stor efterspørgsel, da mange kommuner står i samme situation, hvorfor der er et vist pres på for at handle hurtigt. Administrationen har undersøgt hos 5-6 pavillonfirmaer om muligheder, og de melder generelt, at hvor hurtigt der kan etableres pavilloner vil afhænge af hvor hurtigt kommunen bestiller pavillonerne, og hvilke krav kommunen har til pavillonerne. Normalt vil der gå ca. 1-2 måneder fra byggetilladelse er givet til, at pavillonerne kan blive opsat. Pavillonerne anbefales etableret i op til to etager, da dette ofte er en standardløsning for pavillonfirmaerne, samt indrettet med værelser som pavillonerne ved Greve Borgerhus (7-9 m2 ) eller større, alle med delt køkken og bad. Dette vil være minimumskravene til pavillonerne. Generelt vil 10 værelser skulle dele ca. 200 m 2 , dvs. gennemsnitlig 20 m 2 pr. værelse inklusiv fællesområder. 4. Løsninger hvis pavilloner ikke kan etableres hurtigt nok Som udgangspunkt vil placering af de ukrainske flygtninge ske med ovenstående løsninger, men Greve Kommune kan stå i den situation, at der ikke kan etableres boliger hurtigt nok. Administrationen foreslår da, at der prioriteres bygninger som: kommunen ejer og driver, eller hvor det i samarbejdsaftalen med ejerne indgår mulighed for at lokaler kan bruges til kommunale formål hvor der er mindre rum, der kan sikre så meget privatliv for flygtningene som muligt, og hvor der er adgang til toilet og så vidt muligt er eller hurtigt kan etableres mulighed for bad og køkken. hvor aktiviteter lettest kan flyttes til andre bygninger eller udendørs i sommerhalvåret hvor det ikke er indtægtsgivende arrangementer Dette giver følgende overordnede prioritering: 4a. Spejderhytter - er for det meste ejer af spejderne, men der er indgået samarbejdsaftale med dem. Har for det meste køkken og toilet. 4b. Kommunalt drevne borgerhuse (Greve Borgerhus som første prioritet og derefter Olsbækken) - er ejet og drevet af kommunen og aktiviteter kan i et vist omfang flyttes til skoler eller lignende om aftenen og i weekenderne. Har mindre rum. Der kan dog være behov for opsætning af toilet- og badevogne, samt køkken. 4c. Selvforvaltende borgerhuse (Tune Borgerhus og Karlslundehuset/Bettys Hus). Har også mindre rum og ofte et køkken og toiletter. De har dog en del indtægtsgivende arrangementer (konfirmation mv.) som vil skulle aflyses. 4d. Mindre lokaler på idrætshaller (møderum mv.). 4e. Almene boliger i Sydkystens Boligselskab. Sydkystens Boligselskab har tilbudt at Greve Kommune kan blive tilbudt boliger, som ellers vil blive tilbudt den almindelige venteliste, det vil sige udover den boligsociale anvisning. Dog vil tilbuddet handle om leje i en midlertidig periode på 3-6 måneder, og derved kun være indtil der kan findes andre længerevarende løsninger. Tilbuddet er ikke prioriteret så højt, da det fortrænger andre på venteliste og da tilbuddet er kortvarigt. Hvis kommunen ønsker at leje boliger hos almene boligselskaber, skal kommunen deponere, medmindre aftalen er tidsbegrænset (som ovenstående) og at revisionen har påset, at aftalen maksimalt løber op til tre år og ikke giver mulighed for forlængelse. Administrationen har også været i dialog med Greve Boligselskab om mulighederne. Greve Boligselskab har meldt at de i stedet arbejder med, at der tilbydes boliger til de beboere, der bor i de nuværende flygtningeboliger, og som skal have en permanent bolig. Dette vil ofte være de familier der i dag bor i flygtningeboligerne på Blågården eller Egedal. I takt med at de bliver tomt vil de kunne istandsættes til de ukrainske flygtninge, da der er meget nedslidte. 4f. Idrætshaller Ovenstående muligheder vil i et hvis omfang skulle suppleres med indretning i adskilte rum og med midlertidig etablering af køkken- og badefaciliteter. Krav til eget værelse Kommunerne kan midlertidigt boligplacere flere enlige flygtninge i samme værelse, hvis de er af samme køn, og der i øvrigt er adgang til fælles faciliteter, samt tages hensyn til beboernes alder, og psykiske sårbarhed. Da de fleste ukrainske flygtninge forventes at være familier vil dette dog kun i mindre omfang være en løsning. Der er dog i Særloven givet mulighed for at fravige krav om egne værelser med henblik på med kort varsel at kunne etablere midlertidige indkvarteringsmuligheder i f.eks. idrætshaller, nedlagte skoler, sygehuse, kaserner osv. Dette er under forudsætning af, at der kun er i en kort periode indtil mere egnet bolig kan sikres. 5. Andre løsninger som ikke umiddelbart er prioriteret i denne omgang Administrationen har ikke prioriteret følgende løsninger i denne omgang, som dog kan blive aktuelle senere. 5a. hotelværelser i kommunen på f.eks. Strandmotellet eller Tune Kursuscenter, da det vil kræve etablering af køkkenfaciliteter. 5b. Privat udlejning af for eksempel nybyggede lejligheder eller hvor der i øvrig er ledige enkeltvise boliger som for eksempel villaer til rådighed. De er i første omgang nedprioriteret, da kommunen i forvejen ikke kan forvente fuld kompensation for udgifter og det vurderes at være uforholdsmæssigt dyrt. 6. Administrativ godkendelse af boliger og indgåelse af aftaler om pavilloner For at administrationen kan etablere boligerne så hurtigt som muligt, har administrationen behov for at blive bemyndiget til administrativt at kunne give dispensation (efter Planlovens §5u) til at der etableres boliger til flygtninge, selv om der ikke er planmæssigt muligt (landzone, erhvervsområde ol). Derudover vil administrationen indgå lejekontrakter med de pavillonfirmaer, der skal etablere pavillonerne. Lovgrundlag Særlov om flygtninge fra Ukraine. Planlovens §5u. Økonomiske konsekvenser KL og Regeringen har aftalt, at udgifter til håndtering af de ukrainske flygtninge forhandles i forbindelse med forhandling af aftalen om kommunernes økonomi for 2023 (Økonomiaftalen 2023). Økonomiaftalen forhandles ultimo maj/primo juni 2022. Udgangspunktet for forhandlingen er, at Regeringen anerkender, at der er tale om en meropgave og medfølgende merudgifter. Udgifter til sociale ydelser, aktivering mm. samt den demografiske udvikling finansieres via de eksisterende strukturer som fx budgetgarantien. Det er endnu uafklaret hvordan yderligere udgifter finansieres. KL er opmærksom på ekstraordinære serviceudgifter til fx dagtilbud, modtageklasser og sundhedsydelser. KL er – som en del af forberedelsen af den kommende forhandling - i dialog med de forskellige ressortministerier om rammerne for finansiering af kommunernes udgifter til håndtering af de ukrainske flygtninge. Kommunerne er forpligtet til at tilbyde midlertidige boliger til flygtninge, der har fået tilkendt opholdstilladelse, og kommunerne kan opkræve en takstfastsat husleje for disse. Den eksisterende lovgivning hjemler ikke refusion for kommunernes udgifter til midlertidige flygtningeboliger, og der kan således ikke opnås refusion for eventuelle udgifter, som ikke dækkes af huslejen. Det er endnu uafklarede hvilken tilpasning der sker efter 10.000 opholdstilladelser eller tre måneder. Det samlede antal ukrainske flygtninge, der fordeles til kommunerne, er således også uafklaret. Her spiller usikkerheden om den samlede flygtningestrøm ind. KL anbefaler, at kommunerne løbende tilpasser behovet for midlertidige boliger. Anlægsudgifter Ud fra den dialog som administrationen har haft med flere forskellige pavillonfirmaer vurderes det at udgiften til etablering af 200 m2 pavillon med ca. 10 værelser vil være 400.000 kr. (150.000. kr. til byggemodning og 250.000 kr. til boligerne). Når der etableres 60 værelser vil den samlede udgift derfor være 2,4 mio. kr. Dertil kommer, at det vil medføre en omkostning på 200.000 kr. at fjerne en pavillon på 200 m2. Dette vil udgøre en udgift på 1,2 mio. kr. i det år., hvor pavillonen skal fjernes. Dertil kommer, at der skal anvendes midler til indkøb af inventar til de enkelte værelser, hvor kommunens takst ved etablering af flygtninge er 5.000 kr. pr. voksen og 2.500 kr. pr. barn. Derudover møblering af fællesrum og hårde hvidevarer til fælles brug. I gennemsnit forventes etableringsudgiften at blive ca. 10.000 kr. pr. bolig, svarende til i alt ca. 600.000 kr. Der vil også være etableringsudgifter til en del af de øvrige private udlejningsboliger og istandsættelse og etablering af de allerede besluttede 31 boliger. Disse udgifter vil udgøre 5-10.000 kr.", "source_path": "data/greve/raw_dagsordener/Klima-, Teknik- og Miljøudvalget_2022-04-04T15:30:00+02:00_8ad91927-e522-4ab9-a70f-86f43aa82493.json", "meeting_year": 2022, "meeting_month": 4, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "8ad91927-e522-4ab9-a70f-86f43aa82493", "chunk_id": "8ad91927-e522-4ab9-a70f-86f43aa82493_1_html_fragment_chunk2", "section_type": "html_fragment", "section_title": "Opfølgende indstilling om boliger til ukrainske flygtninge", "committee": "Klima-, Teknik- og Miljøudvalget", "meeting_date": "2022-04-04T15:30:00+02:00", "case_number": "22-003981", "agenda_index": 1, "text": "dækkes af huslejen. Det er endnu uafklarede hvilken tilpasning der sker efter 10.000 opholdstilladelser eller tre måneder. Det samlede antal ukrainske flygtninge, der fordeles til kommunerne, er således også uafklaret. Her spiller usikkerheden om den samlede flygtningestrøm ind. KL anbefaler, at kommunerne løbende tilpasser behovet for midlertidige boliger. Anlægsudgifter Ud fra den dialog som administrationen har haft med flere forskellige pavillonfirmaer vurderes det at udgiften til etablering af 200 m2 pavillon med ca. 10 værelser vil være 400.000 kr. (150.000. kr. til byggemodning og 250.000 kr. til boligerne). Når der etableres 60 værelser vil den samlede udgift derfor være 2,4 mio. kr. Dertil kommer, at det vil medføre en omkostning på 200.000 kr. at fjerne en pavillon på 200 m2. Dette vil udgøre en udgift på 1,2 mio. kr. i det år., hvor pavillonen skal fjernes. Dertil kommer, at der skal anvendes midler til indkøb af inventar til de enkelte værelser, hvor kommunens takst ved etablering af flygtninge er 5.000 kr. pr. voksen og 2.500 kr. pr. barn. Derudover møblering af fællesrum og hårde hvidevarer til fælles brug. I gennemsnit forventes etableringsudgiften at blive ca. 10.000 kr. pr. bolig, svarende til i alt ca. 600.000 kr. Der vil også være etableringsudgifter til en del af de øvrige private udlejningsboliger og istandsættelse og etablering af de allerede besluttede 31 boliger. Disse udgifter vil udgøre 5-10.000 kr. pr. boliger til indkøb af inventar og lettere vedligehold og rengøring svarende til ca. 150.000 kr. I alt en anlægsudgift på ca. 400.000 kr. Den samlede anlægsudgift vil derfor udgøre imellem ca. 3,4 mio. kr. i 2022 for etablering af pavilloner og inventar og 1,2 mio. kr. i det år hvor pavillonerne skal fjernes. Der blev i forbindelse med budget 2020 afsat 12,0 mio. kr. til renovering og ombygning af tre nedlagte institutioner (Blågården, Egedal og Moeskær), således disse blev lovliggjorte til permanente flygtningeboliger. Beløbet er afsat i 2023. Jævnfør sag på denne dagsorden om ”Godkendelse af aftaler med boligselskaber om anvisning af boliger til flygtninge” er der ikke længere behov for hovedparten af disse anlægsmidler. Administrationen anbefaler i stedet at anvende en andel af disse anlægsmidler til boliger til de ukrainske flygtninge. Administrationen indstiller derfor at der fremrykkes 3,4 mio. kr. af de afsatte 12,0 mio. kr. i 2023 til 2022 og at der samtidig meddeles anlægsbevilling på 2,2 mio. kr. Der blev i forbindelse med vedtagelsen af budget 2020 meddelt anlægsbevilling på 1,2 mio. kr. til rådgivning, som ikke er anvendt på nuværende tidspunkt. Denne del at bevillingen vil indgå til nærværende sags udgifter. Herefter udgør anlægsbevillingen 3,4 mio. kr. Administrationen anbefaler, at anlægsbevillingen gives allerede nu, således der kan igangsættes de nødvendige foranstaltninger jævnfør sagsbeskrivelsen. Der er med budget 2022 budgetteret med lånoptagelse til flygtningeboliger i 2024 idet der altid lånoptages det efterfølgende år for udgiften. Hvis byrådet godkender indstillingen om fremrykning af anlægsbevilling fra 2023 til 2022, fremrykkes lånefinansiering tilsvarende fra 2024 til 2023. Dette sker i forbindelse med budgetlægningen af budget 2023-2026. Hvis der er behov for etablering af akutte løsninger derudover vil udgifter til renovering, inventar mv. i første omgang blive finansieret af puljen til bygningsvedligehold af kommunale ejendomme indtil eventuel mulighed for kompensation er kendt. Driftsudgifter Der skal bruges midler til husleje for såvel pavilloner som de private udlejningsboliger. Der regnes med at det vil medføre en udgift på 20.000 kr. om måneden at leje 200 m2 eller 10 værelser i en pavillon. Privatudlejning kan være dyrere afhængig af størrelsen og kvaliteten af boliger. Til de i alt 100 boliger vil der derfor være nødvendigt at afsætte ca. 1,7 mio. kr. til husleje, forbrug og samt forsikring i 2022. Afhængig af hvor længe boligerne skal lejes vil udgiften også køre ind i 2023. Der regnes med at indgå aftaler, der kan opsiges efter 6-7 måneder med 3 måneders opsigelse eller derunder. Rengøring forventes flygtningene selv at skulle varetage. Der vil være behov for at ansætte minimum et ekstra årsværk til teknisk service af pavillonerne. Teknisk service vil stå for indkøb og opsætning af inventar og hjælpe flygtningene med praktiske forhold i boligerne. Flygtninge og andre, der har ophold i kommunernes midlertidige indkvarteringer, skal betale husleje og forbrugsudgifter for opholdet. Der er fastsat en maksimal månedlige betaling for dette. For enlige med og uden børn er dette beløb fastsat til 2.402 kr. Etableres der 100 boliger, må vi derfor forvente en indtægt på ca. 0,24 mio. kr. om måneden. Indtægten hører under servicerammen. Administrationen vender tilbage når de nærmere udgifter og kompensationsmuligheder er kendt. Kommunikation Der vil være en række kommunikationsopgaver forbundet med indstillingen herunder koordinering med nuværende brugere og naboer af grundene, generel modtagelse af de ukrainske flygtninge, som information til borgerne, velkomstmøder mv. Administrationen vil ugentligt orientere byrådet om progression i arbejdet via kommunaldirektøren. Tidsplan Tidsplanen vil være at der indgås aftaler med udlejere og pavillonfirmaer indgås så hurtigt som muligt. Administrationen er allerede i gang med at etablere en række betingede aftaler med pavillonfirmaer. Dog forventes det at de fleste pavilloner først vil kunne være etableret 1-2 måneder fra nu.", "source_path": "data/greve/raw_dagsordener/Klima-, Teknik- og Miljøudvalget_2022-04-04T15:30:00+02:00_8ad91927-e522-4ab9-a70f-86f43aa82493.json", "meeting_year": 2022, "meeting_month": 4, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "8ad91927-e522-4ab9-a70f-86f43aa82493", "chunk_id": "8ad91927-e522-4ab9-a70f-86f43aa82493_2_html_fragment_chunk0", "section_type": "html_fragment", "section_title": "Underskriftsark", "committee": "Klima-, Teknik- og Miljøudvalget", "meeting_date": "2022-04-04T15:30:00+02:00", "case_number": "21-014460", "agenda_index": 2, "text": "Fremstilling Sagsprocedure Klima-, Teknik- og Miljøudvalget. Resume Elektronisk underskriftsark.", "source_path": "data/greve/raw_dagsordener/Klima-, Teknik- og Miljøudvalget_2022-04-04T15:30:00+02:00_8ad91927-e522-4ab9-a70f-86f43aa82493.json", "meeting_year": 2022, "meeting_month": 4, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
