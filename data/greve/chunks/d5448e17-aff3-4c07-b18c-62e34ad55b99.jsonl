{"document_id": "d5448e17-aff3-4c07-b18c-62e34ad55b99", "chunk_id": "d5448e17-aff3-4c07-b18c-62e34ad55b99_0_html_fragment_chunk0", "section_type": "html_fragment", "section_title": "Inspirationstur - renovering af Arenaskolen og Krogårdskolen", "committee": "Skole-, Børne- og Ungeudvalget", "meeting_date": "2022-02-08T08:15:00+01:00", "case_number": "22-001398", "agenda_index": 0, "text": "Beslutning Taget til efterretning. Fremstilling Sagsprocedure Skole, Børne - og Ungeudvalget Resume Med vedtagelsen af budget 2022-2025 er det besluttet, at der skal foretages et analysearbejde ved ekstern rådgiver af renoveringsbehov og muligheder på henholdsvis Arenaskolen og Krogårdskolen. Klima-, Teknik - og Miljøudvalget og Skole-, Børne - og Ungeudvalget inviteres til orientering om det forestående arbejde. Orienteringen foregår ved besøg på de to skoler. Indstilling Center for Dagtilbud & Skoler indstiller, at orienteringen tages til efterretning. Sagsbeskrivelse Programmet for udvalgenes besøg fremgår af nedenstående. Det er vigtigt at gøre opmærksom på, at mødet starter på Arenaskolen, og at udvalgenes medlemmer selv skal sørge for transport til Arenaskolen og mellem Arenaskolen og Krogårdskolen. Kl. 08.15: Deltagerne mødes udenfor Arenaskolen. Kl. 09.15: Arenaskolen forlades – egen transport til Krogårdskolen. Kl. 09.45: Inspirationsturen slutter, hvorefter Skole-, Børne- og Ungeudvalget fortsætter med ordinært udvalgsmøde. Økonomiske konsekvenser Orienteringssagen har ingen økonomiske konsekvenser. Sagens forløb 08-02-2022 Skole-, Børne- og Ungeudvalget 2022 Taget til efterretning.", "source_path": "data/greve/raw_dagsordener/Skole-, Børne- og Ungeudvalget_2022-02-08T08:15:00+01:00_d5448e17-aff3-4c07-b18c-62e34ad55b99.json", "meeting_year": 2022, "meeting_month": 2, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "d5448e17-aff3-4c07-b18c-62e34ad55b99", "chunk_id": "d5448e17-aff3-4c07-b18c-62e34ad55b99_1_html_fragment_chunk0", "section_type": "html_fragment", "section_title": "Godkendelse af dagsorden", "committee": "Skole-, Børne- og Ungeudvalget", "meeting_date": "2022-02-08T08:15:00+01:00", "case_number": "21-014470", "agenda_index": 1, "text": "Beslutning Godkendt. Fremstilling Sagsprocedure Skole-, Børne- og Ungeudvalget. Resume Godkendelse af dagsorden for mødet den 8. februar 2022. Indstilling Center for Politik, Organisation & Borgerbetjening indstiller, at dagsordenen godkendes. Sagens forløb 08-02-2022 Skole-, Børne- og Ungeudvalget 2022 Godkendt.", "source_path": "data/greve/raw_dagsordener/Skole-, Børne- og Ungeudvalget_2022-02-08T08:15:00+01:00_d5448e17-aff3-4c07-b18c-62e34ad55b99.json", "meeting_year": 2022, "meeting_month": 2, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "d5448e17-aff3-4c07-b18c-62e34ad55b99", "chunk_id": "d5448e17-aff3-4c07-b18c-62e34ad55b99_2_html_fragment_chunk0", "section_type": "html_fragment", "section_title": "Introduktion til Pædagogisk Psykologisk Rådgivning", "committee": "Skole-, Børne- og Ungeudvalget", "meeting_date": "2022-02-08T08:15:00+01:00", "case_number": "22-001244", "agenda_index": 2, "text": "Beslutning Taget til efterretning. Fremstilling Sagsprocedure Skole-, Børne- og Ungeudvalget. Resume På mødet bliver udvalget introduceret til Pædagogisk Psykologisk Rådgivnings (PPR) område og virke. Udvalget vil få en generel introduktion til hvem PPR er og vil blive introduceret til de arbejdsfelter PPR beskæftiger sig med. Susan Harnow, leder af PPR deltager under dette punkt. Indstilling Center for Børn & Familier indstiller, at orientering tages til efterretning. Sagens forløb 08-02-2022 Skole-, Børne- og Ungeudvalget 2022 Taget til efterretning.", "source_path": "data/greve/raw_dagsordener/Skole-, Børne- og Ungeudvalget_2022-02-08T08:15:00+01:00_d5448e17-aff3-4c07-b18c-62e34ad55b99.json", "meeting_year": 2022, "meeting_month": 2, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "d5448e17-aff3-4c07-b18c-62e34ad55b99", "chunk_id": "d5448e17-aff3-4c07-b18c-62e34ad55b99_3_html_fragment_chunk0", "section_type": "html_fragment", "section_title": "Drøftelse af politiske målsætninger", "committee": "Skole-, Børne- og Ungeudvalget", "meeting_date": "2022-02-08T08:15:00+01:00", "case_number": "22-001684", "agenda_index": 3, "text": "Beslutning Udvalget drøftede politiske indsatser og mål indenfor udvalgets område. Fremstilling Sagsprocedure Skole-, Børne- og Ungdomsudvalg et . Resume På udvalgsmødet i januar introducerede udvalgsmedlemmerne sig til hinanden og indledte drøftelserne af deres respektive mærkesager. Som grundlag for den videre drøftelse præsenteres der til dette møde demål og de politikker, der gennem de sidste fire år er arbejdet med på udvalgets områder. Indstilling Center for Politik, Organisation & Borgerbetjening, Center for Job & Socialservice, Center for Dagtilbud & Skoler, Center for Børn & Familier, Center for Teknik & Miljø og Center for Sundhed & Pleje indstiller, at udvalget fortsætter drøftelsen af deres mål og politikker. Sagsbeskrivelse På mødet lægges der op til, at udvalget forsætter drøftelsen af mål og politikker, som blev opstartet ved udvalgsmødet i januar. Udvalgte politikker fra seneste byrådsperiode er vedlagt som bilag til denne sag. De kan inddrages i drøftelsen af fremtidige mål og politikker. Drøftelserne på mødet peger frem mod Byrådets Budget- og visionsseminar den 4. og 5. marts, hvor Byrådet bliver præsenteret for et oplæg om Greve Kommunes økonomi, udfordringer og større indsatsområder. Der vil på seminaret blive samlet op på udvalgenes ønsker til politiske fokuspunkter. På seminaret skal Byrådet drøfte visionen for Greve Kommune. Visionen vil danne grundlag for det kommende konkrete arbejde med kommunens nye politiske målsætninger i de forskellige fagudvalg. Administrationen vil gerne lægge op til en drøftelse af: Hvilke politiske målsætninger har udvalget? Hvilke 3 politiske målsætninger er de vigtigste for udvalget? Ud fra de eksisterende politikker og mål, hvad vil udvalget gerne bygge videre på? Nedenstående er en overordnet gennemgang af arbejdet, der er foregået med udvalgte politikker i seneste byrådsperiode. Det kan inddrages som et baggrundstæppe for udvalgets drøftelse. Det eksisterende fundament i arbejdet med Greve Kommunes politikker I den seneste byrådsperiode 2018-2021 har Greve Kommune arbejdet med et styringskoncept, som styrer efter de effektmål, der er beskrevet i kommunens 7 borgerrettede politikker. Politikkerne er stadig gældende. Effektmålene er organiseret inden for 6 liv; børneliv, ungeliv, voksenliv, seniorliv, ældreliv samt vækst- og erhvervsliv. Livene har været med til at skabe et godt fundament for at sikre et øget tværgående samarbejde i organisationen, hvor borgere og erhverv er i centrum for opgaveløsningen. Hvert udvalg er gennem perioden blevet præsenteret for status på de enkelte politikker. Seneste skriftlige status blev forelagt Byrådet den 24. august 2020. Herefter blev det besluttet, at der ikke skulle følges op på målene på grund af Covid19. På baggrund af efterspørgsel fra Byrådet blev opfølgningen efterfølgende ændret til mundtlige oplæg om arbejdet med konkrete indsatser i kommunen. Der har i perioden været afholdt en række oplæg for de enkelte fagudvalg, en rundtur den 21. september 2020 og en Markedsdag den 14. juni 2021. Begge dage har der været mundtlige oplæg om indsatser inden for de 7 politikker, og der var en videoopsamling på de to dage for Byrådet. Til det kommende arbejde med budget, vision og nye politikker står udvalgene derfor allerede på et fundament af en række mål og indsatser, der er arbejdet med og på nogle punkter fortsat arbejdes med. Nedenstående er et kort oprids af hvordan der er arbejdet med udvalgte politikker. Arbejdet med Børne- og Ungepolitikken Inden for Børne- og Ungepolitikken er der blevet arbejdet med 7 effektmål. Målene omhandler trivsel, faglighed, sprog, motorik, fællesskaber. Der har der også været fokus på målgruppen børn i særlige positioner med målrettede forbyggende indsatser. Derudover er der inden for det samlede børne- og ungeliv yderligere er effektmål fra Kultur-, Idræts- og Fritidspolitikken, Sundheds- og Psykiatripolitikken, Integrations- og Hjemsendelsespolitikken. Arbejdet med Kultur-, Idræts- og Fritidspolitikken Kultur-, Idræts- og Fritidspolitikken står på fundamentet af mange aktive og frivillige borgere i Greve Kommune. Inden for Kultur-, Idræts- og Fritidspolitikken er der blevet arbejdet med at skabe de bedst mulige vilkår for alle børn, unge, voksne, seniorer og ældres fritidsliv. Der er arbejdet med 13 effektmål indenfor børne-, unge-, voksen-, senior-, ældre- og vækst & erhvervsliv. Målene har haft et stort fokus på mental og fysisk sundhed f.eks. gennem unge i fællesskaber og motorik, desuden er der arbejdet med læring og udvikling, frivillige og styrkelse af Mosede Fort. Kultur-, Idræts- og Fritidspolitikken indoptager de lovgivningsmæssige krav til en folkeoplysningspolitik. Arbejdet med Sundheds- og Psykiatripolitikken I Sundheds – og Psykiatripolitikken er der 15 effektmål med fokus på at borgere med fysiske eller psykiske sygdomme, får den støtte de har behov for. I forhold til børn, unge og voksne har administrationen arbejdet med konkrete indsatser målrettet borgere med psykiske lidelser med henblik på mental sundhed og øget trivsel. Indsatserne har både haft forebyggende og behandlende formål. Arbejdet med Integrations- og Hjemsendelsespolitikken Der er arbejdet på en række af de opstillede mål, som knytter sig til integrationspolitikken, det er mål omkring sproglighed, fritidsaktiviteter, beskæftigelse og selvforsørgelse samt mulighederne for repatriering. Denne politik berører børne-, unge-, voksen - , senior - og ældreliv. Økonomiske konsekvenser Sagen har ingen økonomiske konsekvenser. Lovgrundlag Der er forskellige lovgrundlag på de forskellige fagområder. Tidsplan Der er planlagt følgende: Budget- og visionsseminar den 4.-5. marts: Opsamling på udvalgenes ønsker til mål og politikker. Sagens forløb 08-02-2022 Skole-, Børne- og Ungeudvalget 2022 Udvalget drøftede politiske indsatser og mål indenfor udvalgets område.", "source_path": "data/greve/raw_dagsordener/Skole-, Børne- og Ungeudvalget_2022-02-08T08:15:00+01:00_d5448e17-aff3-4c07-b18c-62e34ad55b99.json", "meeting_year": 2022, "meeting_month": 2, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "d5448e17-aff3-4c07-b18c-62e34ad55b99", "chunk_id": "d5448e17-aff3-4c07-b18c-62e34ad55b99_4_html_fragment_chunk0", "section_type": "html_fragment", "section_title": "Indskrivning til 0. klasse - skoleåret 2022/2023", "committee": "Skole-, Børne- og Ungeudvalget", "meeting_date": "2022-02-08T08:15:00+01:00", "case_number": "22-001156", "agenda_index": 4, "text": "Beslutning Taget til efterretning. Fremstilling Sagsprocedure Skole-, Børne - og Ungeudvalget Resume Udvalget orienteres om fordelingen af 0. klasser i Greve Kommune til skoleåret 2022/2023. Indstilling Center for Dagtilbud & Skoler indstiller, at udvalget tager orienteringen til efterretning. Sagsbeskrivelse På mødet orienterer Center for Dagtilbud & Skoler om resultatet af indskrivningen. Den endelige fordeling, og oprettelse af antal 0. klasser, ligger først klar til på mødet i udvalget, og resultatet kan således ikke oplyses forud for mødet. Politisk er der besluttet en række principper for oprettelsen af 0. klasser i Greve Kommune. Principperne kan læses i deres fulde længde i Skolestyrelsesvedtægten for Greve Kommune. Nedenstående er lavet et udtræk af principperne. Forældrenes valg Ved indskrivning har forældrene mulighed for at ønske op til 3 skoler i en prioriteret rækkefølge. Klassestørrelser Ved indskrivningen til 0. klasse oprettes der som minimum to 0. klasser pr. skole. Ved indskrivning til 0. klasse oprettes kun hele klasser med mellem 22 og 25 elever pr. klasse i gennemsnit på årgangen. Det kan ved indskrivningen til 0. klasse være nødvendigt at ændre på distriktsgrænserne for at kunne oprette hele klasser på mellem 22 og 25 elever pr. klasse i gennemsnit på årgangen. Forud for skoleindskrivningen orienteres alle forældre om, at skoledistrikterne kan blive justeret frem til skolestart. Skoledistrikterne justeres, hvis ikke det er muligt at etablere hele klasser på mellem 22 og 25 elever pr. klasse i gennemsnit på årgangen indenfor de eksisterende skoledistrikter. Skoledistriktet justeres i mindst muligt omfang og udelukkende med henblik på at opfylde den politiske beslutning om at opnå klasser på mellem 22 og 25 elever. Fordeling af pladser I videst muligt omfang imødekommes forældrenes ønske om skole. Hvis ikke det er muligt at imødekomme alle ønsker, indskrives elever med bopæl i Greve Kommune i denne rækkefølge: 1) Elever med søskendegaranti. 2) Omgængere på klassetrinnet. 3) Placering af elever med et væsentligt behov for sprogstøtte og elever med særlige behov (f.eks elever til co-teachingforløb). 4) Elever med bopæl i skoledistriktet. 5) Elever, der benytter sig af frit skolevalg, indskrives således, at elever med bopæl tættest på skolen indskrives først. 6) Elever med bopæl i andre kommuner indskrives med udgangspunkt i søskende og derefter afstand til skolen, således at elever med søskende på skolen indskrives først, og derefter indskrives elever med bopæl tættest på skolen. Lovgrundlag Greve Kommunes Skolestyrelsesvedtægt Sagens forløb 08-02-2022 Skole-, Børne- og Ungeudvalget 2022 Taget til efterretning.", "source_path": "data/greve/raw_dagsordener/Skole-, Børne- og Ungeudvalget_2022-02-08T08:15:00+01:00_d5448e17-aff3-4c07-b18c-62e34ad55b99.json", "meeting_year": 2022, "meeting_month": 2, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "d5448e17-aff3-4c07-b18c-62e34ad55b99", "chunk_id": "d5448e17-aff3-4c07-b18c-62e34ad55b99_5_html_fragment_chunk0", "section_type": "html_fragment", "section_title": "Delegationsplan for Greve Byråd 2022-2025", "committee": "Skole-, Børne- og Ungeudvalget", "meeting_date": "2022-02-08T08:15:00+01:00", "case_number": "21-016268", "agenda_index": 5, "text": "Beslutning Anbefales. Fremstilling Sagsprocedure Beskæftigelse- og Erhvervsudvalget, Sundhed- og Omsorgsudvalget, Social- og Handicapudvalget, Skole-, Børne- og Ungeudvalget, Plan-, Trygheds- og Integrationsudvalget, Kultur- og Fritidsudvalget, Klima-, Teknik- og Miljøudvalget, Økonomiudvalget og Byrådet. Resume I forbindelse med tiltrædelse af nyt byråd, besluttede Byrådet den nye styrelsesvedtægt for Greve Kommune den 1. december 2021. Denne sag forelægger den reviderede delegationsplan for Greve Kommune til godkendelse. I sagsfremstillingen gennemgås kort de enkelte ændringer til delegationsplanen. Indstilling Center for Politik, Organisation & Borgerbetjening indstiller, at delegationsplanen for Greve Kommune godkendes. Sagsbeskrivelse Delegationsplanen for Greve Kommune skal tilpasses den nye udvalgsstruktur i Greve Byråd. I forbindelse med gennemgang af delegationsplanen, har administrationen desuden tilføjet nogle få præciseringer. I det følgende gennemgås kort de enkelte ændringer i delegationsplanen. I bilag til sagen er vedlagt den gamle delegationsplan, den nye delegationsplan hvor ændringerne er markeret og den nye delegationsplan, hvor ændringerne ikke er markeret. Byrådet Det er præciseret, at Byrådet har ansvar for ansættelse og afskedigelse på direktørniveau. Økonomiudvalget Det er præciseret, at administrationen har beslutningskompetence, hvad angår budgetomplaceringer indenfor et budgetområde under et udvalgs bevilling. Administrationens beslutningskompetencer under personale er præciseret i en fodnote. Erhverv og Turisme flyttes til Beskæftigelses- og Erhvervsudvalget. Beskæftigelses- og Erhvervsudvalget Erhverv og Turisme overdrages fra Økonomiudvalget. Integration, kriminalitetsforebyggelse og exitstrategi for rockere og bandemedlemmer flyttes til Plan-, Integrations- og Tryghedsudvalget. Særligt Tilrettelagt Ungdomsuddannelse og Forberedende Grunduddannelse flyttes til Skole-, Børne- og Ungeudvalget. Klima-, Teknik- og Miljøudvalget Byggesagsbehandling, herunder dispensationer, overdrages fra Plan-, Trygheds- og Integrationsudvalget. Plan,- Trygheds- og Integrationsudvalget Byggesagsbehandling, herunder dispensationer, flyttes til Klima-, Teknik- og Miljøudvalget. Integration, kriminalitetsforebyggelse og exitstrategi for rockere og bandemedlemmer overdrages fra Beskæftigelses- og Erhvervsudvalget. Kultur- og Fritidsudvalget Administrativ præcisering angående tilladelser til benyttelse af arkivalier fra §7 kommunearkivet. Skole-, Børne- og Ungeudvalget Særligt Tilrettelagt Ungdomsuddannelse og Forberedende Grunduddannelse overdraget fra Erhvervs- og Beskæftigelsesudvalget. Sundheds- og Omsorgsudvalget I henhold til styrelsesvedtægten er opgaverne fra det tidligere Social-, Sundheds- og Psykiatriudvalg fordelt på Sundheds- og Omsorgsudvalget og på Social- og Handicapudvalget. Social- og Handicapudvalget I henhold til styrelsesvedtægten er opgaverne fra det tidligere Social-, Sundheds- og Psykiatriudvalg fordelt på Sundheds- og Omsorgsudvalget og på Social- og Handicapudvalget. Lovgrundlag Lov om kommunernes styrelse. Økonomiske konsekvenser Sagen har ingen økonomiske konsekvenser. Kommunikation Delegationsplanen lægges på Greve Kommunes hjemmeside, når den er vedtaget endeligt i Byrådet. Sagens forløb 07-02-2022 Beskæftigelses- og Erhvervsudvalget 2022 Anbefales inden for beskæftigelses- og erhvervsområdet. 07-02-2022 Sundheds- og Omsorgsudvalget 2022 Anbefales. 07-02-2022 Social- og Handicapudvalget 2022 Anbefales. 08-02-2022 Skole-, Børne- og Ungeudvalget 2022 Anbefales. 08-02-2022 Plan-, Trygheds- og Integrationsudvalget 2022 Beslutning ikke frigivet 09-02-2022 Kultur- og Fritidsudvalget 2022 Beslutning ikke frigivet 14-02-2022 Klima-, Teknik- og Miljøudvalget 2022 Beslutning ikke frigivet 28-02-2022 Økonomiudvalget 2022 Beslutning ikke frigivet 07-03-2022 Byråd Beslutning ikke frigivet", "source_path": "data/greve/raw_dagsordener/Skole-, Børne- og Ungeudvalget_2022-02-08T08:15:00+01:00_d5448e17-aff3-4c07-b18c-62e34ad55b99.json", "meeting_year": 2022, "meeting_month": 2, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "d5448e17-aff3-4c07-b18c-62e34ad55b99", "chunk_id": "d5448e17-aff3-4c07-b18c-62e34ad55b99_6_html_fragment_chunk0", "section_type": "html_fragment", "section_title": "Indtægts- og udgiftsbevilling vedr. kompetenceløft af medarbejdere, der arbejder med 0-2-årige fra udsatte og sårbare familier", "committee": "Skole-, Børne- og Ungeudvalget", "meeting_date": "2022-02-08T08:15:00+01:00", "case_number": "20-008475K", "agenda_index": 6, "text": "Beslutning 1) Anbefales, idet udvalget på et senere møde ønsker en sag der belyser kompetenceudvikling på området. 2)Anbefales, idet udvalget på et senere møde ønsker en sag der belyser kompetenceudvikling på området. Fremstilling Sagsprocedure Skole-, og Børne- og Ungeudvalget, Økonomiudvalget og Byrådet. Resume Greve Kommune fået udmeldt et beløb på 0,539 mio. kr. fra den statslige pulje til kompetenceløft af pædagoger og pædagogiske assistenter i daginstitutioner samt dagplejere, der arbejder med 0-2-årige fra udsatte og sårbare familier. Center for Dagtilbud & Skoler beder i sagen om godkendelse af en indtægts- og udgiftsbevilling på maksimalt 0,539 mio. kr. i 2022. Indstilling Center for Dagtilbud & Skoler indstiller, 1) at der meddeles tillægsbevilling til merindtægter på maksimalt 0,539 kr. i 2022 til kompetenceløft af pædagoger, pædagogiske assistenter og dagplejere, og 2) at der meddeles tillægsbevilling til merudgifter på maksimalt 0,539 kr. i 2022 til kompetenceløft af pædagoger, pædagogiske assistenter og dagplejere. Sagsbeskrivelse Som en del af ”1.000 dages programmet – en bedre start på livet” er der på finansloven tilbage i 2019 afsat en økonomisk ramme på 74 mio. kr. til kompetenceløft af pædagoger og pædagogiske assistenter i daginstitutioner samt dagplejere, der arbejder med 0-2-årige fra udsatte og sårbare familier. Midlerne fordeles efter en objektiv fordelingsnøgle mellem kommunerne, hvor Greve Kommunes andel udgør maksimalt 0,539 mio. kr. For at have mulighed for at få andel i midlerne, tilkendegav Greve Kommune ønske om deltagelse i kompetenceudviklingsindsatsen den 28. februar 2020. Da coronaen ramte landet i marts 2020 besluttede Center for Dagtilbud & Skoler, at afvente igangsætning af disse kompetenceudviklingsinitiativer for at sikre driften i dagtilbuddene, hvilket lå i tråd med opfordringen fra ministeriet om at udskyde udviklingsorienterede tiltag, der ikke var knyttet direkte til driften. Greve Kommune var på baggrund heraf i dialog med ministeriet, som tilkendegav, at kommunen uden problemer kunne vente med at igangsætte kompetenceudviklingen til 2022, dog således at udgifterne seneste afholdes i 2022. Udmøntning i Greve Kommune i 2022 Puljens målgruppe er henholdsvis pædagoger og pædagogiske assistenter i daginstitutioner samt dagplejere, hvor alle de nævnte faggrupper arbejder med 0-2-årige børn fra sårbare og udsatte familier. I forhold til Greve Kommune er personale i følgende typer af dagtilbud omfattet: Kommunale daginstitutioner. Selvejende daginstitutioner. Privatinstitutioner. Kommunal dagpleje. Ifølge kriterierne for anvendelsen af midlerne skal de anvendes efter fordelingsnøgle, der hedder 69-31. Det betyder, at ca. 69 procent af midlerne forudsættes anvendt på diplommodul for pædagoger samt læringsforløb for pædagogiske assistenter i daginstitutioner, mens ca. 31 procent af midlerne forudsættes anvendt på læringsforløb for dagplejere. Det muligt indenfor puljens rammer at tilbyde 11 pædagoger, 7 pædagogiske assistenter og 10 dagplejere et særligt diplom – eller læringsforløb. Center for Dagtilbud har kontaktet de tre privatinstitutioner i kommunen med henblik på deres deltagelse, men de to af dem har ikke 0-2-årige børn og den tredje har ikke vendt tilbage på centerets henvendelse. I januar 2022 påbegynder pædagoger og pædagogiske assistenter fra kommunale og selvejende institutioner deres forløb på Professionshøjskolen Absalon. Puljen dækker udover kursusafgiften også udgifter til vikardækning, når medarbejderne er til undervisning. På nuværende tidspunkt er der ikke planlagt læringsforløb for Greve Dagpleje inden for puljens rammer. Baggrunden herfor er, at Greve Dagpleje har fået finansieret et stort kompetenceforløb med samme profil, dækkende hele dagplejen, via den Den Kommunale Kompetencefond. Formålet med puljen (Børne- og Undervisningsministeriets beskrivelse) Kompetenceløftinitiativets og hermed tildelingspuljens formål er, at medvirke til at styrke trivsel, udviklings- og læringsmuligheder for 0-2-årige fra sårbare og udsatte familier gennem kompetenceløft af såvel pædagoger og pædagogiske assistenter i daginstitutioner som dagplejere, der arbejder med 0-2-årige børn fra sårbare og udsatte familier. Kompetenceløftet skal ske gennem et diplommodul for pædagoger og et fem-dages læringsforløb for pædagogiske assistenter i daginstitutioner og dagplejere med fokus på barnets første 1.000 dage. Det forventes, at diplommodulet og læringsforløbene medvirker til: at skærpe og styrke det pædagogiske personales kompetencer i arbejdet med børn i udsatte positioner i deres første 1.000 dage, at styrke personalets viden om børns trivsel, læring, udvikling og dannelse i de første 1.000 dage, tværfagligt samarbejde, stimulerende læringsmiljøer samt om forældresamarbejde, og at bidrage til, at arbejdet med børn i udsatte positioner i deres første 1.000 dage ses i en bredere sammenhæng med arbejdet med læring og udvikling i den styrkede pædagogiske læreplan. Lovgrundlag Kompetenceindsatsen og anvendelsen af midlerne skal tilrettelægges i overensstemmelse med ” Vejledning om tildelingspulje til kompetenceløft af pædagoger og pædagogiske assistenter i daginstitutioner samt dagplejere, der arbejder med 0-2-årige fra udsatte og sårbare familier” samt ”Bilag 1. Ramme for udmøntningen af kompetenceudviklingsinitiativet i 1.000-dages programmet” . Økonomiske konsekvenser Udbetaling af tilskud fra ministeriet foretages på baggrund af det faktiske forbrug i delregnskab og afsluttende regnskab i tilskudsperioden 1. januar 2022 – 31. december 2022. Sagens forløb 08-02-2022 Skole-, Børne- og Ungeudvalget 2022 1) Anbefales, idet udvalget på et senere møde ønsker en sag der belyser kompetenceudvikling på området. 2)Anbefales, idet udvalget på et senere møde ønsker en sag der belyser kompetenceudvikling på området. 28-02-2022 Økonomiudvalget 2022 Beslutning ikke frigivet 07-03-2022 Byråd Beslutning ikke frigivet", "source_path": "data/greve/raw_dagsordener/Skole-, Børne- og Ungeudvalget_2022-02-08T08:15:00+01:00_d5448e17-aff3-4c07-b18c-62e34ad55b99.json", "meeting_year": 2022, "meeting_month": 2, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "d5448e17-aff3-4c07-b18c-62e34ad55b99", "chunk_id": "d5448e17-aff3-4c07-b18c-62e34ad55b99_7_html_fragment_chunk0", "section_type": "html_fragment", "section_title": "Strandskolen - Idrætsfaciliteter - Projektforslag og anlægsøkonomi", "committee": "Skole-, Børne- og Ungeudvalget", "meeting_date": "2022-02-08T08:15:00+01:00", "case_number": "20-072985K", "agenda_index": 7, "text": "Beslutning Pkt. 1: Anbefales. Pkt. 2: Anbefales. Pkt. 3: Anbefales. Pkt. 4: Anbefales. Pkt. 5: Anbefales. Pkt. 6: Anbefales. Pkt. 7: Anbefales. Fremstilling Sagsprocedure Skole-, Børne- og Ungeudvalget, Kultur- og Fritidsudvalget, Klima-, Teknik- og Miljøudvalget, Økonomiudvalget og Byrådet. Resume I denne sag skal der tages stilling til byggeprogrammet for udbygning af idrætsfaciliteter ved Karlslunde Idrætsforening, udbuds- og tildelingskriterier for valg af totalentreprenør, frigivelse af anlægsbevilling, samt ejerskab af udbygningen og revideret tidsplan for udbygning. Indstilling Center for Politik, Organisation & Borgerbetjening indstiller, 1) at byggeprogram for udbygning af idrætsfaciliteter ved Karlslunde Idrætsforening godkendes, 2) at administrationen bemyndiges til at godkende valg af totalentreprenør i henhold til de udbudskriterier, der er fremlagt i sagen, 3) at ejerskabet af udbygningen tinglyses tilhørende Karlslunde Idrætsforening samt at der tages pant i ejendommen, 4) at der reserveres 4,55 mio. kr. fra kassebeholdningen til fremtidig deponering, 5) at den reviderede tidsplan tages til efterretning, 6) at der foretages en evaluering af organiseringen, og 7) at der meddeles anlægsbevilling på i alt 29,8 mio. kr. til totalentreprisen, og at dette finansieres af det til formålet afsatte rådighedsbeløb. Sagsbeskrivelse Baggrund Byrådet godkendte den 14. december 2020 tidsplan og proces for udbygning af idrætsfaciliteter ved Karlslunde Idrætsforening til brug for idrætsundervisning af Strandskolens elever. Sagen blev fulgt op på Byrådets møde den 22. marts 2021, hvor udkast til samarbejdsaftale, kriterier for valg af rådgiver, frigivelse af anlægsmidler hertil, samt indarbejdelse af option og revideret tidsplan blev godkendt. Det indgik i beslutningen, at Karlslundehallerne anvendes som langsigtet løsning til Strandskolens Idrætsundervisning, og at Strandskolens egne gymnastiksale rives ned, herunder at: Karlslunde Hallerne udbygges, så kapaciteten tilpasses Strandskolens og foreningsmedlemmernes aktiviteter. Dette indebærer ekstra bade- og omklædningsfaciliteter, ekstra depotrum samt udbygning af Hal 3 med springsal. Strandskolens elever vil have fortrinsret til anvendelse af haller og udearealer ved idrætscentret. Der frigøres areal på Strandskolen, som senere kan udmatrikuleres/frasælges til andre formål. Karlslunde Skole, der ligesom Strandskolen er udfordret på idrætsfaciliteter jævnfør folkeskoleloven, ligeledes kan anvende Karlslunde Hallerne til idrætsundervisning, når udbygningen er realiseret. Det skal bemærkes, at beslutningen om at Strandskolens elever har fortrinsret til haller og udearealer udmøntes i form af en samarbejdsaftale, hvor begge parters behov tilgodeses, og hvor rammer for samarbejdet fastlægges. Administrationen har siden gennemført udbud af rådgiveropgaven, og sammen med rådgiver gennemført afdækning af skolens og idrætsforeningernes behov til udbygningen. 1. Byggeprogram Afdækningen er foregået gennem én workshop med skolens elever, og tre workshops med repræsentanter for skolen og idrætsforeningen. Resultatet er indarbejdet i vedlagte ”Bruger- og behovsafdækning”, der udgør en del af det samlede udbudsmateriale. I den fremtidige planløsning er der, udover det primære formål at skabe plads til Strandskolens idrætsundervisning og Karlslunde Idrætsforenings behov for plads til gymnastikafdelingen, lagt vægt på at sikre en klarere logistisk sammenhæng mellem funktionerne i idrætscenteret, samtidig med at flere aldersgrupper før og efter idræt kan opholde sig i foyeren samtidig. Den af Byrådet besluttede option er indarbejdet i forslaget til byggeprogram på lige fod med de øvrige funktioner. Det sker i form af etablering af mødefaciliteter i foyer og multisal. Ved at alle funktioner holdes på samme etageniveau, undgås udgifter til etablering af en elevator til den foreslåede option på 1. sal., som istedet kan prioriteres til de ønskede funktioner beskrevet i optionen. Resultatet er indarbejdet i ”Byggeprogram”. Det samlede projekt omfatter en udbygning på forventeligt 1.000 m2 eksklusiv birum som foyer mv. Udbygning af idræts-sale Udbygningen indebærer etablering af en multisal forenden af Hal 1, samt etablering af en springsal for enden af Hal 3. Multisalen vil kunne anvendes til idræt for de mindre klasser, til yoga og pilates, ældregymnastik samt møder og konferencer. Der vil være mulighed for at åbne op mod Hal 1, så Multisalen kan anvendes som scene. Springsalen vil primært blive anvendt af gymnastikafdelingen under KIF. Springsalen skal kunne åbnes op mod Hal 3, så begge haller kan anvendes som en stor hal. Springsalen etableres med faste springgrave og med plads til trampoliner og fasttrack-bane. Omklædningsfaciliteter Der etableres nye omklædningsfaciliteter, der i dagtimerne er forbeholdt Strandskolen. Omklædningsfaciliteterne skal leve op til krav om, at lærerne kan føre tilsyn med eleverne. Omklædningsfaciliteter foreslås placeret på langsiden af Hal 3, hvor der også etableres en ny indgang der er tættere på Strandskolen. Foyer Den eksisterende foyer udvides, og der etableres en ny indgang mod Strandskolen. Foyeren bliver den akse der forbinder funktionerne i idrætscenteret, og muliggør mødeaktivitet før og efter idræt. Depoter I tilknytning til de nye sale og den ombyggede foyer etableres der depoter der skal sikre, at hallerne er fri for opmagasinering af redskaber. Herudover er der gjort plads til møde- og undervisningsfaciliteter, personalerum og værksted. Byggeprogrammet omfatter tegninger og beskrivelse af udbygningen. Vedhæftet som bilag til denne sag er det udarbejdede byggeprogram, der danner grundlag for gennemførelse af et total-entrepriseudbud. Tegningerne er alene vejledende, da udformningen vil være et konkurrenceelement i totalentreprise-konkurrencen. Administrationen indstiller, at det af KIF godkendte byggeprogram, godkendes. 2. Udbudskriterier Byggeprogrammet udbydes i totalentreprise, hvilket betyder at bygningsopgaven tildeles én entreprenør, der både forestår projektering af det endelige byggeri på baggrund af byggeprogrammet, og forestår opførelse frem mod et nøglefærdigt byggeri. Udbuddet gennemføres som en indbudt begrænset licitation uden forudgående prækvalifikation, i totalentreprise, med tildelingskriteriet det økonomiske mest fordelagtige tilbud. Ved udvælgelsen blandt egnede og kvalificerede ansøgere udpeges 4 ansøgere, som i lyset af den udbudte opgave har den bedste tekniske og faglige formåen. Bygherren har et ønske og en forventning om, at projektet realiseres inden for en pris, der ligger meget tæt på targetprisen for projektet vedr. udbygning af Karlslunde hallerne. Byggeriet gennemføres som en samlet totalentreprise, med en targetpris for totalentreprisen på 25.500.000 kr. ekskl. moms. Tilbud der (efter prissætning af forbehold) overskrider targetprisen med mere end 2%, afvises som ukonditionsmæssige. Formålet med en targetpris er, at der kommer mest muligt kvalitet for det afsatte budget, som både måles i funktioner, materialer og m2. Administrationen indstiller, at Administrationen bemyndiges til at godkende valg af totalentreprenør i henhold til nedenstående udbudskriterier: Pris: 15% Tilbuddets arkitektoniske og tekniske værdi: 55% Organisation og metode: 30 % Betingelser for udbuddet vedlægges. Udbuddet følger retningslinjerne i Greve Kommunes økonomiske politik, herunder retningslinjer vedr. sociale klausuler. 3. Deponering I forbindelse med udbygningen af det samlede areal ved Karlslunde IF og anlæggelsen af nye bygninger, er der behov for at foretage deponering af midler i forhold til værdien af, at benytte faciliteter, der ikke ejes af Greve Kommune. Deponering skal ske jf. lånebekendtgørelsens regler, og det betyder konkret, at der skal fastlåses likviditet, som frigives over 25 år. Selve deponeringssummen i projektet afhænger af Strandskolens og øvrige enheders brug af både eksisterende og nye bygninger, samt antallet af m2 og etableringen af nye bygninger. I udgangspunktet skal der deponeres svarende til højeste værdi af enten byggeomkostninger eller den offentlige ejendomsværdi. Der kan dog korrigeres sådan, at der kun deponeres svarende til det areal, der benyttes, det vil sige de m2 der benyttes ud af de samlede m2. Ligeledes kan der korrigeres for at der kun deponeres svarende til den tid, der benyttes ud af den samlede åbningstid. Herudover korrigeres der for ferie, således at det kun er skoleåret, der danner grundlag for deponeringen. Administrationen indstiller at midlerne, i alt 4,55 mio. kr., reserveres fra kassen, og at den endelige bevilling vil blive fremlagt politisk, når de samlede omkostninger relateret til nybyggeriet er opgjort. 4. Ejerskab Byrådet godkendte den 14. december 2020 administrationens indstilling om, at afklaring af ejerskabet afventede økonomiske beregninger ift. momsregulativer, deponeringsforhold og driftstilskud med afsæt i byggeprogrammet. På baggrund af det indstillede byggeprogram, samt model for deponering, indstiller Administrationen, at ejerskabet tinglyses som værende Karlslunde Idrætsforenings. Dermed udbetales anlægsmidler som anlægstilskud inkl. moms til KIF, som er Bygherre og afholder udgifterne. Greve Kommunes investering sikres ved tinglysning af pant i ejendommen. 5. Revideret tidsplan Byrådet godkendte den 14. december 2020 administrationens indstilling til tidsplan der indebar, at tilbygningerne ville stå færdige marts 2023. Det har været nødvendigt at anvende ekstra tid til afdækning af brugerbehov, ligesom der må forventes længere tid til byggesagsbehandling end oprindeligt forventet, hvorfor Administrationen indstiller følgende reviderede tidsplan til godkendelse. Januar - marts 2022: Politisk beslutningsproces. Marts 2022: Udbud offentliggøres. Maj 2022: Tilbudsfrist. Juni 2022: Der skrives kontrakt med entreprenør. Juni - september 2022: Projekteringsfase. September - november 2022: Byggetilladelse behandles. November 2022 - oktober 2023: Byggeriet realiseres. Oktober 2023: Indvielse af byggeriet. Strandskolen er indforstået med, at byggeriet først kan tages i brug ultimo oktober måned 2023, da idrætsundervisning indtil efterårsferien foregår udendørs. Gymnastiksale på Strandskolen rives først ned, når udbygningen af Karlslunde Hallerne er færdige og tidligst i 2024. 6. Evaluering Byrådet besluttede den 14. december 2022 organisering og ansvarsfordeling af arbejdet med behovsafdækning, udbud og byggeledelse af opgaven. Det indstilles at der, når byggeriet er ved at være til vejs ende, dvs. efteråret 2023, foretages en evaluering af den organisatoriske konstruktion. Lovgrundlag Lånebekendtgørelsen, krav om deponering svarende til højeste værdi af enten byggeomkostninger eller den offentlige ejendomsværdi. Folkeskolelovens krav til idræt som eksamensfag , så skolernes afgangselever kan undervises efter gældende krav til idrætsundervisning og føres op til idrætseksamen. Kommunalfuldmagten .", "source_path": "data/greve/raw_dagsordener/Skole-, Børne- og Ungeudvalget_2022-02-08T08:15:00+01:00_d5448e17-aff3-4c07-b18c-62e34ad55b99.json", "meeting_year": 2022, "meeting_month": 2, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "d5448e17-aff3-4c07-b18c-62e34ad55b99", "chunk_id": "d5448e17-aff3-4c07-b18c-62e34ad55b99_7_html_fragment_chunk1", "section_type": "html_fragment", "section_title": "Strandskolen - Idrætsfaciliteter - Projektforslag og anlægsøkonomi", "committee": "Skole-, Børne- og Ungeudvalget", "meeting_date": "2022-02-08T08:15:00+01:00", "case_number": "20-072985K", "agenda_index": 7, "text": "investering sikres ved tinglysning af pant i ejendommen. 5. Revideret tidsplan Byrådet godkendte den 14. december 2020 administrationens indstilling til tidsplan der indebar, at tilbygningerne ville stå færdige marts 2023. Det har været nødvendigt at anvende ekstra tid til afdækning af brugerbehov, ligesom der må forventes længere tid til byggesagsbehandling end oprindeligt forventet, hvorfor Administrationen indstiller følgende reviderede tidsplan til godkendelse. Januar - marts 2022: Politisk beslutningsproces. Marts 2022: Udbud offentliggøres. Maj 2022: Tilbudsfrist. Juni 2022: Der skrives kontrakt med entreprenør. Juni - september 2022: Projekteringsfase. September - november 2022: Byggetilladelse behandles. November 2022 - oktober 2023: Byggeriet realiseres. Oktober 2023: Indvielse af byggeriet. Strandskolen er indforstået med, at byggeriet først kan tages i brug ultimo oktober måned 2023, da idrætsundervisning indtil efterårsferien foregår udendørs. Gymnastiksale på Strandskolen rives først ned, når udbygningen af Karlslunde Hallerne er færdige og tidligst i 2024. 6. Evaluering Byrådet besluttede den 14. december 2022 organisering og ansvarsfordeling af arbejdet med behovsafdækning, udbud og byggeledelse af opgaven. Det indstilles at der, når byggeriet er ved at være til vejs ende, dvs. efteråret 2023, foretages en evaluering af den organisatoriske konstruktion. Lovgrundlag Lånebekendtgørelsen, krav om deponering svarende til højeste værdi af enten byggeomkostninger eller den offentlige ejendomsværdi. Folkeskolelovens krav til idræt som eksamensfag , så skolernes afgangselever kan undervises efter gældende krav til idrætsundervisning og føres op til idrætseksamen. Kommunalfuldmagten . Da hallerne i Karlslunde drives for kommunale midler, er hallerne også forpligtet til at overholde de regler, der gælder for driften af Greve Kommune. Lejekontrakt på grund mellem Greve Kommune og Karlslunde Idrætsforening – Det fremgår af lejekontrakten vedr. grundarealet, at der er et pantsætningsforbud, hvoraf det fremgår at de opførte bygninger ikke må pantsættes uden forudgående tilladelse fra kommunen. Der er fra Greve Kommunes side aftalt uopsigelighed indtil den 30. april 2050, hvorefter aftalen fra begge parters side er opsigelig med seks måneders varsel. Karlslunde Idrætsforening kan opsige aftalen med 1 års varsel. Det fremgår endvidere af lejekontrakten, at det lejede alene må anvendes til brug for opførelse af bygninger til brug for idrætsudøvere. Økonomiske konsekvenser Forudsætningen for etablering af udbygningen er, at Greve Kommune har afsat 31 mio. kr. i Budget 2021-2024 til formålet, og at KIF finansierer 2,5 mio. kr. (inkl. moms). Greve Kommune har mulighed for at afløfte 85 pct. af den normale momsandel, hvorfor der kan udbetales 37,3 mio. kr. (inkl. moms) til KIF, som i udgangspunktet er bygherre på projektet og efterfølgende også ejer de nyopførte bygninger. Der er således i alt ca. 39,8 mio. kr. (inkl. moms) til rådighed. 1.000 kr. Budget samlet Udbetaling inkl. positivlistemoms Til disposition ekskl. moms Opr. kommunal udgift 31.000 37.349 29.880 Egenfinansiering KIF 2.500 2.500 2.000 Anlægsudgift i alt 33.500 39.849 31.880 - PL Budget 2022 (1,4%) 412 496 397 I alt 33.912 40.346 32.277 Budgettet indeholder samtlige udgifter forbundet med projektet, dvs. bygherrerådgivning, udbuds- og projekteringsomkostninger, opførelses- og ombygningsomkostninger, byggemodning indenfor matriklen og inventar. 1.000 kr. Overslag i 2021-priser (ekskl. moms) Overslag i 2022-priser (ekskl . moms) Bygherrerådgiver 1.200 1.249 Grundudgifter 100 101 Totalentreprise (Targetpris) 25.500 25.863 Inventar - bygherreleverance 1.500 1.515 Øvrige omkostninger 500 507 Uforudsete udgifter (10% - 25%) 3.000 3.042 Samlet anlægsudgift 31.800 32.277 På Byrådets møde den 22. marts 2021 blev der frigivet anlægsmidler til rådgiver, i alt 2 mio. kr. Med denne sag søges der om frigivelse af de resterende anlægsmidler 29,8 mio. kr. til totalentreprisen, grundudgifter, inventar og øvrige omkostninger. Bevillingen indarbejdes i det samlede anlægsbudget hos Center for Teknik og Miljø, og udbetales til Karlslunde Idrætsforening, med henblik på fakturering i Karlslunde Idrætsforening, jævnfør den betalingsplan der bliver aftalt med rådgiver og totalentreprenør. Driftstilskud Ved etableringen af nye bygninger og en udvidelse af det samlede antal m2, vil det årlige driftstilskud til Karlslunde IF skulle øges tilsvarende, og indarbejdes i den eksisterende driftsaftale. Karlslunde Idrætsforening har tidligere estimeret, at etablering af nye bade- og omklædningsfaciliteter, ekstra depoter samt ny springhal, vil det betyde en årlig stigning i tilskuddet på ca. 0,8 mio. kr. Beløbet er bevilget ifm. vedtagelse af budget 2021-2024 og indarbejdet varigt fra 2023. Administrationen indstiller, at endelige beregninger på behov for evt. yderligere driftstilskud afventer den endelige bygnings-løsning, jf. kommende kontrakt med total-entreprenør, og drøftes ifm. budget 2024-2027. Kommunikation Der er udarbejdet en kommunikationsplan for projektet, samt en projekthjemmeside på Greve.dk, hvor der løbende bliver orienteret om projektet, både om idrætsprojekter og Strandskole-projektet. Sagens forløb 08-02-2022 Skole-, Børne- og Ungeudvalget 2022 Pkt. 1: Anbefales. Pkt. 2: Anbefales. Pkt. 3: Anbefales. Pkt. 4: Anbefales. Pkt. 5: Anbefales. Pkt. 6: Anbefales. Pkt. 7: Anbefales. 09-02-2022 Kultur- og Fritidsudvalget 2022 Beslutning ikke frigivet 14-02-2022 Klima-, Teknik- og Miljøudvalget 2022 Beslutning ikke frigivet 28-02-2022 Økonomiudvalget 2022 Beslutning ikke frigivet 07-03-2022 Byråd Beslutning ikke frigivet", "source_path": "data/greve/raw_dagsordener/Skole-, Børne- og Ungeudvalget_2022-02-08T08:15:00+01:00_d5448e17-aff3-4c07-b18c-62e34ad55b99.json", "meeting_year": 2022, "meeting_month": 2, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "d5448e17-aff3-4c07-b18c-62e34ad55b99", "chunk_id": "d5448e17-aff3-4c07-b18c-62e34ad55b99_8_html_fragment_chunk0", "section_type": "html_fragment", "section_title": "Lukket:  Henvendelser til formanden", "committee": "Skole-, Børne- og Ungeudvalget", "meeting_date": "2022-02-08T08:15:00+01:00", "case_number": "21-015028", "agenda_index": 8, "text": "Taget til efterretning.", "source_path": "data/greve/raw_dagsordener/Skole-, Børne- og Ungeudvalget_2022-02-08T08:15:00+01:00_d5448e17-aff3-4c07-b18c-62e34ad55b99.json", "meeting_year": 2022, "meeting_month": 2, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "d5448e17-aff3-4c07-b18c-62e34ad55b99", "chunk_id": "d5448e17-aff3-4c07-b18c-62e34ad55b99_9_html_fragment_chunk0", "section_type": "html_fragment", "section_title": "Orientering fra formanden/gensidig orientering", "committee": "Skole-, Børne- og Ungeudvalget", "meeting_date": "2022-02-08T08:15:00+01:00", "case_number": "21-014467", "agenda_index": 9, "text": "Beslutning Taget til efterretning. Fremstilling Sagsprocedure Skole-, Børne- og Ungeudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Center for Politik, Organisation & Borgerbetjening indstiller, at eventuelle orienteringer tages til efterretning. Henvendelse fra BUBL - se vedhæftede bilag Sagens forløb 08-02-2022 Skole-, Børne- og Ungeudvalget 2022 Taget til efterretning.", "source_path": "data/greve/raw_dagsordener/Skole-, Børne- og Ungeudvalget_2022-02-08T08:15:00+01:00_d5448e17-aff3-4c07-b18c-62e34ad55b99.json", "meeting_year": 2022, "meeting_month": 2, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "d5448e17-aff3-4c07-b18c-62e34ad55b99", "chunk_id": "d5448e17-aff3-4c07-b18c-62e34ad55b99_10_html_fragment_chunk0", "section_type": "html_fragment", "section_title": "Huskeliste/Orientering fra administrationen", "committee": "Skole-, Børne- og Ungeudvalget", "meeting_date": "2022-02-08T08:15:00+01:00", "case_number": "21-013716", "agenda_index": 10, "text": "Beslutning Taget til efterretning, idet udvalget ønsker en sag der beskriver hvilke muligheder der er for at indhente inspiration og viden inden for udvalgets område. Fremstilling Sagsprocedure Skole-, Børne- og Ungeudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil den blive vedlagt som bilag. Indstilling Center for Politik, Organisation & Borgerbetjening indstiller, at eventuelle orienteringer tages til efterretning. Sagsfremstilling Administrationen har følgende til orientering: KL ́s Børn & Unge Topmøde flyttes til den 16. - 17. maj 2022 i Aalborg Kongres og Kulturcenter. Udvalget skal tage stilling til om de vil deltage, dog kan det blive en udfordring af skaffe flybilletter og hotel. Covid-19: Administrationen giver en status på den aktuelle situation på dagtilbuds, skole – og fritidsområdet. Sagens forløb 08-02-2022 Skole-, Børne- og Ungeudvalget 2022 Taget til efterretning, idet udvalget ønsker en sag der beskriver hvilke muligheder der er for at indhente inspiration og viden inden for udvalgets område.", "source_path": "data/greve/raw_dagsordener/Skole-, Børne- og Ungeudvalget_2022-02-08T08:15:00+01:00_d5448e17-aff3-4c07-b18c-62e34ad55b99.json", "meeting_year": 2022, "meeting_month": 2, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "d5448e17-aff3-4c07-b18c-62e34ad55b99", "chunk_id": "d5448e17-aff3-4c07-b18c-62e34ad55b99_11_html_fragment_chunk0", "section_type": "html_fragment", "section_title": "Skole-, Børne- og Ungeudvalgets kalender 2022", "committee": "Skole-, Børne- og Ungeudvalget", "meeting_date": "2022-02-08T08:15:00+01:00", "case_number": "21-014469", "agenda_index": 11, "text": "Beslutning Taget til efterretning. Fremstilling Sagsprocedure Skole-, Børne- og Ungeudvalget. Resume I sagen gives et overblik over Skole-, Børne- og Ungeudvalget udvalgsmøder og møder i tilknytning til udvalget. Indstilling Center for Politik, Organisation & Borgerbetjening indstiller, at orienteringen tages til efterretning. Sagsbeskrivelse Skole-, Børne- og Ungeudvalgets kalender pr. 24.01.22 Sagens forløb 08-02-2022 Skole-, Børne- og Ungeudvalget 2022 Taget til efterretning.", "source_path": "data/greve/raw_dagsordener/Skole-, Børne- og Ungeudvalget_2022-02-08T08:15:00+01:00_d5448e17-aff3-4c07-b18c-62e34ad55b99.json", "meeting_year": 2022, "meeting_month": 2, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "d5448e17-aff3-4c07-b18c-62e34ad55b99", "chunk_id": "d5448e17-aff3-4c07-b18c-62e34ad55b99_12_html_fragment_chunk0", "section_type": "html_fragment", "section_title": "Underskriftsark", "committee": "Skole-, Børne- og Ungeudvalget", "meeting_date": "2022-02-08T08:15:00+01:00", "case_number": "", "agenda_index": 12, "text": "Fremstilling Sagsprocedure Skole-, og Børne- og Ungeudvalget. Resume Elektronisk underskriftsark. Sagens forløb 08-02-2022 Skole-, Børne- og Ungeudvalget 2022", "source_path": "data/greve/raw_dagsordener/Skole-, Børne- og Ungeudvalget_2022-02-08T08:15:00+01:00_d5448e17-aff3-4c07-b18c-62e34ad55b99.json", "meeting_year": 2022, "meeting_month": 2, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
