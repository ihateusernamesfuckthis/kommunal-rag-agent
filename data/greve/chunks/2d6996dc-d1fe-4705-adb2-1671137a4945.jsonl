{"document_id": "2d6996dc-d1fe-4705-adb2-1671137a4945", "chunk_id": "2d6996dc-d1fe-4705-adb2-1671137a4945_0_html_fragment_chunk0", "section_type": "html_fragment", "section_title": "Godkendelse af dagsorden", "committee": "Beskæftigelses- og Erhvervsudvalget", "meeting_date": "2023-01-09T08:00:00+01:00", "case_number": "21-014448", "agenda_index": 0, "text": "Godkendelse af dagsorden Godkendt. Sagsprocedure Beskæftigelses- og Erhvervsudvalget. Resume Godkendelse af dagsorden for mødet den 9. januar 2023. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Beskæftigelses- og Erhvervsudvalget_2023-01-09T08:00:00+01:00_2d6996dc-d1fe-4705-adb2-1671137a4945.json", "meeting_year": 2023, "meeting_month": 1, "committee_normalized": "beskæftigelsesogerhvervs", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "2d6996dc-d1fe-4705-adb2-1671137a4945", "chunk_id": "2d6996dc-d1fe-4705-adb2-1671137a4945_1_html_fragment_chunk0", "section_type": "html_fragment", "section_title": "1. udkast til Beskæftigelsespolitikken 2023-2026", "committee": "Beskæftigelses- og Erhvervsudvalget", "meeting_date": "2023-01-09T08:00:00+01:00", "case_number": "22-015695", "agenda_index": 1, "text": "1. udkast til Beskæftigelsespolitikken 2023-2026 Udvalget drøftede politikken og ønskede fokus på digitalisering i møderne og indsatserne hvor det kan skabe værdi. Sagsprocedure Beskæftigelses- og Erhvervsudvalget. Resume Sagen indeholder 1. udkast til Beskæftigelsespolitikken 2023- 2026 og der lægges med sagen op til at Beskæftigelses- og Erhvervsudvalget drøfter udkastet og kommer med input til det. Indstilling Administrationen indstiller at udvalget drøfter og kommer med input til 1. udkast til Beskæftigelsespolitikken 2023- 2026. Sagsbeskrivelse Sagen lægger op til, at udvalget på dagens møde drøfter og giver input til 1. udkast til Beskæftigelsespolitikken 2023-2026. Udvalget kan således komme med konkrete formuleringer, justeringer, tilføjelser, eller andre ændringer til politikken. På baggrund af drøftelserne på dette møde, tilretter administrationen politikken og præsenterer Beskæftigelses- og Erhvervsudvalget for 2. udkast. Administrationen anbefaler at 2. udkast sendes i høring i administrationens MED udvalg jævnfør tidsplanen. Administrationen samler op på høringssvar og forelægger 3. udkast til Beskæftigelsespolitikken 2023-2026. Politikken kan justeres frem mod den endelige vedtagelse jævnfør tidsplanen. Der arbejdes samlet set med 8 borgerettede politikker for perioden 2023-2026, som følger et fælles sagsforløb. Det endelige udkast til politikkerne lægges op til godkendelse i byrådet jævnfør tidsplanen. Baggrund for af Beskæftigelsespolitikken Beskæftigelsespolitikken 2023-2026 erstatter den nuværende Beskæftigelsespolitik 2019-2022 som byrådet vedtog den 12. november 2018. Beskæftigelsespolitikken 2023-2026 er udformet ud fra fokuspunkter fra Beskæftigelses- og Erhvervsudvalget, som ønskede at forsætte med flere elementer fra den gamle politik. Politikken adresserer de udfordringer der arbejdes med på området i Greve og den tager udgangspunkt i Greve Kommunes vision. Byrådet godkendte i foråret 2022 en vision for Greve Kommune kaldet ”Naturligvis Greve gennem helhedssyn og fællesskaber”. Visionen indeholder fem temaer: Aktivt foreningsliv, Bæredygtig kommune, Hverdag med indhold, Velfærd i fællesskab og Aktiv borgerinddragelse. Visionens temaer, beskriver byrådets ønsker til, hvordan det skal være at bo, leve, gå i skole, arbejde og deltage i fritids-, idræts- og kulturlivet i Greve Kommune. De 8 borgerettede politikker tager afsæt i visionen og er retningsgivende for de beslutninger, der træffes i byrådet og i de underliggende politiske fagudvalg. Kobling til øvrige politikker og til temaerne i byrådets vision Beskæftigelsespolitikken 2023-2026 skal ses i sammenhæng med øvrige politikker og strategier på tværs af kommunen inden for følgende områder: arbejdsfællesskaber og foreningsliv, sundhed og mental sundhed. Beskæftigelsespolitikken 2023-2026 er koblet til tre af visionens temaer: Hverdag med indhold, Velfærd i fællesskab og Aktiv borgerinddragelse. Afsnit i Beskæftigelsespolitikken Beskæftigelsespolitikken er målrettet alle borgere i Greve Kommune med fokus på at der er plads til alle og alle skal bidrage. Politikken sætter spot på de udfordringer vi arbejder med i Greve og den retning kommunen ønsker at forsætte med i arbejdet beskæftigelsesområdet. Ambitionen er at Greve Kommune har et velfungerende og inkluderende arbejdsmarked, hvor borgerne har den højst mulige grad af selvforsørgelse og virksomhederne har adgang til relevant arbejdskraft. Politikken er opbygget i følgende afsnit: Formandens forord om politisk retning Indledning om byrådets vision og temaer Beskæftigelsespolitikken kobling til visionens temaer Udviklingen på beskæftigelsesområdet om udviklingen i ledighed og efterspørgslen på arbejdskraft Alle skal bidrage om borgere der kan selv/ikke kan selv og et fokus på de unge Plads til alle om borgere der har udfordringer med at finde en plads på arbejdsmarkedet Relevant arbejdskraft om samarbejde i forhold til relevant arbejdskraft Ønskede effekter om ønskede effekter af politikken Lovgrundlag - Økonomiske konsekvenser Sagen har ingen økonomiske konsekvenser. Kommunikation Når byrådet har godkendt Beskæftigelsespolitikken offentliggøres den på Greve Kommunes hjemmeside. Tidsplan Dato Handling 9. januar - 16. januar 2023 1.Behandling. Godkendelse af udkast til politikker i fagudvalg 6. februar – 9. februar 2023 2.Behandling. Godkendelse af politikker i fagudvalg, udkast sendes i høring 10. februar – 17. marts 2023 Høringsperiode 24. april – 27. april 2023 3.Behandling. Endelig godkendelse af politikker 2023-2026 15. Maj 2023 Godkendelse af politikker i byrådet", "source_path": "data/greve/raw_dagsordener/Beskæftigelses- og Erhvervsudvalget_2023-01-09T08:00:00+01:00_2d6996dc-d1fe-4705-adb2-1671137a4945.json", "meeting_year": 2023, "meeting_month": 1, "committee_normalized": "beskæftigelsesogerhvervs", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "2d6996dc-d1fe-4705-adb2-1671137a4945", "chunk_id": "2d6996dc-d1fe-4705-adb2-1671137a4945_2_html_fragment_chunk0", "section_type": "html_fragment", "section_title": "1. udkast til Vækst- og Erhvervspolitik 2023 - 2026", "committee": "Beskæftigelses- og Erhvervsudvalget", "meeting_date": "2023-01-09T08:00:00+01:00", "case_number": "22-015696", "agenda_index": 2, "text": "1. udkast til Vækst- og Erhvervspolitik 2023 - 2026 Udkast til politikken blev drøftet, og der ikke blev fundet anledning til ændringer. Sagsprocedure Beskæftigelses- og Erhvervsudvalget og Klima-, Teknik- og Miljøudvalget. Resume Sagen indeholder 1. udkast til Vækst- og Erhvervspolitikken 2023 – 2026. Der lægges med sagen op til, at udvalget drøfter udkastet og kommer med input til det. Indstilling Administrationen indstiller, at udvalget drøfter og kommer med input til 1. udkast af Vækst- og Erhvervspolitik 2023-2026. Sagsbeskrivelse S agen lægger op til, at udvalget på dagens møde drøfter og giver input til 1. udkast af den reviderede Vækst- og Erhvervspolitik 2023-2026. Udvalget kan således komme med konkrete formuleringer, justeringer, tilføjelser, eller andre ændringer til politikken. På baggrund af drøftelserne på dette møde, tilretter administrationen politikken og præsenterer udvalget for 2. udkast. Administrationen anbefaler, at 2. udkast sendes i høring i Greve ErhvervsCenter og administrationens MED udvalg jf. tidsplanen. Administrationen samler op på høringssvar og forelægger 3. udkast af Vækst- og Erhvervspolitik 2023-2026. Politikken kan justeres frem mod den endelige vedtagelse jf. tidsplanen. Baggrund og indhold for Vækst- og Erhvervspolitik 2023-2026 Vækst- og Erhvervspolitikken er udformet på baggrund af drøftelserne om en ny Vækst- og Erhvervspolitik i henholdsvis Beskæftigelses- og Erhvervsudvalget og Klima-, Teknik- og Miljøudvalget, som ønskede en højere grad af fokus i politikken på gensidigt samarbejde med erhvervslivet. ErhvervsCentrets bestyrelse gav i samme drøftelser input til fokusområder, som sammen med ønsker fra udvalgene danner grundlag for Vækst- og Erhvervspolitikkens overordnede pejlemærker. De politiske pejlemærker udgør således retningen for erhvervslivet i de kommende fire år. Politiske pejlemærker Vækst- og Erhvervspolitikken 2023-2026 består af fire pejlemærker, som tegner de overordnede indsats- og fokusområder for den erhvervsmæssige indsats i politikkens løbetid. De fire pejlemærker er henholdsvis rammevilkår, arbejdskraft, grøn vækst og iværksætteri. Med pejlemærke om rammevilkår skal sikres, at Greve Kommune er en af de bedste kommuner at drive virksomhed i ved at fokusere på service og mødet med kommunen, kendskabet til kommunens udbud for det lokale erhvervsliv samt infrastrukturen. Pejlemærket om arbejdskraft sætter retningen for kommunens rolle som rekrutteringskanal for virksomhederne og at erhvervslivet bliver mere opmærksom på relevante puljer, opkvalificeringsmuligheder og lærlingeforløb. Den grønne dagsorden afspejles i Vækst- og Erhvervspolitikken gennem pejlemærke om grøn vækst. Her opsættes en ambition om etablering af klimapartnerskaber med interesserede virksomheder og brancheorganisationer for både at kunne identificere og minimere flere grønne barrierer, som erhvervslivet oplever samt sikre en løbende vidensdeling på tværs af størrelse og sektorer. Pejlemærket er en ny tilføjelse, som ikke var i Vækst- og Erhvervspolitik 2019 – 2022. Det sidste pejlemærke om iværksætteri sætter fokus på ErhvervsCentret som nem indgang for nystartede virksomheder. Igennem en aktiv kommunikationsindsats sættes i pejlemærket en ambition om at øge kendskabet til iværksætteriet i samarbejde med ungdomsuddannelserne, herunder også erhvervsskolerne. Politikkens opbygning består af følgende afsnit: Formandens forord Introduktion til politikken Greve Kommunes vision Politiske pejlemærker Det starter med rammevilkår Arbejdskraft, opkvalificeringer og lærlingeforløb Grøn vækst Iværksætteri Kobling til øvrige politikker og til temaerne i Byrådets vision Byrådet godkendte i foråret 2022 en vision for Greve Kommune kaldet ”Naturligvis Greve gennem helhedssyn og fællesskaber”. Visionen indeholder fem temaer: Aktivt foreningsliv, Bæredygtig kommune, Hverdag med indhold, Velfærd i fællesskab og Aktiv borgerinddragelse . Visionens temaer, beskriver byrådets ønsker til, hvordan det skal være at bo, leve, gå i skole, arbejde og deltage i fritids-, idræts- og kulturlivet i Greve kommune. Med afsæt i visionen arbejder Byrådet med i alt 8 borgerettede politikker for perioden 2023-2026. Politikkerne er retningsgivende for de beslutninger, der træffes i Byrådet og i de underliggende politiske udvalg. Vækst- og Erhvervspolitikken skal ses i sammenhæng med de øvrige politikker og strategier på tværs af kommunen inden for både planlægning, beskæftigelse, uddannelse og klima. Vækst- og Erhvervspolitikken er særligt koblet til følgende af visionens temaer: Bæredygtig Kommune og Hverdag med indhold. For at bidrage til en bæredygtig kommune sætter den nye politik fokus på grøn omstilling, hvor erhvervslivet udgør en fremtrædende samarbejdspartner og bidragyder. Vækst- og Erhvervspolitikken ønsker at sætte retningen for Greve Kommune som et sammenhængende erhvervs-, arbejdskraft- og uddannelsesområde, hvor erhvervslivet i højere grad kan trække på tilgængelig, relevant arbejdskraft. Der ønskes at blive skabt et grundlag for en hverdag med indhold for flere. Økonomiske konsekvenser Sagen har ingen økonomiske konsekvenser. Kommunikation Efter 2. behandling sendes udkast til Vækst- og Erhvervspolitik 2023 – 2026 i høring i ErhvervsCentrets Bestyrelse og i kommunens LokalMED og OmrådeMED . Efter Byrådet har godkendt Vækst- og Erhvervspolitik 2023 – 2026 offentliggøres den på både Greve Kommunes og ErhvervsCentrets hjemmeside. Tidsplan Dato Handling 9. januar - 16. januar 2023 1.Behandling. Drøftelse af udkast til politikker i fagudvalg 6. februar – 9. februar 2023 2.Behandling. Godkendelse af politikker i fagudvalg, udkast sendes i høring 10. februar – 17. marts 2023 Høringsperiode i LokalMED , OmrådeMED og ErhvervsCentrets bestyrelse 24. april – 27. april 2023 3.Behandling. Endelig godkendelse af politikker 2023-2026 15. Maj 2023 Godkendelse af politikker i byrådet", "source_path": "data/greve/raw_dagsordener/Beskæftigelses- og Erhvervsudvalget_2023-01-09T08:00:00+01:00_2d6996dc-d1fe-4705-adb2-1671137a4945.json", "meeting_year": 2023, "meeting_month": 1, "committee_normalized": "beskæftigelsesogerhvervs", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "2d6996dc-d1fe-4705-adb2-1671137a4945", "chunk_id": "2d6996dc-d1fe-4705-adb2-1671137a4945_3_html_fragment_chunk0", "section_type": "html_fragment", "section_title": "Budgetopfølgning 3 2022, Beskæftigelses- og Erhvervsudvalget", "committee": "Beskæftigelses- og Erhvervsudvalget", "meeting_date": "2023-01-09T08:00:00+01:00", "case_number": "22-000028", "agenda_index": 3, "text": "Budgetopfølgning 3 2022, Beskæftigelses- og Erhvervsudvalget Orienteringen blev taget til efterretning. Sagsprocedure Beskæftigelse- og Erhvervsudvalget. Resume I denne sag orienteres fagudvalget om indholdet i budgetopfølgning 3 2022 inden for eget udvalgsområde. Budgetopfølgning 3 2022 blev behandlet i Byrådet den 12. december 2022. Indstilling Administrationen indstiller at sagen tages til efterretning. Sagsbeskrivelse Denne sag skal ses i sammenhæng med den samlede budgetopfølgning 3 2022, som er udarbejdet pr. 30. september 2022 og blev behandlet af Byrådet den 12. december 2022. Det korrigerede budget for Beskæftigelses- og Erhvervsudvalget var pr. 30. september 2022 på 676,5 mio. kr., hvoraf 667,5 mio. kr. ligger uden for servicerammen. Afvigelser på udvalgets område gennemgås nedenfor. Områder under Beskæftigelses- og Erhvervsudvalget Samlet set forventes der inden for udvalgets området et mindreforbrug på 19,95 mio. kr. Langt størstedelen af af dette ligger uden for servicerammen. I budgetopfølgning 2 (BO2) var forventningen et mindreforbrug på 43,0 mio. kr. Den største ændring i forhold til BO2 er forventningen til udgifterne til sygedagpenge, som er steget. Drift inden for servicerammen Indenfor servicerammen forventes der samlet merudgifter på 0,14 mio. kr. som består af modsatrettede afvigelser. Der forventes mindreforbrug vedrørende løn til ansatte med løntilskud i kommunen på 0,5 mio. kr. samt driften af Erhvervscentret på 0,7 mio. kr. Herudover er der merudgifter til lægeerklæringer på 1,1 mio. kr. Drift uden for servicerammen Uden for servicerammen forventes der samlet et mindreforbrug på 19,8 mio. kr., som skyldes flere modsatrettede afvigelser. Udgifterne uden for servicerammen er påvirket af kriserne i det omkringliggende samfund. Ved midtvejsreguleringen var det forventningen, at overførselsudgifterne ville balancere. Denne forventning er nu ændret til en merudgift. Budgetområde 8.01 forsørgelsesudgifter De ændrede forudsætninger ses især på de forventede udgifter til sygedagpenge, hvor der forventes flere udgifter i forhold til forventningen i BO2. Den forventede merudgift hertil er på 21,1 mio. kr. Forventningerne er ændret som følge af flere sammenhængene faktorer. Ved BO2 var forventningen til udgifterne baseret på KL og finansministeriets prognose, som har vist sig at være lavere end den faktiske udvikling på landsplan og i Greve Kommune jævnfør nedenstående graf. Graf 1 - Fuldtidspersoner på sygedagpenge 2019-22 En række andre kommuner, udover Greve, oplever samme tendens med flere udgifter til sygedagpenge end prognosen fra KL og Finansministeriet tilsagde. Sygehusvæsenet er i krise som følge af covid-19, sygeplejerskestrejken og generel personalemangel. Det betyder, at der er lange ventelister til behandling og genoptræning, hvor Region Sjælland er blandt de hårdest ramte. De lange ventelister forlænger sygedagpengeforløbene, hvilket betyder flere udgifter for kommunen idet den statslige refusion til kommunens sygedagpengeudgifter falder jo længere et sygedagpengeforløb er. Graf 2 - Refusionstrappen Greve Kommune har flere borgere på sygedagpengeforløb over 52 uger, hvor refusionsprocenten er lavest, end resten af landet. Herudover er ledigheden lav i Greve Kommune, hvilket betyder, at der potentielt er flere, der kan komme på sygedagpenge. Udover stigning i udgifterne til sygedagpenge forventes der merforbrug inden for brøkpension, enkeltydelser, statsrefusion af personlige tillæg og boligsikring. Modsat forventes mindreforbrug til overførselsydelser på 23,2 mio. kr. samt dagpenge til forsikrede ledige på 8,8 mio. kr. Budgetområde 8.02 Beskæftigelses- og aktiveringstilbud Der forventes et mindreforbrug i udgifterne til den kommunale beskæftigelsesindsats på 10 mio. kr. som følge af den lave ledighed. Herudover er der forventede mindreforbrug til selvforsørgelse- og hjemrejseprogram på 0,9 mio. kr. Jobcenterets Aktive Tilbud (JAT) forventer en mindreindtægt på 0,6 mio. kr. som følge af færre udgifter i forbindelse med vakancer. Der er opgjort vakancer under Beskæftigelses- og aktiveringstilbud for 0,6 mio.kr. vedrørende Jobcenterets Aktive Tilbud (JAT). Alle enkelt afvigelser inden for udvalgets område kan ses af bilag 1. Økonomiske konsekvenser Sagen har ingen selvstændige økonomiske konsekvenser, da disse ligger i bevillingssagen til budgetopfølgning 3, som blev behandlet af Byrådet den 12. december 2022.", "source_path": "data/greve/raw_dagsordener/Beskæftigelses- og Erhvervsudvalget_2023-01-09T08:00:00+01:00_2d6996dc-d1fe-4705-adb2-1671137a4945.json", "meeting_year": 2023, "meeting_month": 1, "committee_normalized": "beskæftigelsesogerhvervs", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "2d6996dc-d1fe-4705-adb2-1671137a4945", "chunk_id": "2d6996dc-d1fe-4705-adb2-1671137a4945_4_html_fragment_chunk0", "section_type": "html_fragment", "section_title": "Beskæftigelsesministeriets benchmarking af kommunernes beskæftigelsesindsats for perioden 3. kvartal 2021 - 2. kvartal 2022", "committee": "Beskæftigelses- og Erhvervsudvalget", "meeting_date": "2023-01-09T08:00:00+01:00", "case_number": "22-015694", "agenda_index": 4, "text": "Beskæftigelsesministeriets benchmarking af kommunernes beskæftigelsesindsats for perioden 3. kvartal 2021 - 2. kvartal 2022 Orienteringen blev taget til efterretning. Sagsprocedure Beskæftigelses- og Erhvervsudvalget. Resume Beskæftigelsesministeriet offentliggør hvert halve år en benchmarking af kommunernes resultater af beskæftigelsesindsatsen og administrationen orienterer Beskæftigelses- og Erhvervsudvalget om Greves placering. Den seneste benchmarking er offentliggjort den 25. november 2022 og vedrører perioden 3. kvartal 2021 til 2. kvartal 2022. Greve er rangeret som nr. 18 ud af landets 98 kommuner. I sagen orienteres om baggrunden for benchmarkingen og hvilke ydelser der indgår. Der sammenlignes med rangeringen i de fire foregående benchmarkingperioder. Indstilling Administrationen indstiller, at orienteringen tages til efterretning. Sagsbeskrivelse Med ændringer i Lov om Aktiv Beskæftigelsesindsats fra 1. januar 2020, fik kommunerne en vis grad af frihed til at planlægge beskæftigelsesindsatsen. Et flertal i Folketinget besluttede i den sammenhæng, at der løbende skulle holdes øje med kommunernes resultater gennem den såkaldte benchmarking, som Beskæftigelsesministeriet offentliggøre hvert halve år. I benchmarkingen måles kommunerne på, hvor mange borgere den enkelte kommune har på offentlig forsørgelse, sammenlignet med det antal der forventes ud fra kommunes rammevilkår. En lav rangering er udtryk for at kommunen klarer sig godt og bedre end rammevilkårene tilsiger. Hvis kommunen klarer sig dårligere end rammevilkårene tilsiger med en høj rangering, kan kommunen komme under skærpet tilsyn. I sidste ende kan det betyde, at kommunen bliver sat under administration indenfor beskæftigelsesområdet. Den aktuelle benchmarkingrapport For Greve ser tallene sådan ud: Benchmark 3. kvartal 2021 til 2. kvartal 2022 Placering i benchmark Forventet antal iht. rammevilkår Faktisk antal Forskel Antal helårspersoner, alle ydelser 18 2.191 2.107 -84* Heraf A-dagpenge 39 535 522 -12 Heraf sygedagpenge 52 917 917 0 Heraf kontanthjælp mv. 16 743 668 -75 *De 84 færre helårspersoner matcher ikke med de underliggende kategorier, der tilsammen giver 87 helårspersoner færre. Forskellen må skyldes Beskæftigelsesministeriets afrundinger. Samlet set har Greve i alt 84 helårspersoner færre på offentlig forsørgelse end forventet efter vores rammevilkår. Rangeringen af alle landets kommuner fremgår af bilag 1. Udviklingen i Greves placering I tabellen sammenholdes Greves placering i den aktuelle benchmarking med placeringen i de fire forudgående: Placering 3. kv.21 - 2. kv.22 1. kv.21 – 4. kv21 3.kv.20 - 2.kv.21 1.kv.20 - 4. kv.20 3. kv.19 -2. kv.20 Alle ydelser 18 18 18 20 29 A-dagpenge mv. 39 55 41 60 64 Sygedagpenge mv. 52 26 34 26 60 Kontanthjælp mv. 16 14 18 19 21 I udviklingen fra den forrige måling til den aktuelle måling, har Greve en bedre placering på A-dagpenge og en højere placering på sygedagpenge og kontanthjælp. Den samlede placering som nummer 18 er dog uændret. A-dagpenge Siden sidste rangering er der sket en positiv udvikling. I forrige opgørelse var Greve rangeret som nummer 55 og i aktuelle opgørelsesperiode er Greve rangeret som nummer 39. Ved forrige rangering var Greve på grund af Coronakrisen ramt af en større stigning i ledigheden og langtidsledigheden, i forhold til hele landet. I efteråret 2021 faldt ledigheden markant og Byrådet bevilgede ekstra ressourcer til en styrket indsats for langtidsledige og forventede med denne investering, at Greve i denne rangering ville være bedre placeret. Greve har i denne opgørelsesperiode 12 a-dagpengemodtagere færre end rammevilkårene tilsiger. I forrige opgørelsesperiode var antallet af a-dagpengemodtagere 0 og på det forventede niveau (Bilag 2). Ambitionen er som minimum at fastholde den nuværende rangering i den næste opgørelsesperiode. Sygedagpenge På sygedagpenge og jobafklaringsområdet har der været en tilbagegang i placeringen fra nummer 26 til 52. Forventningen var, at Greve i denne opgørelsesperiode ville få en tilbagegang i placeringen. Tilbagegangen skyldes dels at Greve i slutningen af 2021 og i starten af 2022 var betydeligt hårdere ramt af Corona, og havde dermed mange flere sygedagpengemodtagere. Under Corona-krisen har Greve også haft en større stigning i langtidssygemeldte med sygedagpengeforløb over 52 uger. I denne opgørelsesperiode er det faktiske antal sygedagpengemodtagere på 0 og er dermed på det forventede antal ud fra kommunens rammevilkår. I forrige opgørelsesperiode havde Greve 20 færre sygedagpengemodtagere end rammevilkårene tilsiger (Bilag 2). Ambitionen er at forbedre rangeringen til en placering som nummer 25-30 i næste opgørelsesperiode. Kontanthjælp For kontanthjælp (omfatter kontant- og uddannelseshjælp, hjemmelsendelses- og overgangsydelse, revalidering, ressourceforløb- og ledighedsydelse) er der sket en mindre tilbagegang i placeringen fra nummer 14 til 16. I den aktuelle rangering har Greve 75 helårspersoner færre end forventet i forhold til vores rammevilkår. I den forrige opgørelsesperiode havde Greve 80 helårspersoner færre. Ambitionen er at fastholde det lave antal af helårsmodtagere af kontanthjælpsydelser. Udviklingen i forventet og faktisk antal helårspersoner på alle ydelseskategorier fra de fire forudgående målinger frem til den aktuelle måling fremgår af vedlagte bilag 2. Lovgrundlag Lov om Styring af Aktiv Beskæftigelsesindsats, Lov om Aktiv Beskæftigelsesindsats, Lov om Aktiv Socialpolitik, Lov om Arbejdsløshedsforsikring, Lov om Sygedagpenge og Barsel mv. Økonomiske konsekvenser Orienteringen har ingen økonomiske konsekvenser. Tidsplan Det forventes at Beskæftigelsesministeriet i marts/april 2023 vil offentliggøre en ny rangering for 1. kvartal – 4. kvartal 2022. Denne rangering vil blive forelagt Beskæftigelses- og Erhvervsudvalget umiddelbart herefter.", "source_path": "data/greve/raw_dagsordener/Beskæftigelses- og Erhvervsudvalget_2023-01-09T08:00:00+01:00_2d6996dc-d1fe-4705-adb2-1671137a4945.json", "meeting_year": 2023, "meeting_month": 1, "committee_normalized": "beskæftigelsesogerhvervs", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "2d6996dc-d1fe-4705-adb2-1671137a4945", "chunk_id": "2d6996dc-d1fe-4705-adb2-1671137a4945_5_html_fragment_chunk0", "section_type": "html_fragment", "section_title": "Orientering fra formanden/gensidig orientering", "committee": "Beskæftigelses- og Erhvervsudvalget", "meeting_date": "2023-01-09T08:00:00+01:00", "case_number": "21-013722", "agenda_index": 5, "text": "Orientering fra formanden/gensidig orientering Der var ingen gensidige orienteringer. Sagsprocedure Beskæftigelses- og Erhvervsudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning.", "source_path": "data/greve/raw_dagsordener/Beskæftigelses- og Erhvervsudvalget_2023-01-09T08:00:00+01:00_2d6996dc-d1fe-4705-adb2-1671137a4945.json", "meeting_year": 2023, "meeting_month": 1, "committee_normalized": "beskæftigelsesogerhvervs", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "2d6996dc-d1fe-4705-adb2-1671137a4945", "chunk_id": "2d6996dc-d1fe-4705-adb2-1671137a4945_6_html_fragment_chunk0", "section_type": "html_fragment", "section_title": "Huskeliste og orientering fra administrationen", "committee": "Beskæftigelses- og Erhvervsudvalget", "meeting_date": "2023-01-09T08:00:00+01:00", "case_number": "21-013719", "agenda_index": 6, "text": "Huskeliste og orientering fra administrationen Orienteringerne blev taget til efterretning med bemærkning om, at virksomhedsbesøg ønskes planlagt den 27. februar 2023. Sagsprocedure Beskæftigelses- og Erhvervsudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil den blive vedlagt som bilag. Indstilling Administrationen indstiller, at eventuelle orienteringer tages til efterretning. Sagsbeskrivelse Administrationen har følgende til orientering: - Administrativt besøg fra beskæftigelsesministeriet. - Orientering om henvendelse fra KKR Sjælland til Danmarks Erhvervsfremmebestyrelse vedr. udmøntning af erhvervsfremmemidler. - Orientering om projekt \"Jobformidling først\". - Orientering om borgmesterens brev til beskæftigelsesministeren. - Virksomhedsbesøg", "source_path": "data/greve/raw_dagsordener/Beskæftigelses- og Erhvervsudvalget_2023-01-09T08:00:00+01:00_2d6996dc-d1fe-4705-adb2-1671137a4945.json", "meeting_year": 2023, "meeting_month": 1, "committee_normalized": "beskæftigelsesogerhvervs", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "2d6996dc-d1fe-4705-adb2-1671137a4945", "chunk_id": "2d6996dc-d1fe-4705-adb2-1671137a4945_7_html_fragment_chunk0", "section_type": "html_fragment", "section_title": "Beskæftigelses- og Erhvervsudvalget - mødekalender 2023", "committee": "Beskæftigelses- og Erhvervsudvalget", "meeting_date": "2023-01-09T08:00:00+01:00", "case_number": "21-013723", "agenda_index": 7, "text": "Beskæftigelses- og Erhvervsudvalget - mødekalender 2023 Orienteringen blev taget til efterretning. Sagsprocedure Beskæftigelses- og Erhvervsudvalget. Resume I sagen gives et overblik over Beskæftigelses- og Erhvervsudvalgets udvalgsmøder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Mødekalenderen er vedhæftet som bilag.", "source_path": "data/greve/raw_dagsordener/Beskæftigelses- og Erhvervsudvalget_2023-01-09T08:00:00+01:00_2d6996dc-d1fe-4705-adb2-1671137a4945.json", "meeting_year": 2023, "meeting_month": 1, "committee_normalized": "beskæftigelsesogerhvervs", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "2d6996dc-d1fe-4705-adb2-1671137a4945", "chunk_id": "2d6996dc-d1fe-4705-adb2-1671137a4945_8_html_fragment_chunk0", "section_type": "html_fragment", "section_title": "Underskriftsark", "committee": "Beskæftigelses- og Erhvervsudvalget", "meeting_date": "2023-01-09T08:00:00+01:00", "case_number": "21-012521", "agenda_index": 8, "text": "Underskriftsark Sagsprocedure Beskæftigelses- og Erhvervsudvalget Resume Elektronisk underskriftsark.", "source_path": "data/greve/raw_dagsordener/Beskæftigelses- og Erhvervsudvalget_2023-01-09T08:00:00+01:00_2d6996dc-d1fe-4705-adb2-1671137a4945.json", "meeting_year": 2023, "meeting_month": 1, "committee_normalized": "beskæftigelsesogerhvervs", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
