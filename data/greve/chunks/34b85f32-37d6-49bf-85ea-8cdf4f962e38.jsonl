{"document_id": "34b85f32-37d6-49bf-85ea-8cdf4f962e38", "chunk_id": "34b85f32-37d6-49bf-85ea-8cdf4f962e38_0_html_fragment_chunk0", "section_type": "html_fragment", "section_title": "Godkendelse af dagsorden", "committee": "Kultur- og Fritidsudvalget", "meeting_date": "2024-01-10T16:30:00+01:00", "case_number": "21-014482", "agenda_index": 0, "text": "Beslutning Godkendt. Fraværende: Charlotte Levin Fremstilling Sagsprocedure Kultur- og Fritidsudvalget. Resume Godkendelse af dagsorden for mødet den 10. januar 2024. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Kultur- og Fritidsudvalget_2024-01-10T16:30:00+01:00_34b85f32-37d6-49bf-85ea-8cdf4f962e38.json", "meeting_year": 2024, "meeting_month": 1, "committee_normalized": "kulturogfritids", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "34b85f32-37d6-49bf-85ea-8cdf4f962e38", "chunk_id": "34b85f32-37d6-49bf-85ea-8cdf4f962e38_1_html_fragment_chunk0", "section_type": "html_fragment", "section_title": "Nationale aktiviteter i Greve Svømmehal og lukkedage", "committee": "Kultur- og Fritidsudvalget", "meeting_date": "2024-01-10T16:30:00+01:00", "case_number": "23-013920", "agenda_index": 1, "text": "Beslutning Anbefales. Fraværende: Charlotte Levin Fremstilling Sagsprocedure Kultur- og Fritidsudvalget, Økonomiudvalget og Byrådet Resume Startfællesskabet GTI har ønske om at indgå en længerevarende aftale med SvømDanmark om afholdelse af nationale events i Greve Svømmehal. Der er således ønske om, at der fremover fast kan afholdes Øst Årgang i lige år og DM på kortbane for seniorer i ulige år i Greve Svømmehal. En sådan fast aftale vil betyde, at Greve Svømmehal fremover vil have behov for henholdsvis 6,5 (lige år) og 9 (ulige år) årlige stævnelukkedage mod de af Byrådet vedtagne max. 6 årlige stævnelukkedage. Indstilling Administrationen indstiller, at Kultur- og Fritidsudvalget anbefaler overfor Økonomiudvalg og Byråd at der kan indgås fast aftale med SvømDanmark om afholdelse af Øst Årgang i lige år og DM på kortbane for seniorer i ulige år i Greve Svømmehal. Der reduceres ikke i prisen for periodekort. Sagsbeskrivelse Greve Svømmehal har aktuelt mulighed for at holde lukket max. 6 hele dage til afvikling af større stævner. I de seneste mange år har der årligt været anvendt 4,5 lukkedag til afvikling af Sydkystens årgangscup og GTI Cup og kvoten har dermed ikke været fuldt anvendt. Med indgåelse af aftale med SvømDanmark vil der i lige år skulle være stævnelukket én weekend i marts, én weekend i april og én fredag fra kl. 15.00 samt weekend i september. I ulige år vil der skulle være stævnelukket én weekend i marts, én fredag fra kl. 15.00 samt weekend i september samt én onsdag fra kl. 14.00 til og med søndag medio december. Særligt i ulige år hvor der vil skulle afvikles DM på kortbane for seniorer vil det have betydning for svømmehallens offentlige gæster. Især vil svømmehallens faste gæster, som har købt periodekort, opleve en serviceforringelse da antal adgangs dage nedsættes uden tilsvarende reducering i pris. Herudover vil afvikling af DM på kortbane for seniorer også have betydning for afvikling af klubaktiviteter idet der lukkes på hverdage. Greve Svømmehals brugerråd har drøftet henvendelsen på møde den 13. december 2023 og er enige om, at anbefale Startfællesskabet GTI’s ønske om indgåelse af længerevarende aftale med SvømDanmark om afholdelse af nationale events i Greve Svømmehal. Brugerrådet udtrykker glæde over, at Greve Svømmehal kan anvendes til særlige arrangementer og der dermed kan skabes opmærksomhed omkring svømmehallen og Greve Kommune generelt. Økonomiske konsekvenser Yderligere lukkedage i Greve Svømmehal må forventes at medføre et indtægtstab på ca. 25.000 kr. (2022 niveau). Modsvarende anvendes der færre personaleressourcer ved stævneafvikling svarende til en mindre udgift på ca. 16.000 kr. Herudover vil afholdelse af et DM give presseomtale hvilket vil have en betydelig PR-effekt med potentielt flere gæster til følge. Svømmehallens gæster som er i besiddelse af periodekort, vil opleve en indirekte prisstigning idet antallet af åbningsdage reduceres ift. nuværende niveau. Kommunikation Greve Svømmehals stævneplan offentliggøres hvert år i august og herudover vil det fremgå af svømmehallens prisskilte, at der må forventes lukkedage som følge af afvikling af større stævner uden prisreduktion.", "source_path": "data/greve/raw_dagsordener/Kultur- og Fritidsudvalget_2024-01-10T16:30:00+01:00_34b85f32-37d6-49bf-85ea-8cdf4f962e38.json", "meeting_year": 2024, "meeting_month": 1, "committee_normalized": "kulturogfritids", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "34b85f32-37d6-49bf-85ea-8cdf4f962e38", "chunk_id": "34b85f32-37d6-49bf-85ea-8cdf4f962e38_2_html_fragment_chunk0", "section_type": "html_fragment", "section_title": "Greve Harmoniorkester - godkendelse af driftstilskudsaftale", "committee": "Kultur- og Fritidsudvalget", "meeting_date": "2024-01-10T16:30:00+01:00", "case_number": "23-004896", "agenda_index": 2, "text": "Beslutning 1. og 2. anbefales, idet udvalget ønsker, at datoen for koncerten i 2025 offentliggøres hurtigst muligt. Fraværende: Charlotte Levin Fremstilling Sagsprocedure Kultur- og Fritidsudvalget, Økonomiudvalget og Byrådet. Resume I efteråret 2022 blev det besluttet, at driftstilskuddet til Greve Harmoniorkester skulle reduceres og udbetales som et driftstilskud under forudsætning af Greve Harmoniorkesters fortsatte engagement i den årlige nytårskoncert. I samarbejde med Greve Harmoniorkester har administrationen udarbejdet en driftstilskudsaftale for det fremadrettede samarbejde om nytårskoncerten. Indstilling Administrationen indstiller, at 1. aftale om driftstilskud med Greve Harmoniorkester 2023-2026 godkendes. 2. underskudsgarantien bliver godkendt. Sagsbeskrivelse I efteråret 2022 blev det besluttet, at driftstilskuddet til Greve Harmoniorkester blev reduceret til 55.000 kr. og udbetalt som et driftstilskud under forudsætning af Greve Harmoniorkesters fortsatte engagement i den årlige nytårskoncert. Derudover blev det besluttet, at Greve Kommune yder et tilskud til koncerten på 30.000 kr. til køb af billetter til påskønnelse af frivillige, og at kommunen stiller en underskudsgaranti i relation til arrangementet. Administrationen er i dialog med Greve Harmoniorkester, og det er fra Harmoniorkesteret bekræftet den 5. december 2023, at der er enighed om vedlagte driftstilskudsaftale, som er gældende for perioden 1. februar 2024 og frem til 31. december 2026. Aftalen om driftstilskud beskriver formål og vilkår for Greve Harmoniorkesters anvendelse af det kommunale tilskud. Aftalen skal sikre, at kommunens midler anvendes til det aftalte formål og forvaltes efter offentligretslige regler. Aftalen suppleres af et samarbejdsnotat om nytårskoncerten samt løbende dialog efter behov mellem Greve Kommune og Greve Harmoniorkester. Greve Nytårskoncert understøtter Greve Kommune vision som omhandler fællesskaber. Koncerten er med til at skabe en fællesskabsfølelse som borger når man deltager i nytårskoncerten. I kultur, idræts- og fritidspolitikken er der tre politiske pejlemærker. Nytårskoncerten opnår den ønskede effekt som hedder et varieret og engagerende kulturliv, da koncerten opnår et kulturtilbud der bidrager til trivsel, læring og dannelse. Aftalens indhold Der er foretaget ændringer i den nye driftstilskudsaftale med Greve Harmoniorkester sammenlignet med den tidligere. Dette skyldes, at driftstilskuddet til Greve Harmoniorkester er reduceret, og den nye aftale indgås under forudsætning af Greve Harmoniorkesters engagement i nytårskoncerten. Driftstilskuddet er øremærket til de omkostninger, Greve Harmoniorkester måtte have i forbindelse med afholdelse af nytårskoncerten samt udgifter i forbindelse med forberedelse og øvetimer. Underskudsgaranti Der er i driftstilskudsaftalen skrevet ind at der bevilges en underskudsgaranti til nytårskoncert. Hvis der sælges 90 procent af billetterne, vil der være et underskud på omtrent 20.000 kr. Hvis der sælges 75 procent af billetterne, vil der være et underskud på omtrent 55.000 kr. Hvis der sælges 50 procent af billetterne, vil der være et underskud på omtrent 110.000 kr. I 2023 blev der solgt 546 billetter, hvilket gav et lille overskud. Tidligere år har koncerten været udsolgt og administrationen anbefaler derfor at man i driftstilskudsaftalen skriver ind at underskudsgarantien er på 30.000 kr. da man forventer at man minimum sælger 500 billetter hvert år. Lovgrundlag Greve Kommune yder driftstilskud i overensstemmelse med kommunalfuldmagtsreglerne og statsstøttereglerne, hvormed driftstilskuddet kun må anvendes til lovlige kommunale formål. Bevillingsperioden er sat til tre år, da en aftale på over tre år vil kræve et forudgående samtykke fra Ankestyrelsen. Det skyldes reglerne i lånebekendtgørelsens § 13, hvorefter kommunalbestyrelsen ikke uden et samtykke fra Ankestyrelsen må give regelmæssige ydelser og lignende, som kommunen ikke efter lovgivning er forpligtet til at give. Kommunale ydelser på op til tre år anses ikke for at være regelmæssige ydelser i den sammenhæng. Aftalen kan opsiges årligt ved kommunens budgetforhandlinger. Økonomiske konsekvenser Med budgetforliget for 2023-26 er der budgetteret med 30.000 kr. til køb af billetter til kommunens frivillige og 55.000 kr. til en driftstilskudsaftale med Greve Harmoniorkester under forudsætning af orkesterets fortsatte engagement i Nytårskoncerten. Tidsplan Aftalen underskrives, når den er godkendt politisk i Byrådet.", "source_path": "data/greve/raw_dagsordener/Kultur- og Fritidsudvalget_2024-01-10T16:30:00+01:00_34b85f32-37d6-49bf-85ea-8cdf4f962e38.json", "meeting_year": 2024, "meeting_month": 1, "committee_normalized": "kulturogfritids", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "34b85f32-37d6-49bf-85ea-8cdf4f962e38", "chunk_id": "34b85f32-37d6-49bf-85ea-8cdf4f962e38_3_html_fragment_chunk0", "section_type": "html_fragment", "section_title": "Revideret principper for sommerferieaktiviteter", "committee": "Kultur- og Fritidsudvalget", "meeting_date": "2024-01-10T16:30:00+01:00", "case_number": "23-012573", "agenda_index": 3, "text": "Beslutning Godkendt idet udvalget ønsker en sag på dagsordenen med forslag til, hvordan aktiviteter med forholdsvis få deltagere fortsat kan gennemføres. Fremstilling Sagsprocedure Kultur- og Fritidsudvalget. Resume Kultur- og Fritidsudvalget har ønsket at få forelagt et forslag til justeret rammer for tilskud til sommerferieaktiviteter. Udvalget bedes drøfte og godkende de nye principper for at tildele tilskud til sommerferieaktiviteter. Indstilling Administrationen indstiller, at Kultur- og Fritidsudvalget godkender det nye princip om at der indføres et krav om tilbagemelding fra foreningerne om deltagerantal efter afholdt sommerferieaktivitet. Sagsbeskrivelse Administrationer tildeler hvert år tilskud i form af en underskudsgaranti til foreninger i kommunen, som vil udbyde sommerferieaktiviteter. Tilskuddet tildeles efter principper som er godkendt af Kultur- og Fritidsudvalget. Sommerferieaktiviteter i Greve Kommune er med til at stimulere og anerkende børnenes forskellige intelligenser, styrke deres identitetsdannelse og evne til at indgå i fællesskaber samt deres mentale trivsel og sundhed. Sommerferieaktiviteter i Greve Kommune bidrager til at børn i Greve Kommune ønsker at indgå i kultur eller idrætsfællesskaber efter sommerferien. I Kultur-, Idræts og Fritidspolitikken er der 3 politiske pejlemærker. Sommerferieaktiviteter i Greve Kommune opnår den ønskede effekt at skabe stærke fritidsfællesskaber der fremmer den fysiske og mentale sundhed. Baggrund for at justerer principperne Kultur- og Fritidsudvalget besluttet på Kultur- og Fritidsudvalgsmødet den 11. oktober 2023, at der ønskes at indføre et krav om tilbagemelding fra foreninger om deltagerantal efter afholdt sommerferieaktivitet, Principper for tildeling af tilskud Princip Beskrivelse af princip A Den gode ferieoplevelse for nybegyndere sammen med erfarne deltagere Aktiviteterne henvender sig til nybegyndere eller nye medlemmer, med det formål at give dem en god sommeroplevelse og et indblik i en ny fritidsaktivitet. Aktiviteten understøtter således rekruttering af nye deltagere i foreningerne, og det politiske ønske om at få flere børn og unge ind i foreningslivet. Det skal dog ikke afgrænse, at børn og unge som i forvejen går til aktiviteten fra at deltage. Det skal blot altid kunne involvere nybegyndere. B Minimumskrav til deltagerbetaling At der er minimumskrav til deltagerbetaling på 50 kr. pr. dag eller 250 kr. for en hel uge for at modtage tilskud, så deltagerbetalingen i højere grad afspejler udgifterne C Sammenhæng mellem deltagerantal og tilskudsniveau At tilskuddets størrelse står i proportion med antallet af deltagere. Det betyder, at et højt tilskud kun tildeles aktiviteter, som henvender sig til mange deltagere. Dette betyder omvendt, at ”smalle” aktiviteter, der henvender sig til en lille målgruppe eller er dyre, må kræve en højere deltagerbetaling. D Flerdages aktiviteter At aktiviteterne løber over flere dage, da det skaber stærkere sociale relationer og kendskab til aktiviteten med det formål at engagere deltagerne, så de bliver medlemmer af foreningsfællesskabet. Dette betyder omvendt, at der i mindre omfang og måske slet ikke gives penge til kortere aktiviteter, så som drop ind-aktiviteter E Tilskud gives til foreninger At der kun tildeles tilskud til foreninger og ikke institutioner. Institutionerne må således finde finansiering i deres eget driftsbudget eller udvikle aktiviteter i samspil med foreninger. Nyt princip for tildeling af tilskud Princip Beskrivelse af princip F Afrapportering af deltagerantal At foreningerne forpligtes til at afrapportere deltagerantal efter afholdt sommerferieaktivitet, både foreninger der modtager underskudsgaranti og foreninger der ikke modtager underskudsgaranti. Hvis de ikke ønsker at oplyse deltagerantal på afrapporteringen, kan de næste år ikke fremgå i programmet over sommerferieaktiviteter som sendes ud på Aula og www.aktivigreve.dk. Udgifter der kan dækkes af tilskuddet Tilskuddet udbetales som en underskudsgaranti, som primært går til at dække lønnede instruktører og udgifter til udstyr, der kan anvendes til aktiviteten – og som i det videst muligt omfang kan genbruges til kommende års aktiviteter. Ansøgningsskema til sommerferieaktiviteter Ansøgningsprocessen er via www.aktivigreve.dk , hvor foreningerne logger ind og udfylder et ansøgningsskema (se bilag 1), som administrationen behandler indenfor gældende tidsfrister. Lovgrundlag Der er ingen lovkrav for tildeling af sommerferieaktiviteter. Tilskud tildeles på baggrund af politisk godkendte principper. Økonomiske konsekvenser Der er i budget 2024 afsat 134.068 kr. til sommerferieaktiviteter. Tidsplan Opslag om tilskud til sommerferieaktiviteter udsendes til foreninger og kulturinstitutioner ultimo februar 2024. I det endelige katalog over sommerferieaktiviteter inddrages fortsat de aktiviteter, som ikke modtager kommunalt tilskud. Det er blandt andet de store forbunds sommerskoler indenfor fodbold, håndbold og svømning. Ligeledes indarbejdes kulturinstitutionernes sommertilbud for alle børn og unge i kataloget.", "source_path": "data/greve/raw_dagsordener/Kultur- og Fritidsudvalget_2024-01-10T16:30:00+01:00_34b85f32-37d6-49bf-85ea-8cdf4f962e38.json", "meeting_year": 2024, "meeting_month": 1, "committee_normalized": "kulturogfritids", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "34b85f32-37d6-49bf-85ea-8cdf4f962e38", "chunk_id": "34b85f32-37d6-49bf-85ea-8cdf4f962e38_4_html_fragment_chunk0", "section_type": "html_fragment", "section_title": "Plan for indgåelse af ny forpagtningsaftale i Greve Idrætscenter", "committee": "Kultur- og Fritidsudvalget", "meeting_date": "2024-01-10T16:30:00+01:00", "case_number": "23-013691", "agenda_index": 4, "text": "Beslutning Godkendt. Fremstilling Sagsprocedure Kultur- og Fritidsudvalget. Resume Sagen handler om processen for indgåelse af en ny forpagtningsaftale om drift af Café Langsiden i Greve Idrætscenter. Med processen forventer administrationen, at der igen kan være cafedrift med ny forpagter fra 1. august 2024. Indstilling Administrationen indstiller, at Kultur- og Fritidsudvalget godkender procesplanen for indgåelse af ny forpagteraftale. Sagsbeskrivelse Byrådet besluttede på mødet den 2. oktober 2023, at Café Langsiden i Greve Idrætscenter fortsat skal drives ved en selvstændig forpagtningsaftale og udbydes til en privat leverandør. Desuden fremgår det af sagen, at forpagtningsaftalen skal give forpagteren delvis eksklusivret for så vidt angår salg af mad og drikke i idrætscentret. Med indskrænkningens af eksklusivretten gives der mulighed for, at foreninger kan have et begrænset salg og servering af mad og drikke. Administrationen har i samarbejde med medlemmer af Forretningsudvalget i GIC planlagt processen for indgåelse af ny forpagtningsaftale. Forpagtningsaftalen er en koncessionsaftale, hvor Greve Kommune mod en forpagtningsafgift giver en leverandør retten til at etablere og drive virksomhed fra en kommunal lokation. Tærskelværdien for udbud af koncessionsaftaler er 40,1 mio. kr. i kontraktperioden. Værdien beregnes af den forventede omsætning i cafeen i kontraktperioden. Baseret på den historiske omsætning i cafeen, er det administrationens vurdering, at forpagtningsaftalen ikke skal i udbud, men at en procedure med tilbudsindhentning blandt relevante bydere både er tilstrækkelig og hensigtsmæssig. Administrationen har inviteret interesserede forpagtere til markedsdialog og evt. besigtigelse af caféen. Markedsdialogerne er afholdt løbende i december 2023 og fortsætter i januar 2024. Markedsdialogen er blevet annonceret på kommunens hjemmeside, i Erhvervscentrets Nyhedsbrev, og i Lokalavisen Sydkysten. Ved tidligere annonceringer har det været svært at tiltrække interesserede og relevante bydere, hvorfor administrationen også har taget direkte kontakt til virksomheder med henblik på markedsdialog. Markedsdialogen giver mulighed for at få input til kontraktvilkår, som har betydning for forpagterens mulighed for at drive en sund og attraktiv forretning. Ligesom den giver administrationen mulighed for at identificere relevante bydere. Forpagtningsaftalen indgås på baggrund af markedsdialogen med interesserede virksomheder, hvor administrationen i januar/februar måned udvælger 1-3 interesserede og relevante virksomheder, som budopfordres. De budopfordrede skal aflevere et egentlig tilbud i form af en ansøgning, hvor der blandt andet redegøres for: Ansøgerens erfaring med cafe/cateringvirksomhed Plan for drift og markedsføring af Café Langsiden Tilbudt sortiment og priser Tilbudt forpagtningsafgift, hvor mindsteprisen er 65.000 kr. årligt eksklusiv moms svarende til den nuværende afgift. Administrationen vil sammen med medlemmer af Forretningsudvalgets lave en vurdering af de indkomne ansøgere og forhandle med den ansøger, som samlet set har afleveret den bedste ansøgning. Administrationen forventer, at der med den planlagte proces er cafedrift med ny forpagter fra 1. august 2024. Efter aftale med Forretningsudvalget kan kontraktindgåelse ske 1. maj eller 1. juni, hvis forpagter har behov for en periode for at etablere sig. I den periode vil der ikke være krav om fuld drift af caféen. Såfremt der indgås kontrakt i maj eller juni vil sagen komme til politisk behandling i fagudvalg og Byråd marts/april eller april/maj 2024. Lovgrundlag Koncessionsdirektivet. Økonomiske konsekvenser Sagen forventes ikke at have økonomiske konsekvenser for Greve Kommune. Kommunikation Markedsdialog er annonceret på kommunens hjemmeside, i Erhvervscentrets Nyhedsbrev og i lokalavisen Sydkysten. Tidsplan Markedsdialog: December 2023 og januar 2024 Budopfordring: Januar/februar 2024 Kultur- og Fritidsvalget godkender ny forpagtningsaftale senest 29. maj 2024 Økonomiudvalget godkender ny forpagtningsaftale senest 12. juni Byrådet godkender ny forpagtningsaftale senest 26. juni 2024. Driftsstart med ny forpagter 1. august 2024.", "source_path": "data/greve/raw_dagsordener/Kultur- og Fritidsudvalget_2024-01-10T16:30:00+01:00_34b85f32-37d6-49bf-85ea-8cdf4f962e38.json", "meeting_year": 2024, "meeting_month": 1, "committee_normalized": "kulturogfritids", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "34b85f32-37d6-49bf-85ea-8cdf4f962e38", "chunk_id": "34b85f32-37d6-49bf-85ea-8cdf4f962e38_5_html_fragment_chunk0", "section_type": "html_fragment", "section_title": "Godkendelse af kontrakt med Greve Gymnasium", "committee": "Kultur- og Fritidsudvalget", "meeting_date": "2024-01-10T16:30:00+01:00", "case_number": "23-013578", "agenda_index": 5, "text": "Beslutning 1. Godkendt. 2. Godkendt. Fremstilling Sagsprocedure Kultur- og Fritidsudvalget, Økonomiudvalget og Byrådet. Resume Byrådet behandlede på mødet den 4. september 2023 en aftale om lån af lokaler på Greve Gymnasium til brug for idrætsaktiviteter i kommunen, herunder hovedsageligt aktiviteter i Greve Gymnastik og Trampolin. I forbindelse med behandlingen besluttede byrådet, at der skal afsøges mulighed for, at aktiviteterne kan afvikles i kommunale lokaler således, at aftalen ikke fornyes yderligere efter august 2024. I denne sag orienteres udvalget om administrationens afdækning af muligheder for at finde egnede kommunale lokaler til formålet. Indstilling Administrationen indstiller, at det godkendes, at 1. administrationen indgår ny kontrakt gældende fra 1. august 2024 til 31. juli 2025. 2. at der fremmod indgåelse af kontrakt til 1. august 2024 arbejdes med at nedsætte pris for leje af lokaler. Sagsbeskrivelse Med udgangspunkt i byrådets beslutning er det undersøgt, om aktiviteterne kan flyttes til andre kommunale lokaler. Følgende aspekter er blevet undersøgt: Foreningernes tidsforbrug på Greve Gymnasium Aktuel holdstørrelse, redskabsbehov og opbevaringsbehov på Greve Gymnasium Tidsforbrug på alle lignende kommunale lokaler Økonomien i forhold til aftalen med Greve Gymnasium Aftalen med Greve Gymnasium generelt Greve Kommune har siden 2017 lånt Greve Gymnasiums idrætshal og idrætssale. Det fremgår af den indgåede aftale, at Greve Kommune kan låne gymnasiets idrætshal og to idrætssale til brug for idrætsforeninger i kommunen. Foreningerne kan ifølge aftalen booke lokalerne i overensstemmelse med de gældende procedurer for foreningers booking af lokaler og faciliteter i kommunen. Gymnasiet udlåner idrætshallen og de to idrætssale uden for skolens undervisningstider og eksamensperioder. Greve Kommune har ansvaret for, at foreningsbrugerne efterlader lokalerne ryddet og klar til undervisningsbrug samt i samme stand som ved modtagelsen. Hvis lokalerne ikke afleveres i den aftalte stand, vil Greve Gymnasium fakturere Greve Kommune for den tid, som skolens medarbejdere skal bruge på oprydning. Greve Kommune hæfter for effekter og skader på lokalerne, der er opstået under Greve Kommunes brug, herunder f.eks. tyveri fra de udlånte lokaler. Greve Gymnasium afholder udgifter til aftenpedel, nøglesystem og almindelig vedligeholdelse af idrætssale og idrætshal. Greve Gymnasium stiller vederlagsfrit lokalerne til rådighed for Greve Kommune i henhold til folkeoplysningsloven, men Greve Gymnasium refunderes af Greve Kommune for udgifter til opvarmning, el, vand, forbrugsartikler og rengøring i udlånstiden. Refusionen er beregnet til 250.000 kr. årligt for brug af både idrætssale og idrætshal i det nævnte tidsrum. Opgørelse af holdaktiviteten på Greve Gymnasium Det er primært Greve Gymnastik og Trampolin, der har tider på Greve Gymnasium. Greve Gymnastik har oplyst, at foreningen har 20 aktive hold på Greve Gymnasium. Holdene er primært fordelt på børne- og ungdomshold i alderen syv til 16 år. Greve Gymnastik har oplyst, at der i gennemsnit er 45 udøvere på hvert af de hold, de har i hallerne, på alle deres tider. Udover selve aktiviteterne har Greve Gymnastik redskaber og udstyr stående på Greve Gymnasium, primært måtter/gulve samt springudstyr. Efter fysisk gennemgang er der tale om meget udstyr. Greve Gymnastik har også informeret, at foreningen deler den ene hal i to for at kunne have flere hold i gang samtidig. Udover Greve Gymnastik har Greve Fodbold, Greve Strands Badminton og Fit4Kids også benyttet hallerne. Opgørelse af forbruget En opgørelse for skoleåret 2022/2023 viser, at der samlet har været foreningsaktivitet på gymnasiet i 4529 timer. Det svarer til fuld belægning i 83 procent af de timer, som kommunen har til rådighed. Hvis de 17 % overskydende timer omregnes til faktiske timer, svarer det til, at der er ca. tre timer om dagen, der ikke bliver brugt. Dette kan f.eks. være timerne i de yderste perioder. En samlet opgørelse for alle lignende lokaler i Greve Kommune (fra 100 km2 op til 1000 km2) for skoleåret 2022/2023 viser, at der samlet har været foreningsaktivitet i 50479 timer. Det svarer til fuld belægning i 94 procent af de timer, der er til rådighed. Ved en yderligere gennemgang af de enkelte lokaler findes der dog enkelte lokaler, der har en lavere belægningsprocent. På disse lokationer kan det teoretisk være muligt at finde plads til nogle af holdene. Hvis der kigges på de lokationer, hvor det tidsmæssigt kunne være muligt, vurderes den faktisk mulighed uhensigtsmæssigt. Dette skyldes bl.a. lokalernes faktiske størrelse og beskaffenhed samt mulighed for opbevaring af udstyr, der måtte følge med. Den økonomiske aftale Greve Kommune dækker meromkostninger til el, vand, varme og rengøring. Prisen er 250.000 kr. og er et skønnet beløb fra Greve Gymnasium. Udregning af prisen stammer tilbage fra 2021 og svarer til en timepris på 80 kr. for idrætshallen, 40 kr. for pigesalen og 20 kr. for drengesalen. Hvis driftsomkostningerne omregnes med de gældende priser fra 2021 og de kendte timer for skoleåret 2022/2023, fås årlige omkostninger på ca. 200.000 kr. Det kan overvejes, om aftalen med Greve Gymnasium skal indeholde en mere fleksibel eller aconto betalingsordning, der tager højde for det faktiske brug af hallerne fremfor et fast beløb. Opsamling Efter at have gennemgået aktiviteterne på Greve Gymnasium og de samlede aktiviteter på lignende steder i kommunale lokaler er det administrationens vurdering, at der ikke kan findes egnede kommunale lokaler til formålet. Udover at skulle omorganisere selve holdene og timerne skal der også tages hensyn til de materialer, som brugerne har på de respektive steder. Såfremt aftalen med Greve Gymnasium ikke forlænges vil det betyde, at der ikke skabes plads til de nuværende, bruger andre steder og aktivitetsniveauet må således sænkes. Administrationen vil fremmod indgåelse af kontrakt i august 2024 arbejde for at få nedsat prisen for leje af lokaler. Administrationen har også fokus på den endnu ikke færdigbyggede idrætshal hos Karlslunde Idrætsforening, som potentielt kan være en mulighed for at overføre en del af kapaciteten fra Greve Gymnasium, når hallen er færdigbygget. Dette vil sandsynligvis få indflydelse på de kommende kontrakter mellem Greve Gymnasium og Greve Kommune. Lovgrundlag Folkeoplysningslovens § 21, stk. 1, nr. 2 forpligter selvejende institutioner, som tidligere var amtskommunale institutioner, at stille evt. ledig tid vederlagsfrit til rådighed for folkeoplysende foreninger. Dog kan disse selvejende institutioner opkræve kommunen for driftsudgifter - herunder el, vand, varme og rengøring, sådan som Greve Gymnasium gør jf. aftalen Økonomiske konsekvenser Under Kultur og Fritid er der budgetteret med driftsrefusionen på 250.000 kr. årligt til Greve Gymnasium. Refusionen betales over to gange i løbet af et skoleår.", "source_path": "data/greve/raw_dagsordener/Kultur- og Fritidsudvalget_2024-01-10T16:30:00+01:00_34b85f32-37d6-49bf-85ea-8cdf4f962e38.json", "meeting_year": 2024, "meeting_month": 1, "committee_normalized": "kulturogfritids", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "34b85f32-37d6-49bf-85ea-8cdf4f962e38", "chunk_id": "34b85f32-37d6-49bf-85ea-8cdf4f962e38_6_html_fragment_chunk0", "section_type": "html_fragment", "section_title": "Budgetopfølgning 3. Kultur - og Fritidsudvalget", "committee": "Kultur- og Fritidsudvalget", "meeting_date": "2024-01-10T16:30:00+01:00", "case_number": "23-003101", "agenda_index": 6, "text": "Beslutning Sagen blev taget til efterretning. Fremstilling Sagsprocedure Kultur- og Fritidsudvalget Resume I denne sag orienteres fagudvalget om indholdet i budgetopfølgning 3 2023 inden for eget udvalgsområde. Budgetopfølgning 3 2023 blev behandlet i Byrådet den 11. december 2023. Indstilling Administrationen indstiller, at sagen tages til efterretning. Sagsbeskrivelse Denne sag skal ses i sammenhæng med den samlede budgetopfølgning 3 2023, som er udarbejdet pr. 30. september 2023 og blev behandlet af Byrådet den 11. december 2023. Det korrigerede budget for Kultur- og Fritidsudvalget var pr. 30. september 2023 på 64,9 mio. kr. Afvigelser på udvalgets område gennemgås nedenfor. Områder under Kultur- og Fritidsudvalget På udvalgets område forventes et samlet merforbrug på 0,128 mio. kr. Den forventede afvigelse skyldes, at Greve Svømmehal forventer en mindreindtægt på 0,500 mio. kr., samt forventet mindreforbrug for Greve Idræts- og Fritidscenter på -0,372 mio. kr. Der henvises til bilag 1 til sagen, der viser de enkelte forskydninger på udvalgets område. Økonomiske konsekvenser Sagen har ingen selvstændige økonomiske konsekvenser, da disse ligger i bevillingssagen til budgetopfølgning 3, som blev behandlet af Byrådet den 11. december 2023.", "source_path": "data/greve/raw_dagsordener/Kultur- og Fritidsudvalget_2024-01-10T16:30:00+01:00_34b85f32-37d6-49bf-85ea-8cdf4f962e38.json", "meeting_year": 2024, "meeting_month": 1, "committee_normalized": "kulturogfritids", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "34b85f32-37d6-49bf-85ea-8cdf4f962e38", "chunk_id": "34b85f32-37d6-49bf-85ea-8cdf4f962e38_7_html_fragment_chunk0", "section_type": "html_fragment", "section_title": "Gennemgang af offentliggjorte rapporter vedr. idrætsfaciliteter", "committee": "Kultur- og Fritidsudvalget", "meeting_date": "2024-01-10T16:30:00+01:00", "case_number": "23-013485", "agenda_index": 7, "text": "Beslutning Sagen blev taget til efterretning. Fremstilling Sagsprocedure Kultur- og Fritidsudvalget. Resume Kultur- og Fritidsudvalget anmodede på mødet den 15. november 2023 om, at blive orienteret om nye offentliggjorte rapporter vedrørende idrætsfaciliteter. Sagen indeholder en gennemgang af en ny offentliggjorte artikel fra Idrættens Analyseinstitut, hvor der beskrives en ny regnemetode for idrætsfaciliteterne i kommunerne. Denne nye metode har resulteret i en ny (lavere) placering for Greve Kommune. Som supplement til Idrættens Analyseinstituts artikel er der indsamlet artikler fra NB – Økonomi, Center for Ungdomsforskning og Altinget, som kan bidrage til yderligere indsigt i idrætsfaciliteter. Indstilling Administrationen indstiller, at Kultur- og Fritidsudvalget tager orienteringen til efterretning. Sagsbeskrivelse Artikel fra Idrættens analyseinstitut Idrættens Analyseinstitut og Lokale og Anlægsfonden (LOA) samarbejder om Facilitetsdatabasen, der er en landsdækkende database, der omfatter cirka 11.000 private, offentligt ejede og selvejende faciliteter inden for 21 facilitetstyper. Facilitetsdatabasen giver løbende status for idrætsfaciliteterne i kommunerne på tværs af Danmark. Facilitetsindekset har eksisteret siden 2017 og viser sammenhængen mellem antallet af borgere pr. idrætsfacilitet. Siden 2017 er udregningen af facilitetsdatabasen, og dermed indekset, blevet opgjort på én bestemt måde. Regnemetoden blev ændret i 2023, hvilket har medført ændringer i indekset og placeringen for Greve Kommune blandt de 98 kommuner. De overordnede konklusioner i analysen er; Facilitetsindekset viser, hvordan forskellige kommuner tilbyder og fordeler faciliteter til deres borgere baseret på antallet af borgere pr. facilitet. Beregningen af indekset var tidligere baseret på fem typer af faciliteter. Dette er ændret til 21 forskellige faciliteter (for at øge diversiteten). Desuden lægger den nye metode større vægt på de forskellige faciliteters kapacitet for at give et mere retvisende billede af hver facilitets brugbarhed pr. borger. Greve kommune er blevet rangeret som nr. 85 i 2023 med et gennemsnit på 32,5. Tallet er fundet ved, at for hver facilitetskategori tildeles point mellem 1 og 98 afhængigt af, hvor mange borgere der er pr. facilitet i kommunen. Kommunen med færrest borgere pr. facilitet får 98 point, og kommunen med flest borgere får 1 point. Hvis kommunen ikke har den pågældende facilitetskategori, tildeles værdien 0. Fra 2017 til 2021 blev Greve Kommune rangeret som nr. 80, 79 og 75 (2021=27,2, 2019=28, 2017=30). Indekstallet for 2023 er højere end det har været tidligere. En uddybning af artiklen og dens betydning er vedlagt som bilag 1. Artikel fra NB – Økonomi: Udviklingen af idrætsfaciliteter fra 2018 til 2023. En yderligere offentliggjort analyse stammer fra NB Økonomi. Denne bygger på tre punkter, der beskriver idrætsfaciliteterne på tværs af kommuner ud fra idrætsfaciliteterne pr. indbygger. Artiklen beskriver overordnet tre områder indenfor idrætsfaciliteter. a. Antal borger pr. idrætsfacilitet målt som antallet af idrætshaller pr. 100.000 indbyggere Den generelle tendens på tværs af landet er, at jo længere øst på man kommer desto færre idrætsfaciliteter er der pr. borger. Dette kan bl.a. tilskrives at befolkningstætheden er større pr. km2 i disse områder. Der er altså ikke den samme pladskapacitet til at bygge flere idrætsfaciliteter. Samtidige at væksten i yderkommunerne primært skyldes faldende befolkningstal til et uændret antal faciliteter. Landsgennemsnittet er målt til 45,5 idrætshaller pr. 100.000 indbyggere. Greve kommune placerer sig på gennemsnittet med 45,04 idrætshaller pr. 100.000 indbyggere. Sammenligner vi med de omkringliggende kommuner (Solrød, Høje Taastrup, Hvidovre og Ishøj kommune) klarer Greve Kommune sig bedre. • Solrød kommune 40,06 idrætshaller pr. 100.000 indbyggere. • Høje Taastrup kommune 35,29 idrætshaller pr. 100.000 indbyggere. • Hvidovre kommune 21,52 idrætshaller pr. 100.000 indbyggere. • Ishøj kommune 33,68 idrætshaller pr. 100.000 indbyggere. b. Udviklingen af idrætsfaciliteter fra 2018 til 2023 Den indsamlede data viser udvikling af idrætsfaciliteter på tværs af kommunerne fra 2018 frem til 2023 Udviklingen fra 2018-2023 viser, at Greve Kommune har oplevelet en mindre tilbagegang i idrætsfaciliteter sammenlignet med omkringliggende kommuner. • Solrød Kommune - en nedgang på -10,3 enheder • Ishøj Kommune - en nedgang på -6,1 • Høje-Taastrup Kommune - en nedgang på -10,8 enheder • Greve Kommune - en nedgang på -1,8 enheder Enheder = Udviklingen af idrætsfaciliteter pr. 100.000 indbyggere Dette kan betyde, at der en vis stabilitet i antallet af idrætsfaciliteter pr. borger i Greve kommune. Årsagerne hertil kan være mangeartede og administrationen har ikke analyseret nærmere herpå. Link til artiklen og interaktivt kort findes i Bilag 1 Artikel fra NB – Økonomi: Så meget har kommunerne brugt på idrætsfaciliteter siden 2008. Artiklen er fra 2020 Artiklen viser kommunernes investeringer i idrætsfaciliteter fra perioden 2008 til 2020. Artiklen fremhæver markante forskelle i udgifterne, hvor nogle kommuner har brugt betydeligt flere midler på anlæg og tilskud til idrætsfaciliteter end andre. Artiklen viser, at Greve Kommune har investeret mere end landsgennemsnittet siden 2008. Mens det nationale gennemsnit for udgifter pr. indbygger pr. år ligger på 371 kr., har Greve kommune brugt 446 kr. pr. indbygger pr. år. Dette placerer kommunen som den 23. højest ud af 98 kommuner målt på investeringer i idrætsfaciliteter. Greve kommunen har kontinuerligt tilført midler til vedligeholdelse og etablering af nye idrætsfaciliteter. Der er kommuner der bruger væsentligt flere midler på området og kommuner der bruger væsentligt færre midler på området. Link til artiklen og interaktivt kort findes i Bilag 1 Rapport fra Center for ungdoms forskning Center for ungdomsforskning offentliggjorte i 2022, en undersøgelse som har haft til formål at afdække den betydning, faciliteter har for unges engagement og oplevelser inden for idræt. Fokus har været rettet mod unges opfattelse af og ønsker til idrætsfaciliteter samt mødesteder, med det overordnede mål at forstå, hvordan disse faktorer kan påvirke børn og unges vedblivende deltagelse i foreningsidræt. En konklusion fra undersøgelsen er blandt andet, at mens faciliteter ikke nødvendigvis er afgørende for, om unge udøver deres idræt, så spiller de en væsentlig rolle i at støtte og berige den samlede oplevelse af idrætsudøvelse. Det betyder, at når faciliteter ikke fungerer optimalt, påvirker det den overordnede oplevelse af at være en del af idrætsmiljøet negativt, mens gode rammer og faciliteter støtter en positiv oplevelse af idrætsengagement. Undersøgelsen viser også, at de unge betragter deres idrætsmiljø som en helhed, hvor valget af idræt og forening også indebærer accept af de eksisterende faciliteter og rammer. For de unge er det afgørende, at der er basale faciliteter som en bane, bold, mål samt venlige holdkammerater og kompetente trænere. Videre præsenteres fem centrale pointer fra undersøgelsen, der støtter op om den overordnede konklusion. Disse inkluderer betoningen af hygge og samvær med holdkammerater, som afgørende for idrætsoplevelsen, idrætsanlæg som vigtige mødesteder for unge, en positiv sammenhæng mellem brugen af sociale rammer og trivsel i sporten samt fællesskab på holdet. På baggrund af disse konklusioner formidler undersøgelsen vigtige indsigter i, hvordan faciliteter kan påvirke unges deltagelse og trivsel i idrætten. De fem centrale pointer fra rapporten og link til rapporten kan findes i Bilag 1. Økonomiske konsekvenser Sagen har ingen økonomiske konsekvenser for Greve Kommune.", "source_path": "data/greve/raw_dagsordener/Kultur- og Fritidsudvalget_2024-01-10T16:30:00+01:00_34b85f32-37d6-49bf-85ea-8cdf4f962e38.json", "meeting_year": 2024, "meeting_month": 1, "committee_normalized": "kulturogfritids", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "34b85f32-37d6-49bf-85ea-8cdf4f962e38", "chunk_id": "34b85f32-37d6-49bf-85ea-8cdf4f962e38_8_html_fragment_chunk0", "section_type": "html_fragment", "section_title": "Orientering fra formanden/gensidig orientering", "committee": "Kultur- og Fritidsudvalget", "meeting_date": "2024-01-10T16:30:00+01:00", "case_number": "21-014479", "agenda_index": 8, "text": "Beslutning Orienteringerne blev taget til efterretning. Formanden orienterede om; Henvendelse fra sejlklubben Køge, herunder at udvalget ønsker sag på dagsordenen om mulig underskudsgaranti. Henvendelse fra Karlslunde IF (skytteforening), Kommunikation på hjemmeside og telefontider Lokalefordelingsproces Status på GIC Status på henvendelse fra Mosede Dartklub Status på etablering af Folkeoplysningsudvalg Fra medlemmerne; Spørgsmål vedr. baneforhold i Hundige Boldklub Henvendelse vedr. bookning i Olsbækken. Fremstilling Sagsprocedure Kultur- og Fritidsudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning. - Orientering om henvendelse fra Sejlklubben Køge Bugt.", "source_path": "data/greve/raw_dagsordener/Kultur- og Fritidsudvalget_2024-01-10T16:30:00+01:00_34b85f32-37d6-49bf-85ea-8cdf4f962e38.json", "meeting_year": 2024, "meeting_month": 1, "committee_normalized": "kulturogfritids", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "34b85f32-37d6-49bf-85ea-8cdf4f962e38", "chunk_id": "34b85f32-37d6-49bf-85ea-8cdf4f962e38_9_html_fragment_chunk0", "section_type": "html_fragment", "section_title": "Huskeliste og orientering fra administrationen", "committee": "Kultur- og Fritidsudvalget", "meeting_date": "2024-01-10T16:30:00+01:00", "case_number": "21-013714", "agenda_index": 9, "text": "Beslutning Orienteringen blev taget til efterretning. Administrationen oplyste om; Lokalefordelingsproces. Ny direktør i Portalen og besøg ved kommende udvalgsmøder evt. i Portalen. Ny museumslov bliver måske en realitet. Fremstilling Sagsprocedure Kultur- og Fritidsudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil den blive vedlagt som bilag. Indstilling Administrationen indstiller, at orienteringen tages til efterretning Sagsbeskrivelse Administrationen har følgende til orientering: - Orientering om at Ny museumsreform er på vej. - Orientering om sag på Klima-, Teknik- og Miljøudvalget: Udviklingsprojekt Mosede Fort", "source_path": "data/greve/raw_dagsordener/Kultur- og Fritidsudvalget_2024-01-10T16:30:00+01:00_34b85f32-37d6-49bf-85ea-8cdf4f962e38.json", "meeting_year": 2024, "meeting_month": 1, "committee_normalized": "kulturogfritids", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "34b85f32-37d6-49bf-85ea-8cdf4f962e38", "chunk_id": "34b85f32-37d6-49bf-85ea-8cdf4f962e38_10_html_fragment_chunk0", "section_type": "html_fragment", "section_title": "Kultur- og Fritidsudvalget - mødekalender 2024", "committee": "Kultur- og Fritidsudvalget", "meeting_date": "2024-01-10T16:30:00+01:00", "case_number": "21-014480", "agenda_index": 10, "text": "Beslutning Orienteringen blev taget til efterretning. Fremstilling Sagsprocedure Kultur- og Fritidsudvalget. Resume I sagen gives et overblik over Kultur- og Fritidsudvalgets møder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Mødekalenderen er vedhæftet som bilag.", "source_path": "data/greve/raw_dagsordener/Kultur- og Fritidsudvalget_2024-01-10T16:30:00+01:00_34b85f32-37d6-49bf-85ea-8cdf4f962e38.json", "meeting_year": 2024, "meeting_month": 1, "committee_normalized": "kulturogfritids", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "34b85f32-37d6-49bf-85ea-8cdf4f962e38", "chunk_id": "34b85f32-37d6-49bf-85ea-8cdf4f962e38_11_html_fragment_chunk0", "section_type": "html_fragment", "section_title": "Underskriftsark", "committee": "Kultur- og Fritidsudvalget", "meeting_date": "2024-01-10T16:30:00+01:00", "case_number": "21-014481", "agenda_index": 11, "text": "Fremstilling Sagsprocedure Kultur- og Fritidsudvalget. Resume Elektronisk underskriftsark.", "source_path": "data/greve/raw_dagsordener/Kultur- og Fritidsudvalget_2024-01-10T16:30:00+01:00_34b85f32-37d6-49bf-85ea-8cdf4f962e38.json", "meeting_year": 2024, "meeting_month": 1, "committee_normalized": "kulturogfritids", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
