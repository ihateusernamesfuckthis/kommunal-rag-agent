{"document_id": "c01a8d10-270f-4115-9ca5-272647c5f846", "chunk_id": "c01a8d10-270f-4115-9ca5-272647c5f846_0_html_fragment_chunk0", "section_type": "html_fragment", "section_title": "Godkendelse af dagsorden", "committee": "Plan- og Tryghedsudvalget", "meeting_date": "2025-09-09T16:00:00+02:00", "case_number": "", "agenda_index": 0, "text": "Beslutning Godkendt. Afbud: Conni Bergendorff, Per Lund Sørensen Fremstilling Sagsprocedure Plan- og Tryghedsudvalget. Resume Godkendelse af dagsorden. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Plan- og Tryghedsudvalget_2025-09-09T16:00:00+02:00_c01a8d10-270f-4115-9ca5-272647c5f846.json", "meeting_year": 2025, "meeting_month": 9, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "c01a8d10-270f-4115-9ca5-272647c5f846", "chunk_id": "c01a8d10-270f-4115-9ca5-272647c5f846_1_html_fragment_chunk0", "section_type": "html_fragment", "section_title": "Opfølgning på initiativretsforslag vedrørende strategi for seniorbofællesskaber", "committee": "Plan- og Tryghedsudvalget", "meeting_date": "2025-09-09T16:00:00+02:00", "case_number": "25-007136", "agenda_index": 1, "text": "Beslutning 1. Udvalget besluttede, at der skal udarbejdes en strategi for seniorbofællesskaber. 2. Ikke godkendt med bemærkning om, at der ønskes en særskilt strategi for seniorbofællesskaber, som efterfølgende kobles til planstrategien. Der skal i første omgang fremlægges en igangsættelsessag for strategien. 3. Godkendt. Afbud: Conni Bergendorff, Per Lund Sørensen Fremstilling Sagsprocedure Plan- og Tryghedsudvalget. Resume Byrådet besluttede 25. juni 2025 (pkt. 12) at sende initiativretsforslag vedrørende strategi for seniorbofællesskaber i Greve Kommune til realitetsbehandling i Plan- og Tryghedsudvalget. Udvalget skal beslutte, om administrationen skal igangsætte arbejdet med en strategi for seniorbofællesskaber. Indstilling Administrationen indstiller, at det besluttes, om administrationen skal udarbejde en strategi for seniorboligfællesskaber, at det besluttes, om strategien for seniorbofællesskaber skal indarbejdes som en del af den kommende planstrategi og at det godkendes, at der dermed er gjort op med initiativretsforslaget. Sagsbeskrivelse Byrådet besluttede 25. juni 2025 (pkt. 12) at sende initiativretsforslag vedrørende strategi for seniorbofællesskaber til realitetsbehandling i Plan- og Tryghedsudvalget. Initiativretsforslaget tager udgangspunkt i, at et stigende antal seniorer efterspørger boligformer, der kombinerer privatliv med fællesskab og som understøtter mulighed for naboskab og sociale relationer (se bilag 1). For at fremme senioregnede boliger, peges på behovet for en overordnet strategi, der sætter retning for, hvor og hvordan disse fællesskaber skal udvikles i fremtiden i alle bydele – fra vores landsbyer til de stationsnære bydele. Strategien skal gøre det muligt at: kortlægge behov og ønsker blandt 55+ borgere, identificere egnede placeringer i kommunens byudvikling og lokalplaner, skabe klare retningslinjer for indgåelse af samarbejdsaftaler med mest mulig brugerinddragelse på projektet sikre en helhedsorienteret tilgang, der tænker mobilitet, fællesskab og bæredygtighed sammen I strategien skal seniorbofællesskaber tænkes ind som en del af den overordnede planlægning for boliger til hele livet i hele kommunen – ikke som et særtilbud, men som en integreret del af boligudvikling i Greve Kommune. Overvejelser ift. udarbejdelse af en strategi for seniorbofællesskaber Greve Kommune er i høj grad planlagt til børnefamilier og derfor kan der være god grund til at overveje, hvordan byen kan tilpasses en stigende andel af ældre medborgere. En strategi for seniorboliger kan tage udgangspunkt i den demografiske udvikling, og i at mange af kommunens ældre borgere ønsker at blive boende i kommunen, men har behov for at skifte til en mindre bolig. For en dels vedkommende er der også et ønske om at bo i et lokalområde, der skaber gode rammer for fællesskab. Initiativretsforslaget lægger vægt på, at strategien ser udviklingen af seniorboliger som en integreret del af boligudviklingen i Greve Kommune. F.eks. vil et større udbud at seniorbofællesskaber kunne fremme et generationsskifte i de eksisterende parcelhusområder og dermed påvirke behovet for at bygge nye boliger målrettet børnefamilier. I forbindelse med temarevisionen til Kommuneplan 2025 om 'Boliger til hele livet' (godkendt af Byrådet den 23. april), anbefalede Bystrategisk Råd \" at tænke i multifunktionelle boliger, så de kan anvendes af flere generationer. F.eks. egnede forhold til ældre .\" Strategien kunne således også indeholde overvejelser om fællesskaber på tværs af generationer. En strategi for seniorbofællesskaber kan dermed ses som bidrag til at realisere nogle af visionerne fra 'Naturligvis Greve - gennem helhedssyn og fællesskaber', der understreger behovet for at skabe \" rammer, der sikrer muligheden for at indgå i fællesskaber\" og sikre \" at ensomme ældre tilbydes gode rammer for at danne relationer\". Udbuddet af større kommunalt ejede ubebyggede grunde er begrænset og skal ses i sammenhæng med kommunale behov for arealer. Strategien kan derfor kortlægge mulige placeringer og indeholde overvejelser om, hvordan seniorbofællesskaber kan tænkes ind ved omdannelse af allerede bebyggede områder. Initiativretsforslaget lægger op til en bred strategisk tilgang, der kan sikre sammenhæng til den overordnede planlægning for boliger til hele livet i kommunen. Dette taler for at indarbejde strategien i den revision af Planstrategi 2023, som Byrådet efter planloven skal udarbejde i første halvdel af den kommende valgperiode. Kommunens muligheder for at fremme seniorbofællesskaber Planloven giver ikke mulighed for at fremme boliger, der er forbeholdt bestemte befolkningsgrupper, herunder seniorer. I lokalplaner kan man imidlertid stille krav til boligstørrelserne samt krav til bygningerne, som kan fremme senioregnede koncepter, fx krav om overdækkede fællesarealer, fælleslokaler og -huse mv. Ved salg af egne grunde kan kommunen via udbudsbetingelser stille krav om, at der bygges seniorboliger. Lovgrundlag Planloven, udbudsbekendtgørelsen, almenboligloven. Økonomiske konsekvenser Afhængig af ambitionsniveauet for strategiens baggrundsanalyser kan der være behov for at gøre brug af midler til ekstern rådgivning. Høring Der er ikke høringspligt i denne sag. Tidsplan Planstrategi 2023 skal revideres i første halvdel af den kommende valgperiode. Kommunens behandling af konkrete projekter for seniorbofællesskaber kan igangsættes uden at afvente planstrategien.", "source_path": "data/greve/raw_dagsordener/Plan- og Tryghedsudvalget_2025-09-09T16:00:00+02:00_c01a8d10-270f-4115-9ca5-272647c5f846.json", "meeting_year": 2025, "meeting_month": 9, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "c01a8d10-270f-4115-9ca5-272647c5f846", "chunk_id": "c01a8d10-270f-4115-9ca5-272647c5f846_2_html_fragment_chunk0", "section_type": "html_fragment", "section_title": "Lokalplan nr. 12.54 for datacenter på Greve Centervej i Greve, igangsættelse og opfølgning på vejadgang", "committee": "Plan- og Tryghedsudvalget", "meeting_date": "2025-09-09T16:00:00+02:00", "case_number": "25-002255", "agenda_index": 2, "text": "Beslutning Sagen genoptages på det kommende møde, idet udvikler har fremsendt oplysninger med mulig relevans for sagen efter, at dagsordenen er offentliggjort. Afbud: Conni Bergendorff, Per Lund Sørensen Fremstilling Sagsprocedure Plan- og Tryghedsudvalget. Resume I sagen beskrives baggrund og forslag til planprincipper for Lokalplan nr. 12.54 for datacenter ved Greve Centervej. Sagen vil danne grundlag for administrationens videre dialog med udvikler og bygherre om udvikling af området. Administrationen vil på baggrund af udvalgets beslutning igangsætte lokalplanarbejdet. Supplerende sagsfremstilling Plan- og Tryghedsudvalget sendte den 29. april 2025 (pkt. 6) sagen tilbage med administrationen med henblik på at undersøge muligheden for, at \"Gl.\" Greve Centervej kan nedklassificeres fra offentlig vej til privat fællesvej. Vejadgang til \"Gl.\" Greve Centervej For at kunne etablere et datacenter på \"Gl.\" Greve Centervej vil der være behov for at udvide vejadgangen fra Greve Centervej til \"Gl.\" Greve Centervej, og i den forbindelse erhverve vejmatrikel beliggende hen over matr.nr.18kn, Greve by, Greve (se kort på bilag 7). Det er dog administrationens vurdering, at det kun er nødvendigt at erhverve det areal, der vedrører selve vejudvidelsen. Dette skyldes, at det er vurderingen, at den del af den eksisterende vej, som ligger hen over matr.nr.18kn, Greve By, Greve, ligger der lovligt - og dermed har kommunen sikret sig retten til arealet. \"Gl.\" Greve Centervej tjener i dag som cykelforbindelse ml. Greve Landsby og Greve Centervej. Da Greve Kommune nu har anlagt ny cykelsti og fortov på den del af Greve Centervej, hvor Rema 1000 er beliggende, vil Greve Kommunes behov for at opretholde en offentlig cykelforbindelse på \"Gl.\" Greve Centervej forsvinde. Dette kommer som følge af, at den nye cykelsti på Greve Centervej er mere sikker, og cykeltrafikken ønskes derfor ledt af den nyanlagte cykelsti. Dermed kan det lægges til grund for, at vejen nedklassificeres til privat fællesvej. Greve Kommune har to muligheder for at få nedklassificeret \"Gl.\" Greve Centervej til en privat fællesvej: Nedklassificering af veje Vejlovens §15 giver kommunalbestyrelsen ret til at bestemme hvilke bestående kommuneveje, der skal nedklassificeres eller nedlægges, jf. vejlovens §124. Beslutning herom træffes på baggrund af en samlet trafikal vurdering og må ikke kun være begrundet i økonomiske forhold. Jf. vejlovens §124, stk. 3, kan \" kommunalbestyrelsen tidligst træffe endelig beslutning om, hvorvidt en vej skal overgå til privat fællesvej eller privat vej i forbindelse med vejens nedlæggelse som kommunevej, 4 år efter at Byrådet har offentliggjort sin plan herom. Beslutningen skal træffes senest 6 år efter offentliggørelsen .\" Mulighed A Vejlovens §126 giver mulighed for at fravige §124, stk. 3 og §125, stk. 1 ved aftale, når kommunalbestyrelsen og samtlige berørte grundejere er enige herom. Hermed kan Greve Kommune, \"Gl.\" Greve Centervejs grundejere og evt. udvikler indgå en aftale, for at fremrykke nedklassificeringen til privat fællesvej. En sådan aftale vil sandsynligvis kræve, at udvikler varetager langt størstedelen, hvis ikke alle omkostninger til omlægningen, da det kræver accept fra alle aftalens parter. Denne løsning vurderes som den mest fordelagtige for Greve Kommune, da kommunen ikke længere har et behov for at opretholde vejen som offentlig. Mulighed B Den almindelige proces for nedklassificering, tager mindst 4 år fra at Byrådet tager beslutning om plan for nedklassificering af vejen. §125, stk. 1 siger desuden, at \" Før en endelig beslutning om, at en kommunevej skal nedlægges og overgå til privat fællesvej eller privat vej, kan træffes, skal kommunalbestyrelsen ved udfærdigelse af en tilstandsrapport dokumentere, at vejen med udstyr er i god og forsvarlig stand i forhold til den fremtidige trafik på vejen, jf. dog § 126. \" Ovenstående betyder, at \"Gl.\" Greve Centervej tidligst kan nedklassificeres fire år efter byrådets godkendelse af nedklassificeringen. Når Greve Kommune \"afleverer\" vejen til privat eje, skal den være i forsvarlig stand ift. fremtidig trafikafvikling. Videre proces Det er Klima-, Teknik- og Miljøudvalget som varetager opgaver i tilknytning til vejloven herunder nedklassificering af veje. Administrationen vil derfor forventeligt på næstkommende møde i Klima-, Teknik- og Miljøudvalget fremlægge en sag for udvalget, hvor de skal tage stilling til, hvorvidt administrationen skal arbejde videre med mulighed A eller B. Indstilling Administrationen indstiller; at igangsætning af udarbejdelse af forslag til Lokalplan nr. 12.54 for datacenter på Greve Centervej i Greve (matrikel nr. 18ih, Greve by, Greve, jf. bilag 1) godkendes, at kommunen stiller krav om, at bygherre yder mest mulig teknisk bistand til udarbejdelsen af lokalplanen (fx illustrationer, støjberegning, regnvandsnotat mv.) samt miljøvurdering, godkendes, og at de af administrationen beskrevne principper i den videre bearbejdning af projekt og dialog med udvikler godkendes. Sagsbeskrivelse Lokalplan nr. 12.54 for matrikel 18ih, Greve By, Greve blev oprindeligt igangsat af Plan- og Tryghedsudvalgets den 10. juni 2024 (pkt. 7) med anvendelsen erhverv og engroshandel. Lokalplanen skulle give mulighed for salg og udlejning af entreprenørmaskiner. I sagen blev der redegjort for, at anvendelsen til engroshandel ville kræve en ny trafikløsning til ca. 8-9 mio. kr., som skal bekostes af Greve Kommune. Udvikler ønsker imidlertid anvendelsen ændret til et datacenter, der genererer mindre trafik end anvendelsen til salg og udlejning af engrosmaskiner. Udvikler oplyser, at der på daglig basis vil være 40-80 køretøjer, som skal til og fra ejendommen, heraf 2-8 lastbiler i spidsbelastningstimerne (jf. bilag 2). Administrationen vurderer på baggrund af det nye forslag, at man kan nøjes med at udvide vejadgangen fra Greve Centervej til \"gamle\" Greve Centervej (jf. bilag 1). Udvidelse af vejadgangen og udmatrikulering vil koste ca. 500.000 kr. Hertil skal tillægges en købspris for areal til at udvide vejen, som enten kan erhverves ved en frivillig aftale eller ekspropriation (jf. lukket bilag 3). Dette skyldes, at vejadgangen er en offentlig vej, men den ligger på anden mands grund (matr.nr. 18 kn, Greve By, Greve). Bilag 3 er lukket af hensyn til beskyttelse af kommunens økonomiske interesser og forhandlingsposition. Ved den anden trafikløsning, der vil koste ca. 8-9 mio. kr., vil kommunen muligvis også skulle erhverve areal, men det er ikke undersøgt nærmere. Eksisterende plangrundlag Matrikel nr. 18ih, Greve By, Greve er på omkring 3,1 ha og omfattet af kommuneplanramme 2E13 Ventrupvej med de mulige anvendelser \"erhvervsområde og butikker med særligt pladskrævende varegrupper\". Ifølge kommuneplanrammen gælder der en bebyggelsesprocent på 60 samt et maksimalt etageantal på seks og en maksimal bygningshøjde på 21 meter. Der kan placeres virksomheder i miljøklasse 3-5. Der er ingen lokalplan for området i dag. Datacenter er en anvendelse, der falder inden for kategorien \"erhverv\". Området har længe været udlagt til erhverv og er ikke indbefattet i kommunens rækkefølgeplan. Kommunen skal derfor udarbejde et lokalplanforslag . Kommunen har ikke pligt til at vedtage lokalplanen. Lokalplanens intentioner Lokalplan nr. 12.54 skal muliggøre opførelse af et datacenter, der servicerer virksomheder, der har behov for dataopbevaring. Lokalplanen skal sikre, at datacentrets store volumen bearbejdes arkitektonisk i forhold til nærheden til Greve Landsby. I det fremsendte projekt (jf. bilag 4) er bygningens udluftningssystem ca. 21 meter højt, og administrationsbygning/bygning til serveropbevaring er ca. 11 meter højt. Til sammenligning er nabobygningen på Greve Centervej 75 ca. 9 meter høj (jf. bilag 5). Derfor er det særligt væsentligt at tage hensyn til nærheden til Greve Landsby og de bløde trafikanter, der benytter \"gamle\" Greve Centervej. Området er i dag \"bar mark\" med frit indblik fra Greve Centervej/Rema 1000 i nord og fra Greve Landevej i vest (jf. bilag 5). Ifølge udvikler er der blandt andet brug for ca. 1.500 m 2 til kontorfaciliteter, ca. 8.000 m 2 datahaller og ca. 20.000 m 2 kølesystem og teknikrum mm. I alt ca. 30.000 etagemeter. P-normen for lagervirksomheder, typisk transport- og logistik-virksomheder, som er den virksomhedstype datacenter kommer tættest på i kommuneplanens P-normer, er 1 p-plads pr. 100 m 2 virksomhed. Udvikler udtrykker ønske om, at P-normen bliver sat ned svarende til antallet af arbejdspladser (40-50 arbejdspladser). Administrationen medgiver, at P-normen ikke er passende for denne type virksomhed. P-normen i kommuneplanen vil betyde krav om ca. 300 p-pladser. Administrationen vil gå i dialog med bygherre om dette, så krav til P-pladser nedsættes. Principper for lokalplanen Ved udformning af området lægges der vægt på: Byggeri Hensyntagen til Greve Landsby i forhold til skala og materialevalg samt generel indpasning af bygninger til omgivelser Højde på byggeriet skal tage hensyn til de nærliggende boligområder, ved at der fx stilles krav om at de højeste dele af bygningen placeres mod syd og øst, og at de laveste dele af bygningen placeres mod vest og nord Der skal arbejdes med åbenhed og større glaspartier i facader ved administration og indgang Der skal arbejdes med variation i facaden, med fx mindst 3 forskellige facadematerialer og begrønnede facader Krav om aktiv tagflade, dvs. for eksempel solenergianlæg eller grønt tag med hjemmehørende plantearter Hvis støjberegninger viser, at der skal etableres støjafskærmning, skal denne enten integreres i bygningen, eller hvis der er tale om støjafskærmning, der er synlig, skal denne begrønnes af hensyn til omkringliggende bebyggelse. Grønne områder samt vej, sti og parkering Beplantning, der bidrager til biodiversitet (ved variation i arter, valg af arter og kvantitet af beplantning) Bevaring og forbedring af forhold for bløde trafikanter, der skal til og fra Greve Landsby. Der skal evt.", "source_path": "data/greve/raw_dagsordener/Plan- og Tryghedsudvalget_2025-09-09T16:00:00+02:00_c01a8d10-270f-4115-9ca5-272647c5f846.json", "meeting_year": 2025, "meeting_month": 9, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "c01a8d10-270f-4115-9ca5-272647c5f846", "chunk_id": "c01a8d10-270f-4115-9ca5-272647c5f846_2_html_fragment_chunk1", "section_type": "html_fragment", "section_title": "Lokalplan nr. 12.54 for datacenter på Greve Centervej i Greve, igangsættelse og opfølgning på vejadgang", "committee": "Plan- og Tryghedsudvalget", "meeting_date": "2025-09-09T16:00:00+02:00", "case_number": "25-002255", "agenda_index": 2, "text": "af arbejdspladser (40-50 arbejdspladser). Administrationen medgiver, at P-normen ikke er passende for denne type virksomhed. P-normen i kommuneplanen vil betyde krav om ca. 300 p-pladser. Administrationen vil gå i dialog med bygherre om dette, så krav til P-pladser nedsættes. Principper for lokalplanen Ved udformning af området lægges der vægt på: Byggeri Hensyntagen til Greve Landsby i forhold til skala og materialevalg samt generel indpasning af bygninger til omgivelser Højde på byggeriet skal tage hensyn til de nærliggende boligområder, ved at der fx stilles krav om at de højeste dele af bygningen placeres mod syd og øst, og at de laveste dele af bygningen placeres mod vest og nord Der skal arbejdes med åbenhed og større glaspartier i facader ved administration og indgang Der skal arbejdes med variation i facaden, med fx mindst 3 forskellige facadematerialer og begrønnede facader Krav om aktiv tagflade, dvs. for eksempel solenergianlæg eller grønt tag med hjemmehørende plantearter Hvis støjberegninger viser, at der skal etableres støjafskærmning, skal denne enten integreres i bygningen, eller hvis der er tale om støjafskærmning, der er synlig, skal denne begrønnes af hensyn til omkringliggende bebyggelse. Grønne områder samt vej, sti og parkering Beplantning, der bidrager til biodiversitet (ved variation i arter, valg af arter og kvantitet af beplantning) Bevaring og forbedring af forhold for bløde trafikanter, der skal til og fra Greve Landsby. Der skal evt. arbejdes med en løsning der gør, at de bløde trafikanter vælger den nye cykelsti ved Greve Centervej i stedet for at benytte \"gamle\" Greve Centervej Parkeringsarealer skal anlægges med træer og indrettes til regnvandshåndtering for at sikre lokalplanområdet mod oversvømmelse. Krav til antal p-pladser nedsættes ift. kommuneplanens p-normer, så det er mere passende til anvendelsen Kanten af lokalplanområdet skal tilpasses naboområdernes karakter, ved fx beplantningsbælter Trafikhåndtering Den gamle del af Greve Centervej, som ejendommen vejbetjenes af, er en blind vej, der primært benyttes af bløde trafikanter til og fra Greve Landsby, samt to mindre virksomheder, som ikke genererer tung trafik. Vejadgangen til \"gamle\" Greve Centervej skal udvides, så den kan håndtere tung trafik til/fra datacentret, og således at tung trafik kan passere hinanden. Vejadgangen er en offentlig vej og ligger på anden mands grund (matr.nr. 18 kn, Greve By, Greve). Udvidelse af vejadgangen vil derfor forudsætte, at kommunen køber en del af matriklen (jf. lukket bilag 3). Forsyning - elektricitet Administrationen har kontaktet Radius, som er i dialog med udvikler om at forsyne området med elektricitet. Datacentret vil i fuld drift have behov for 36 MW, hvilket kan understøttes af, at der løber en større el-ledning gennem grunden. Forsyning - fjernvarme Udvikler oplyser, at de er i dialog med VEKS om at blive koblet op på fjernvarmenettet, så overskudsvarme fra datacentret kan komme fjernvarmekunder til gode. Miljøvurdering Da området i dag er \"bar mark\", kommer datacentret til at have en landskabelig påvirkning grundet nærheden til Greve Landsby samt byggeriets størrelse, og desuden kommer datacentret til at have et højt strømforbrug. Lokalplanen falder derfor ikke ind under miljøvurderingslovens §8, stk. 2, nr. 1, der bestemmer hvilke planer, der kan undtages fra miljøvurderingsloven. Desuden har byudvikling og særligt byudvikling på bar mark altid en klimamæssig belastning i form af blandt andet ressourcer til ny bebyggelse, efterfølgende drift og vedligehold, øget transport til og fra området, en øget risiko for påvirkning af grundvandet, mindre nedsivning af regnvand til at opbygge og vedligeholde grundvandsressourcen mv. Dette er blandt andet aspekter, der belyses i en miljøvurdering. Hvis der ikke ønskes et datacenter - den videre proces Hvis udvalget ikke ønsker at igangsætte udarbejdelsen af en lokalplan for et datacenter, så kan udvalget sende sagen tilbage til administrationen med henblik på, at administrationen undersøger, om der kan nedlægges et § 14-forbud jf. planloven. Administrationen vil dernæst fremlægge sagen på ny. Lovgrundlag Planloven. Økonomiske konsekvenser Jf. sag om byudvikling og infrastruktur på Plan- og Tryghedsudvalgets møde den 23. april 2024 (pkt. 2) er Greve Kommune som udgangspunkt forpligtet til at afholde udgiften til etablering af infrastruktur i forbindelse med byudvikling i kommunen. Udvidelse af stikvejen og udmatrikulering vil koste ca. 500 t. kr. Hertil skal tillægges en købspris for areal til at udvide vejen jf. lukket bilag 3. Høring Udkast til igangsættelsessagen inkl. visualiseringer og snit er blevet sendt i høring hos Bystrategisk Råd fra den 18. marts 2025 til og med den 2. april. Rådets høringssvar er vedlagt som bilag 6. Tidsplan 2. og 3. kvartal 2025: udarbejdelse af lokalplan og miljøvurdering 4 kvartal 2025: Lokalplanforslag sendes i offentlig høring 1. kvartal af 2026: Vedtagelse af lokalplan Øvrige forhold Enhedschef for Plan, Vej & Trafik, Maja Bagge Lillelund, deltager under punktet.", "source_path": "data/greve/raw_dagsordener/Plan- og Tryghedsudvalget_2025-09-09T16:00:00+02:00_c01a8d10-270f-4115-9ca5-272647c5f846.json", "meeting_year": 2025, "meeting_month": 9, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "c01a8d10-270f-4115-9ca5-272647c5f846", "chunk_id": "c01a8d10-270f-4115-9ca5-272647c5f846_3_html_fragment_chunk0", "section_type": "html_fragment", "section_title": "Vejnavn - Nye boliger Vesterbjerg 42", "committee": "Plan- og Tryghedsudvalget", "meeting_date": "2025-09-09T16:00:00+02:00", "case_number": "25-005355", "agenda_index": 3, "text": "Beslutning Udvalget godkendte Husmandsvænget som det nye vejnavn. Afbud: Conni Bergendorff, Per Lund Sørensen Fremstilling Sagsprocedure Plan- og Tryghedsudvalget. Resume Plan- og Tryghedsudvalget har den 23. april 2024 (pkt. 7) vedtaget en ny lokalplan for Vesterbjerg 42 (Lokalplan 14.55). Udvalget skal træffe beslutning om et navn til den nye vej, der skal betjene de seks kommende dobbelthuse med i alt 12 boliger. Indstilling Administrationen indstiller, at det godkendes, hvorvidt den nye vej skal tildeles vejnavnet; Kirkeåsen, Bøgetoften, Bøgetoftevænget eller Husmandsvænget. Sagsbeskrivelse Lokalplan 14.55 er en ny lokalplan i Greve Landsby, der giver mulighed for at bygge nye boliger. I den forbindelse skal der tildeles et vejnavn til den nye vej, der skal betjene de 12 nye boliger (markeret med rød på bilag 1). Der har været dialog med grundejer, Greve Museum er blevet hørt, og der har været et opslag på kommunens hjemmeside om forslag til mulige navne. Udvalget bedes beslutte, hvilket vejnavn der skal godkendes. 1. Kirkeåsen (forslag fra hjemmeside) 2. Bøgetoften (forslag fra hjemmeside) 3. Bøgevænget (forslag fra hjemmeside) 4. Bøgetoftevænget (forslag fra hjemmeside) 5. Felskov Allé (forslag fra bygherre) 6. Husmandsvænget (forslag fra Greve Museum) Bygherre foretrækker navnet Felskov Allé i sammenhæng med de nye boliger. Greve Museum har foreslået navnet 'Husmandsvænget' eller noget tilsvarende, da der er tale om et mindre markstykke. Navnet 'Husmandsvænget' tager udgangspunkt i det lille hus, der står tilbage på grunden. Navnet ville samtidig harmonere med de omkringliggende vejnavne, Bjergvænget og Åtoftevænget . På baggrund af opslaget på hjemmesiden er der kommet følgende forslag: Kirkeåsen, Bøgetoften, Bøgevænget og Bøgetoftevænget. ' Felskov ' er ikke retskrivningsgodkendt. Den autoriserede stavemåde er ifølge den autoriserede liste 'Feldskov\"(se bilag 2). Navnet ' Felskov ' kan derfor ikke anvendes. Bøgevænget kan heller ikke vælges som vejnavn, da det allerede eksisterer i Solrød Kommune og Roskilde Kommune og ligger inden for en radius af 15 km. Blandt forslagene er nedenstående således mulige: 1. Kirkeåsen 2. Bøgetoften 4. Bøgetoftevænget 6. Husmandsvænget Inden endelig effektuering skal navnene reserveres og retskrivningsgodkendes i Klimadatastyrelsen. Alle de ovenstående forslag er reserveret. Lovgrundlag Bekendtgørelsen om vejnavne og adresser (BEK nr. 271 af 13/04/2018). Økonomiske konsekvenser Der er ingen økonomiske konsekvenser for Greve Kommune. Høring Der er ikke høringspligt i forhold til råd og nævn i denne sag. Kommunikation Greve Museum, bygherre og borger er blevet hørt - sidstnævnte via hjemmesiden.", "source_path": "data/greve/raw_dagsordener/Plan- og Tryghedsudvalget_2025-09-09T16:00:00+02:00_c01a8d10-270f-4115-9ca5-272647c5f846.json", "meeting_year": 2025, "meeting_month": 9, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "c01a8d10-270f-4115-9ca5-272647c5f846", "chunk_id": "c01a8d10-270f-4115-9ca5-272647c5f846_4_html_fragment_chunk0", "section_type": "html_fragment", "section_title": "Samarbejdsplan 2025/2026", "committee": "Plan- og Tryghedsudvalget", "meeting_date": "2025-09-09T16:00:00+02:00", "case_number": "24-013678", "agenda_index": 4, "text": "Beslutning Anbefales. Afbud: Conni Bergendorff, Per Lund Sørensen Fremstilling Sagsprocedure Plan- og Tryghedsudvalget, Økonomiudvalget og Byrådet. Resume Midt- og Vestsjællands Politi og kommunerne i politikredsen har godkendt Samarbejdsplan 2025/2026. Samarbejdsplanen udstikker rammerne for samarbejdet og udpeger de fælles indsatsområder, som parterne vil have særligt fokus på i perioden. Byrådet og de relevante politiske udvalg får samarbejdsplanen til orientering. Indstilling Administrationen indstiller, at orienteringen tages til efterretning. Sagsbeskrivelse På kredsrådsmødet den 28. april 2025 har Midt- og Vestsjællands Politi og kommunerne i kredsen godkendt Samarbejdsplan 2025/2026 . Samarbejdsplanen er udarbejdet på baggrund af kommunernes forslag til tværgående indsatsområder. De tre indsatsområder i samarbejdsplanen er: Forebyggelse af misbrug af afhængighedsskabende stoffer, herunder nikotinprodukter, puff barer og opioider Unges risikoadfærd i det offentlige og i det digitale rum Vold i nære relationer, herunder fysisk vold, psykisk vold, negativ social kontrol og stalking. Den nye samarbejdsplan indeholder færre indsatsområder end tidligere, men ligger op til et tættere samarbejde og øget deling af viden og erfaringer mellem aktørerne. Samarbejdsplanen er vedhæftet som bilag 1. Udmøntningen af indsatsområderne bliver sat i gang i tre arbejdsgrupper med deltagere fra alle kommuner og Midt- og Vestsjællands Politi. Arbejdsgruppernes første opgave bliver at afdække, hvilke tiltag, der allerede er i de enkelte kommuner, hvordan der kan arbejdes med indsatsområdet og hvilke fora, indsatserne kan forankres i. Der vil blive fulgt op på arbejdet med at udmønte indsatsområderne på kredsrådsmødet i slutningen af 2025. Lovgrundlag Politiloven § 23 og Bekendtgørelse om politiets samarbejde med kommunale myndigheder mv. (BEK nr. 211 af 26/02/2018). Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag .", "source_path": "data/greve/raw_dagsordener/Plan- og Tryghedsudvalget_2025-09-09T16:00:00+02:00_c01a8d10-270f-4115-9ca5-272647c5f846.json", "meeting_year": 2025, "meeting_month": 9, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "c01a8d10-270f-4115-9ca5-272647c5f846", "chunk_id": "c01a8d10-270f-4115-9ca5-272647c5f846_5_html_fragment_chunk0", "section_type": "html_fragment", "section_title": "Lukket: Henvendelser til formanden ", "committee": "Plan- og Tryghedsudvalget", "meeting_date": "2025-09-09T16:00:00+02:00", "case_number": "", "agenda_index": 5, "text": "Orienteringen blev taget til efterretning. Afbud: Conni Bergendorff, Per Lund Sørensen", "source_path": "data/greve/raw_dagsordener/Plan- og Tryghedsudvalget_2025-09-09T16:00:00+02:00_c01a8d10-270f-4115-9ca5-272647c5f846.json", "meeting_year": 2025, "meeting_month": 9, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "c01a8d10-270f-4115-9ca5-272647c5f846", "chunk_id": "c01a8d10-270f-4115-9ca5-272647c5f846_6_html_fragment_chunk0", "section_type": "html_fragment", "section_title": "Orientering fra formanden/gensidig orientering", "committee": "Plan- og Tryghedsudvalget", "meeting_date": "2025-09-09T16:00:00+02:00", "case_number": "", "agenda_index": 6, "text": "Beslutning Orienteringen blev taget til efterretning. Afbud: Conni Bergendorff, Per Lund Sørensen Fremstilling Sagsprocedure Plan- og Tryghedsudvalget. Resume Formanden og udvalgets medlemmer orienterer om aktuelle emner. Indstilling Administrationen indstiller, at orienteringer tages til efterretning.", "source_path": "data/greve/raw_dagsordener/Plan- og Tryghedsudvalget_2025-09-09T16:00:00+02:00_c01a8d10-270f-4115-9ca5-272647c5f846.json", "meeting_year": 2025, "meeting_month": 9, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "c01a8d10-270f-4115-9ca5-272647c5f846", "chunk_id": "c01a8d10-270f-4115-9ca5-272647c5f846_7_html_fragment_chunk0", "section_type": "html_fragment", "section_title": "Huskeliste og orientering fra administrationen", "committee": "Plan- og Tryghedsudvalget", "meeting_date": "2025-09-09T16:00:00+02:00", "case_number": "", "agenda_index": 7, "text": "Beslutning Orienteringen blev taget til efterretning, idet administrationen orienterede om, at der afholdes borgermøde i relation til temarevision til Kommuneplan 2025 om rig natur og vedvarende energi den 8. oktober fra kl. 17.00 – 19.00 på Greve Museum. Afbud: Conni Bergendorff, Per Lund Sørensen Fremstilling Sagsprocedure Plan- og Tryghedsudvalget. Resume Administrationen orienterer om aktuelle emner. Indstilling Administrationen indstiller, at orienteringer tages til efterretning. Sagsbeskrivelse Askerød og Gersagerparken Boliganvisningen er flyttet, Helhedsplanen er vedtaget, nye tal kommer 1. december 2025 og sagen i Q1 vil give en status på dette. Udmeldelse af Bystrategisk Råd Line Carlsen og Mikkel Solhøj har i juli måned 2025 valgt at melde sig ud af Bystrategisk Råd. Administrationen har kvitteret og orienteret de øvrige medlemmer i rådet om de to medlemmers udmeldelse. Der er nu fire medlemmer tilbage i Bystrategisk Råd. I kommissoriet står der, at rådet skal bestå af fire til seks medlemmer. Bystrategisk Råd har selv påpeget, at indimellem er læsepensum forholdsvis tungt, hvilket kan tale for, at der rekrutteres et eller to nye medlem(mer) til rådet. Administrationen skal snart indkalde rådet til det årlige møde mellem administrationen og rådet. Dette gør administrationen så snart Plan- og Tryghedsudvalget er orienteret om situationen.", "source_path": "data/greve/raw_dagsordener/Plan- og Tryghedsudvalget_2025-09-09T16:00:00+02:00_c01a8d10-270f-4115-9ca5-272647c5f846.json", "meeting_year": 2025, "meeting_month": 9, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "c01a8d10-270f-4115-9ca5-272647c5f846", "chunk_id": "c01a8d10-270f-4115-9ca5-272647c5f846_8_html_fragment_chunk0", "section_type": "html_fragment", "section_title": "Plan- og Tryghedsudvalgets mødekalender 2025", "committee": "Plan- og Tryghedsudvalget", "meeting_date": "2025-09-09T16:00:00+02:00", "case_number": "", "agenda_index": 8, "text": "Beslutning Orienteringen blev taget til efterretning. Afbud: Conni Bergendorff, Per Lund Sørensen Fremstilling Sagsprocedure Plan- og Tryghedsudvalget. Resume Der gives et overblik over møder og aktiviteter. Indstilling Administrationen indstiller, at orienteringen tages til efterretning. Sagsbeskrivelse Møde og aktivitetskalenderen er vedlagt som bilag.", "source_path": "data/greve/raw_dagsordener/Plan- og Tryghedsudvalget_2025-09-09T16:00:00+02:00_c01a8d10-270f-4115-9ca5-272647c5f846.json", "meeting_year": 2025, "meeting_month": 9, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "c01a8d10-270f-4115-9ca5-272647c5f846", "chunk_id": "c01a8d10-270f-4115-9ca5-272647c5f846_9_html_fragment_chunk0", "section_type": "html_fragment", "section_title": "Underskriftsark", "committee": "Plan- og Tryghedsudvalget", "meeting_date": "2025-09-09T16:00:00+02:00", "case_number": "", "agenda_index": 9, "text": "Beslutning Afbud: Conni Bergendorff, Per Lund Sørensen Fremstilling Sagsprocedure Plan- og Tryghedsudvalget. Resume Elektronisk underskriftsark.", "source_path": "data/greve/raw_dagsordener/Plan- og Tryghedsudvalget_2025-09-09T16:00:00+02:00_c01a8d10-270f-4115-9ca5-272647c5f846.json", "meeting_year": 2025, "meeting_month": 9, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
