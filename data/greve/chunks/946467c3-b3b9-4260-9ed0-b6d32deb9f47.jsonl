{"document_id": "946467c3-b3b9-4260-9ed0-b6d32deb9f47", "chunk_id": "946467c3-b3b9-4260-9ed0-b6d32deb9f47_0_html_fragment_chunk0", "section_type": "html_fragment", "section_title": "Godkendelse af dagsorden", "committee": "Kultur- og Fritidsudvalget", "meeting_date": "2022-04-27T16:00:00+02:00", "case_number": "21-014482", "agenda_index": 0, "text": "Beslutning Dagsordenen blev godkendt. Fremstilling Sagsprocedure Kultur- og Fritidsudvalget. Resume Godkendelse af dagsorden for mødet den 27. april 2022. Indstilling Center for Politik, Organisation & Borgerbetjening indstiller, at dagsordenen godkendes.", "source_path": "data/greve/raw_dagsordener/Kultur- og Fritidsudvalget_2022-04-27T16:00:00+02:00_946467c3-b3b9-4260-9ed0-b6d32deb9f47.json", "meeting_year": 2022, "meeting_month": 4, "committee_normalized": "kulturogfritids", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "946467c3-b3b9-4260-9ed0-b6d32deb9f47", "chunk_id": "946467c3-b3b9-4260-9ed0-b6d32deb9f47_1_html_fragment_chunk0", "section_type": "html_fragment", "section_title": "Aftenskolernes afrapportering for 2021 og bekendtgørelse som følge af Corona i 2021/2022", "committee": "Kultur- og Fritidsudvalget", "meeting_date": "2022-04-27T16:00:00+02:00", "case_number": "21-016332", "agenda_index": 1, "text": "Beslutning 1. Taget til efterretning. 2.-3. Godkendt. Fremstilling Sagsprocedure Kultur- og Fritidsudvalget. Resume Aftenskolerne har indsendt deres afrapportering for løntilskud i 2021. Afrapporteringen behandles i henhold til regeringens coronabekendtgørelsen, hvor aftenskolerne kan beholde uforbrugte midler fra første halve år, som omfordeles mellem aftenskolerne. Indstilling Center for Politik, Organisation & Borgerbetjening indstiller, 1. at afrapportering for løntilskud og uforbrugt tilskud 2021 tages til efterretning, 2. at omfordeling af uforbrugt tilskud fra perioden 1. januar 2021 til 31. juli 2021 mellem aftenskolerne godkendes, 3. at det godkendes, at administrationen kan anvende coronabekendtgørelsen ved nedlukninger i 2022 ud fra samme principper som i 2021. Sagsbeskrivelse Baggrund Aftenskolerne er ifølge Folkeoplysningslovens berettiget til at ansøge om løntilskud til voksenundervisning. Aftenskolerne søger om løntilskud for det kommende år, hvilket betyder, at løntilskud udbetales forlods som et á conto-beløb til de løntimer, som aftenskolerne har planlagt for det kommende år. Det kommunale løntilskud dækker kun en del af lønsatsen og udgør 1/3 til almen undervisning, 5/7 til instrumentalundervisning og 8/9 til handicapundervisning. Når årets undervisningslektioner er afholdt og regnskabet aflægges, korrigeres regnskabet time for time i forhold til de faktisk afviklede undervisningslektioner. Når der er undervisning, som ikke er gennemført (ved for få tilmeldinger, sygdom og afbud) opstår der uforbrugte midler, som i normale år betales tilbage til Greve Kommune. Se processen i bilag 1. Aftenskolernes regnskabsår 2021 var omfattet af regeringens coronabekendtgørelse om visse midlertidige foranstaltninger for den frie folkeoplysende virksomhed (bilag 2), hvormed det er muligt at fravige Folkeoplysningsloven. Derfor vedtog Kultur- og Fritidsudvalget den 11. november 2021, at aftenskolernes løntilskud fra 1. januar 2021 til den 31. juli ikke skal efterkorrigeres for aktiviteter, som ikke er gennemført. Det betyder, at aftenskolerne kan beholde de uforbrugte midler fra undervisning som ikke er gennemført, til udbetaling af løn i forbindelse med undervisning der var planlagt og andre udgifter, der er affødt af Covid-19. Derudover besluttede udvalget, at de uforbrugte midler som aftenskolerne må beholde, skal omfordeles ligeligt mellem aftenskolerne. Regnskab for aftenskoler med a'contotilskud for hele 2021 Omfordeling af uforbrugt tilskud mellem aftenskolerne Størstedelen af det uforbrugte tilskud er fra perioden den 1. januar til den 31. juli 2021 og udgør i alt 520.498 kr. For at behandle aftenskolerne mere lige anbefaler administrationen, at de uforbrugte midler fordeles efter størrelsen på aftenskolernes aktiviteter i Greve Kommune, hvilket bedst kan opgøres ved at se på planlagte og afholdte lektioner i Greve Kommune i perioden: I afrapporteringen skriver aftenskolerne, at udvalgets beslutning om, at de kunne beholde de uforbrugte midler, har haft stor betydning for deres virke, da de kunne udbetale løn og dermed bedre fastholde deres undervisere under nedlukningen. Midlerne har desuden bidraget til at dække aftenskolernes merudgifter til værnemidler og samt de øgede lønudgifter til administrationen, der har haft ekstra arbejde i forbindelse med de mange aflysninger og tilbagebetaling af deltagergebyrer. Aftenskolerne har desuden ansøgt og modtaget tilskud fra Kulturministeriets pulje til kompensation for tabt deltagerbetaling. Deltagerbetalingen går også til at dække den del af lærerlønnen, som ikke finansieres af det kommunale løntilskud. Men ligesom i 2020 går AOF og Væveskolen ud af 2021 med et mindre underskud. LOF og FOF er begge større aftenskoler med aktiviteter i flere kommuner, og de går ud af 2021 med et mindre overskud. 2021 var fortsat præget af coronanedlukningen, men der var også tegn på en normalisering, da det primært var i perioden før 31. juli med coronanedlukning, der var mange aflyste hold. Efteråret var præget af mange gennemførte aftenskolehold, hvor AOF for eksempel har gennemført flere lektioner en planlagt. Uforbrugt tilskud, der skal tilbagebetales til Greve Kommune Derfor vil der i 2021 kun tilbagebetales 50.478 kr. til Greve Kommune for planlagte lektioner, som ikke blev gennemført efter den 31. juli. På grund af Byrådets beslutning om skærpet risikoprofil, kan disse midler ikke disponeres til andet på folkeoplysningsområdet. Fritidsrådet har normalt høringsret på, hvordan midlerne kan anvendes, men deres høring er således suspenderet. Lokaletilskud for 2021 Der er i 2021 ligeledes udbetalt lokaletilskud til aftenskolerne efter bekendtgørelsen, da lokaletilskud dækker leje- og driftsudgifter til lokalerne, som ikke har ændret sig i nedlukningsperioderne. Lokaletilskuddet udgjorde i 2021: Undervisningstilskud for 2022 og coronabekendtgørelsen Coronabekendtgørelsen blev indført igen med nedlukningen den 17. december 2021 som for aftenskolernes vedkommende løb frem til den 17. januar 2022. Bekendtgørelsen er fortsat gældende og gør det fortsat muligt at udbetale løn- og lokaletilskud som budgetteret. Så længe bekendtgørelsen er gældende, vil det fortsat være muligt, at fravige folkeoplysningslovens aktivitetskrav og udbetale tilskud til aktiviteter, der er planlagte men aflyste som følge af Covid-19 samt andre coronarelaterede udgifter. Det er administrationens anbefaling, at anvende bekendtgørelsen til løntilskud i forbindelse med nedlukningsperioder i 2022 og efter samme principper som i 2021. Så der i 2022 også skelnes mellem nedlukningsperioder (i hele måneder), hvor aftenskolerne kan beholde deres uforbrugte tilskud, og normale perioder, hvor uforbrugt tilskud skal tilbagebetales til Greve Kommune. Men igen skal uforbrugt tilskud fra nedlukningsperioderne omfordeles ligeligt mellem aftenskolerne. Det vil betyde, at aftenskolerne pt. kan beholde uforbrugt tilskud fra januar 2022. Administrationen anbefaler, at bekendtgørelsen også anvendes i forbindelse med udbetaling af lokaletilskud selvom undervisningen har været aflyst som følge af Covid-19 og lokalet ikke har været i anvendelse. Lovgrundlag Løntilskud og lokaletilskud udbetales efter Folkeoplysningsloven § 8 og 11 og som beskrevet i Greve-ordningen. Kulturministeriet har den 22. december 2021 udsendt en ny bekendtgørelse (BEK nr. 2559, bilag 2) om visse midlertidige foranstaltninger for den frie folkeoplysende virksomhed som led i forebyggelse og afhjælpning i forbindelse med Covid-19. Bekendtgørelsen gør det muligt at fravige de fastsatte betingelser og regler for voksenundervisning i Folkeoplysningslovens §§ 8, 11, 23 og 24 og regler fastsat i medfør heraf. For aftenskolerne giver bekendtgørelsen således mulighed for at udbetale løntilskud selvom aktiviteter har været aflyst, men hvor der har været en lønudbetaling, at udbetale lokaletilskud selvom aktiviteter har vært aflyst, at udbetale tilskud tidligere, hvis aftenskolerne har brug for det fremrykke udbetalingen af tilskud, og at Kultur- og Fritidsudvalget kan fastsætte særlige regler om afregning for det udbetalte tilskud og kan kræve tilskud tilbagebetalt, hvis der ikke er dokumentation for faktisk afholdte udgifter. Økonomiske konsekvenser Tilskud er udbetalt indenfor budgettet for 2021 og 2022.", "source_path": "data/greve/raw_dagsordener/Kultur- og Fritidsudvalget_2022-04-27T16:00:00+02:00_946467c3-b3b9-4260-9ed0-b6d32deb9f47.json", "meeting_year": 2022, "meeting_month": 4, "committee_normalized": "kulturogfritids", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "946467c3-b3b9-4260-9ed0-b6d32deb9f47", "chunk_id": "946467c3-b3b9-4260-9ed0-b6d32deb9f47_2_html_fragment_chunk0", "section_type": "html_fragment", "section_title": "Repræsentanter til råd på idræts- og fritidsområdet 2022-2025", "committee": "Kultur- og Fritidsudvalget", "meeting_date": "2022-04-27T16:00:00+02:00", "case_number": "22-003604", "agenda_index": 2, "text": "Beslutning Udnævnelser til råd og udvalg på idræts- og fritidsområdet blev taget til efterretning. Fremstilling Sagsprocedure Kultur- og Fritidsudvalget. Resume Der er konstitueret en række råd og udvalg på idræts- og fritidsområdet, som følge af at der er nedsat et nyt byråd. Indstilling Center for Politik, Organisation & Borgerbetjening indstiller, at udnævnelser til råd og udvalg på idræts- og fritidsområdet tages til efterretning. Sagsbeskrivelse Med konstitueringen af et nyt byråd for 2022-2025 nedsættes der også en række råd på idræts- og fritidsområdet. Derfor orienteres udvalget om de nye medlemmer af både idrætsråd, fritidsråd og brugerrådet i Greve Borgerhus. Derudover nedsættes der yderligere fire udvalg: Lokalefordelingsudvalget, Facilitetsudvalget, Fritidspuljeudvalget og Idrætspuljeudvalget. Der er endnu ikke fundet medlemmer til Idrætspuljeudvalget, da de først udpeges, når retningslinjerne er vedtaget senere på året. Økonomiske konsekvenser Sagen har ingen økonomiske konsekvenser.", "source_path": "data/greve/raw_dagsordener/Kultur- og Fritidsudvalget_2022-04-27T16:00:00+02:00_946467c3-b3b9-4260-9ed0-b6d32deb9f47.json", "meeting_year": 2022, "meeting_month": 4, "committee_normalized": "kulturogfritids", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "946467c3-b3b9-4260-9ed0-b6d32deb9f47", "chunk_id": "946467c3-b3b9-4260-9ed0-b6d32deb9f47_3_html_fragment_chunk0", "section_type": "html_fragment", "section_title": "Revidering af retningslinjer for leje af kommunale udendørs arealer", "committee": "Kultur- og Fritidsudvalget", "meeting_date": "2022-04-27T16:00:00+02:00", "case_number": "22-004567", "agenda_index": 3, "text": "Beslutning 2. Orienteringen blev taget til efterretning. Fremstilling Sagsprocedure Klima-, Teknik- og Miljøudvalget og Kultur- og Fritidsudvalget. Resume Administrationen har evalueret ’Retningslinjer for leje af kommunale udendørs arealer’, der trådte i kraft i 2020. På baggrund af konklusioner fra evalueringen foreslås retningslinjerne revideret. Revideringen indeholder en afgrænsning af, hvilke udendørs arealer der er omfattet og dermed som udgangspunkt er mulige at leje. Hvis forslaget godkendes sendes det i høring. Indstilling Center for Teknik & Miljø indstiller til Klima-, Teknik- og Miljøudvalget, 1. at revideret udkast til ”Retningslinjer for leje af kommunale udendørs arealer” godkendes, herunder a. at der foretages en præcis angivelse af, hvilke udendørs arealer der er omfattet af retningslinjerne, og det dermed som udgangspunkt er mulige at leje b. at det for arrangementer, der opfylder særlige formål, skal være muligt at undtage depositum c. at retningslinjerne fortsat indeholder mulighed for leje af arealer, som ikke er udpeget, såfremt ansøger kan redegøre for, hvorfor et andet af de udpegede arealer ikke kan benyttes til arrangementet d. at ansøger skal fremsende ansøgning om leje af udendørs areal senest en måned før påtænkt dato for arrangement e. at fotodokumentation for arealets stand med angivelse af dato og klokkeslæt skal fremsendes til Greve Kommune senest syv dage efter endt arrangement f. at der informeres om ,at ansøgning om at ophænge plakater og lignende med information om arrangementet skal søges i ” råden over vej” via virk.dk g. at lejeperiode kan maksimalt være på fire sammenhængende dage, og det skal være et enkeltstående arrangement h. at Greve Kommunes takstblad for 2022 opdateres Center for Teknik & Miljø indstiller til Kultur- og Fritidsudvalget, 2. at orienteringen tages til efterretning Sagsbeskrivelse Administrationen har siden 2020 forvaltet udleje af kommunens udendørs arealer og pladser efter de gældende rammer i ”Retningslinjer for leje af kommunale udendørs arealer”, som blev godkendt af Byrådet den 16. december 2019. På baggrund af dette er efterspørgsel på leje og lån af udendørsarealerne evalueret med udgangspunkt i kalenderåret 2021. Evaluering af gældende retningslinjer I 2021 modtog Center for Teknik & Miljø 18 henvendelser om brug af udendørs arealer til arrangementer. Udendørsarealerne ved Mosede Fort var de mest efterspurgte i perioden med 9 henvendelser. De resterende 9 henvendelser angiver alle forskellige arealer. Det bemærkes, at der i løbet af 2021 var corona restriktioner, som vurderes at have påvirket efterspørgslen. To henvendelser om leje af arealer til brug for hundetræning er ikke omfattet af ”Retningslinjer for leje af kommunale udendørs arealer”, da det vedrører brug af arealet i fast ugentligt interval. Administrationen er derfor i gang med at afklare det nærmere administrationsgrundlag for at stille kommunalt udendørs areal til rådighed for dette. På baggrund af evalueringen og administrationens erfaring med forvaltningen af de gældende retningslinjer anbefales retningslinjerne revideret. De reviderede retningslinjer er vedlagt som bilag 1, hvor væsentlige tilføjelser og ændringer fremgår med gul markering. Herunder følger en uddybende gennemgang af de væsentlige ændringer i retningslinjerne. Afgræsning og udpegning af arealer Kommunen ejer til kommunale formål en række udendørs arealer og pladser. Retningslinjerne for udleje af disse arealer skal sikre et lovligt, ensartet og gennemsigtigt administrationsgrundlag. I de nuværende retningslinjer er der ikke udpeget specifikke arealer som kan lejes, men i stedet opstillet en definition af tilgængelige arealer. Dette har medført henvendelser på mange forskellige arealer, en del af disse er ikke omfattet af retningslinjerne, blandt andet arealer i tilknytning til skoler, parkeringspladser eller lignende. Det vurderes derfor, at en mere specifik udpegning af arealer der som udgangspunkt kan udlejes, vil medføre et enklere administrationsgrundlag for borgere, foreninger og virksomheder samt en mindre forvaltningsmæssig opgave for administrationen. Det anbefales derfor, at der i de reviderede retningslinjer indgår en henvisning til, hvilke arealer det som udgangspunkt vil være mulige at leje til arrangementer. Som bilag 2 er vedlagt en oversigt. Følgende arealer er udpeget på baggrund af både denne afgrænsning og en vurdering af, at kunne opfylde størstedelen af de kriterier, som ansøgere har haft til leje af arealer siden de gældende retningslinjer trådte i kraft i 2020: Arealerne nord og syd for Mosede Fort samt stien rundt om fortet. Arealer i Hundige parken på begge sider af Hundige Strandvej. Areal ved Greve Midtby Center mellem Holmeagervej og Greve Centervej. Området i forlængelse af legepladsen i Greve Landsby – legepladsen er undtaget. Børnenes jord i Karlslunde – legepladsen er undtaget. Tune Fælled ved Tune Pensionistcenter. Arealerne ved Mosede Fort og i Hundigeparken er desuden fredede og ved Mosede Fort er en række bestemmelser, der blandt andet fastlægger de arrangementer der kan afholdes. Arealerne i Hundigeparken omfatter ikke areal omkring Villa Sitka , da der undergår drøftelser om den fremtidige brug af arealet, herunder blandt andet en mulig oprettelse af forening for Villa Sitka . Mulighed for undtagelse af depositum Retningslinjerne giver mulighed for at fravige bestemmelserne om udlejning på markedsvilkår for arrangementer, der opfylder særlige formål, fx velgørenheds, forskningsrelaterede, politiske og religiøse arrangementer. Fravigelsen af bestemmelser om udlejning på markedsvilkår har udelukkende omfattet pålagt leje. Det anbefales derfor, at der for arrangementer, der opfylder særlige formål også skal være mulighed for undtagelse af depositum. Fortsat mulighed for leje af arealer der ikke er udpeget De forskelligartede henvendelser med ønske om leje af arealer i 2021 viser imidlertid også et behov for at fastholde muligheden for afholdelse af arrangementer, som ikke er mulige på de udpegede arealer; f.eks. fremtidig afholdelse af et arrangement som Ocean Rescue Camp på et strandareal. Administrationen anbefaler derfor, at retningslinjerne stadig indeholder mulighed for leje af arealer, som ikke er udpeget, såfremt ansøger kan redegøre for, hvorfor et andet af de udpegede arealer ikke kan benyttes til arrangementet. Tilføjelse af ansøgningsfrist Ansøgning om leje af kommunale udendørs arealer skal fremsendes til Greve Kommune senest en måned før arrangementet. Alle ansøgninger behandles efter først-til-mølle-princippet. For alle henvendelser modtaget senere end en måned før, kan Greve Kommune ikke garantere rettidig behandling af ansøgningen. Ansøgningsfristen anbefales tilføjet retningslinjerne, da det for alle henvendelser om arealleje kræver en del intern koordinering. Leje af Mosede Fort kræver, at ansøgning fremsendes minimum fire måneder før arrangementet da leje af arealerne kræver både godkendelse af Greve Kommune og af Slots- og Kulturstyrelsen. Dette forlænger sagsbehandlingstiden med omtrent 12-16 uger, hvilket er Slots- og Kulturstyrelsens normale sagsbehandlingstid inklusiv eventuel klagefrist. Fotodokumentation for arealets stand efter arrangement Der mangler ofte fotodokumentation for arealernes stand efter arrangementer, hvorfor administrationen anbefaler at tilføje en skærpelse i retningslinjerne. Fotodokumentation på arealets stand efter arrangement skal fremsendes til Greve Kommune senest 7 dage efter afholdt arrangement. Manglende fotodokumentation vil medføre, at omkostninger til rekvirering af en besigtigelse af arealet vil blive fratrukket det indbetalte depositum. Ansøgning om ophængning af plakater søges via virk.dk Hvis der i forbindelse med afholdelse af arrangementer ønskes ophængt plakater og lignende med information om arrangementet, oplyses om, at arrangøren skal søge i ” råden over vej” via virk.dk. Ansøgningen vurderes herefter efter Greve Kommunes gældende vilkår for ophængning og tidsfrister. Lejeperiode kan maksimalt være på fire sammenhængende dage Evalueringen af retningslinjerne har vist, at henvendelserne vedrører arrangementer af begrænset varighed. I de nuværende retningslinjer er ikke anført en maksimal lejeperiode. Det anbefales at tilføje en lejeperiode på maksimalt 4 sammenhængende dage, for at kunne imødekomme arrangementer af to dages varighed samt én dags tilgængelighed til arealet for at kunne sætte op og rydde op. Lovgrundlag Folkeoplysningslovens kapital 6. Økonomiske konsekvenser Sagen har ingen økonomiske konsekvenser. Indtægterne for udleje af kommunale udendørs arealer i 2021 beløb sig til 9.160 kr. De foreslåede ændringer forventes ikke at medføre et indtægtstab. Greve Kommunes takstblad opdateres, således at taksterne prisfremskrives fra 2019 til 2022, som det fremgår af bilag 1. Kommunikation Efter behandling sendes sagen i høring til Tune Lokalråd, Karlslunde Bylaug og Greve Landsbylaug , da der forslås mulighed for at leje arealer i henholdsvis Tune, Karlslunde og GreveLandsby . Såfremt høringssvarene vurderes, at give anledning til at undtage udendørs arealer i Tune, Karlslunde og/eller Greve Landsby fra retningslinjerne, vil denne justering af retningslinjerne blive fremlagt til ny behandling i Klima-, Teknik- og Miljøudvalget samt Kultur- og Fritidsudvalget. De reviderede retningslinjer vil fremgå på hjemmesiden. Tidsplan Høringsperiode for Tune Lokalråd, Karlslunde Bylaug og Greve Landsbylaug : april – maj 2022. Implementering: Efter høringsperiode og eventuel opfølgende politisk behandling.", "source_path": "data/greve/raw_dagsordener/Kultur- og Fritidsudvalget_2022-04-27T16:00:00+02:00_946467c3-b3b9-4260-9ed0-b6d32deb9f47.json", "meeting_year": 2022, "meeting_month": 4, "committee_normalized": "kulturogfritids", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "946467c3-b3b9-4260-9ed0-b6d32deb9f47", "chunk_id": "946467c3-b3b9-4260-9ed0-b6d32deb9f47_4_html_fragment_chunk0", "section_type": "html_fragment", "section_title": "Orientering om udsættelse af udbud af udbygning af idrætsfaciliteter ved Karlslunde Idrætscenter", "committee": "Kultur- og Fritidsudvalget", "meeting_date": "2022-04-27T16:00:00+02:00", "case_number": "20-072985K", "agenda_index": 4, "text": "Beslutning Anbefales. Fremstilling Sagsprocedure Skole-, Børne- og Ungeudvalget, Kultur- og Fritidsudvalget, Klima-, Teknik- og Miljøudvalget, Økonomiudvalget og Byrådet. Resume I denne sag orienteres udvalgene om udbud af totalentreprise-opgaven vedr. udbygning af idrætsfaciliteter ved Karlslunde Idrætsforeninger. Indstilling Center for Teknik & Miljø indstiller, at orienteringen tages til efterretning. Sagsbeskrivelse Byrådet godkendte den 7. marts 2022 byggeprogram for udbygning af idrætsfaciliteter samt revideret tidsplan for projektet. Administrationen blev bemyndiget til at godkende valg af totalentreprenør i henhold til udbudskriterierne og at anlægsbevillingen blev frigivet. Forinden byrådsmødet (dvs. medio februar 2022) var de fire højest prioriterede totalentreprenører blevet spurgt, om de ville være interesseret i at afgive tilbud. Umiddelbart efter byrådsmødet gik udbudsprocessen i gang, og de 4 interesserede totalentreprenører fik tilsendt byggeprogrammet. Alle fire totalentreprenører og to efterfølgende prioriterede totalentreprenører har siden meddelt, at de ikke ser sig i stand til at afgive tilbud på projektet. Totalentreprenørerne begrunder deres afslag med, at de med den seneste udvikling i materialepriser samt leverancevanskeligheder, ikke ser sig i stand til at kunne udarbejde et projektforslag inden for den udbudte pris. Styregruppen for udbygning af idrætsfaciliteter - der består af Karlslunde Idrætsforening, Strandskolen og Greve Kommune - har sammen med bygherrerådgiver drøftet situationen, og besluttet at udsætte udbudsprocessen i seks måneder hvorefter der tages stilling til, om markedet er stabiliseret i en grad, så udbudsprocessen kan genoptages. Strandskolen og Karlslunde Idrætsforening drøfter nu hvordan kapacitetsudnyttelsen på tværs af både Karlslunde Idrætsforening og Strandskolen kan optimeres yderligere, så undervisning i idræt og afvikling af foreningsidræt fortsat kan varetages med så få gener som muligt. Endvidere undersøger Administrationen mulige kortsigtede løsninger på Strandskolens bygninger, samt hvilke dele af byggeprogrammet der evt. kan nedskaleres med færrest mulige konsekvenser. Dette med henblik på at kunne forberede et genudbud, i en situation hvor det nuværende prisniveau er uændret. Administrationen vender tilbage til udvalgene i efteråret 2022 med orientering om plan for genudbud. Økonomiske konsekvenser Udsættelse af udbud af udbygning af idrætsfaciliteter ved Karlslunde Idrætsforening vil have konsekvens for anvendelse af anlægsrammen. Kommunikation Forældre på Strandskolen og brugere af Karlslunde Idrætsforening orienteres om udsættelse af udbuddet. Tidsplan Administrationen vender i efteråret 2022 tilbage til udvalgene med ny tidsplan. Sagens forløb 26-04-2022 Skole-, Børne- og Ungeudvalget Godkendt.", "source_path": "data/greve/raw_dagsordener/Kultur- og Fritidsudvalget_2022-04-27T16:00:00+02:00_946467c3-b3b9-4260-9ed0-b6d32deb9f47.json", "meeting_year": 2022, "meeting_month": 4, "committee_normalized": "kulturogfritids", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "946467c3-b3b9-4260-9ed0-b6d32deb9f47", "chunk_id": "946467c3-b3b9-4260-9ed0-b6d32deb9f47_5_html_fragment_chunk0", "section_type": "html_fragment", "section_title": "Motorik for børn i Greve", "committee": "Kultur- og Fritidsudvalget", "meeting_date": "2022-04-27T16:00:00+02:00", "case_number": "21-005074", "agenda_index": 5, "text": "Beslutning 1. Udvalget undlod at tage stilling. Fremstilling Sagsprocedure Kultur- og Fritidsudvalget, Skole-, Børne- og Ungeudvalget, Økonomiudvalget og Byrådet Resume Børne- og Skoleudvalget og Kultur- og Fritidsudvalget besluttede på deres møder henholdsvis den 27. maj 2021 og den 26. maj 2021, at der skulle udarbejdes et driftsudvidelsesforslag om motorik til børn i Greve kommune. I budgettet blev forslaget vedtaget med 0,5 mio. kr. i 2022. I sagerne til Børne- og Skoleudvalget og Kultur- og Fritidsudvalget i maj 2021 var der opstillet tre mulige modeller for arbejdet med motorik. Begge udvalg ønskede model 3. Prisen for denne model blev estimeret til mellem 1,5 mio. kr. og 1,8 mio. kr. Med budgettet på 0.5 mio.kr. i 2022 er det således ikke muligt at få den ønskede model. I det følgende beskrives mulighederne for at arbejde med motorik i 2022 for 0,5 mio. kr. Supplerende sagsfremstilling På Kultur- og Fritidsudvalgets møde i marts 2022 og på Skole-, Børne- og Ungeudvalgets møde i marts 2022 har udvalgene besluttet, at der skal nedsættes en ekspertgruppe i forbindelse med arbejdet med motorik. Der er nuanceforskelle i udvalgenes beslutninger og økonomiudvalget har derfor sendt sagen tilbage. Der lægges op til, at beslutninger i dette forløb om motorik foregår på fællesmøde mellem de to udvalg. Dette gælder også fremtidige beslutninger vedrørende sagen. Indstilling Center for Politik, Organisation & Borgerbetjening indstiller til Kultur- og Fritidsudvalget, 1. at bevillingen på 0,5 mio. kr. til motorik for børn i Greve under budgetområde 4.02 Fritid flyttes til Skole-, Børne- og Ungeudvalget, budgetområde afhængig af valgte model Center for Politik, Organisation & Borgerbetjening indstiller til Skole-, Børne- og Ungeudvalget, 2. at udvalget beslutter om målgruppen for projektet skal være være storbørnegrupper eller spireforløb 3. at udvalget vælger hvilken af de fire muligheder, der skal arbejdes med i 2022 Sagsbeskrivelse I det følgende beskrives fire muligheder for at arbejde med motorik i Greve Kommune i 2022. Der tages udgangspunkt i en afgrænset målgruppe, enten storbørnegrupper der er de ældste børn i daginstitutionen eller de kommunale folkeskolers spireforløb, der er de børn der lige er stoppet i daginstitutionen og starter i førskole samt 0. klasse. I budgettet står der, at der skal arbejdes med motorik for børn mellem fem og syv år. Begge grupper falder indenfor denne aldersgruppe og det er grundet økonomien ikke muligt at arbejde med begge målgrupper i projektet. 2022 bruges som en periode, hvor der afprøves et tiltag omkring motorik, der indsamles viden og erfaringer og måles om der er en effekt for børnene. Tiltaget evalueres og der kan derefter tages stilling til, om der fremover skal afsættes økonomi til at fortsætte arbejdet med motorik i Greve Kommune. Arbejdet med motorik skal perspektiveres i et samarbejde med fysioterapeuterne fra PPR og sundhedsplejen i Greve Kommune. I det følgende beskrives de fire muligheder for at arbejde med motorik i Greve i 2022. 1 - DGI certificering Den første mulighed fokuserer på kompetenceudvikling af pædagoger i 2022, så de i årene frem er klædt på til at lave motorik med børnene. Første mulighed er at få DGI certificeret flere daginstitutioner i Greve Kommune. På nuværende tidspunkt er der fire idræts certificerede daginstitutioner ud af i alt 19 kommunale, syv selvejende og tre private daginstitutioner. En DGI certificering af en daginstitution koster ca. 40.000 kr. ex moms for 15 timers uddannelse af op til 25 deltagere fra daginstitutionen. Det tager et år at blive certificeret som idræts-, leg og bevægelses børnehave i DGI. Det vil derfor være muligt, at få yderligere 12 daginstitutioner DGI certificeret for den halve mio. kr. Hvis denne mulighed vælges, vil det være relevant at kigge på den geografiske placering af de daginstitutioner, der skal igennem DGI forløbet, så der sikres en geografisk spredning fordelt over hele kommunen. En DGI certificering har fokus på kompetenceudvikling af personalet i børnehave/vuggestue med fokus på at kunne skabe forskellige rum og rammer for at få børn i bevægelse. Forløbet introducerer målrettede aktiviteter, men der er også fokus på konkrete værktøjer til at planlægge og afvikle bevægelsesaktiviteter som en naturlig del af hverdagen. En DGI certificering skal holdes ved lige og kræver årligt en re-certificering hvis institutionen fortsat vil være DGI certificeret. Re-certificeringen koster 6.500 kr. 2 - Kompetenceudvikling Den anden mulighed har også fokus på kompetenceudvikling af pædagogerne i daginstitutionerne til mere og bedre motorik med børnene. Her kunne man ansætte en motorik uddannet specialist i en projektstilling i 2022. Denne specialist vil kunne lave forløb med fokus på kompetenceudvikling af pædagogerne, så de i årene frem er klædt på til at en øget motorikindsats med børnene. Specialisten kan tage rundt til daginstitutionerne for at hjælpe dem med at inkorporere motorik i dagligdagen i den enkelte daginstitution. Pædagogerne vil blive inkluderet i den indledende proces, så de får ejerskab over ændringerne. Det kan eksempelvis være at indrette arealer, så de opfordrer mere til udfordrende bevægelse og aktiv leg i daginstitutionerne. 3 - Aktivitetsforløb Den tredje mulighed har fokus på aktiviteter for børn. Det vil dreje sig om storbørnegrupper i daginstitutionerne i 2022. Denne mulighed kommer umiddelbart kun denne gruppe børn til gode. Den tredje mulighed baserer sig på at give børnene et forløb, hvor de helt konkret udvikler bedre motoriske færdigheder. Motorikforløbene for børnene kan enten forestås af en motorikuddannet specialist der ansættes i en projektstilling eller der kan hyres en privat udbyder. Det kan også søges at indgå en aftale med en eller flere foreninger, der vil kunne forestå forløbene. Det har Ringsted og Køge Kommuner erfaring med. Projekterne i disse kommuner er dog fortløbende og derfor ikke aftaler for et år. En bekymring kan være, om foreningernes fokus vil være på denne type samarbejde og aktivitet i denne coronasituation, hvor foreningerne har mange andre forhold at forholde sig til. Det er også et opmærksomhedspunkt, om det er muligt at finde ledige hal-tider til disse aktiviteter, da hallerne i Greve Kommune er meget optagede. 4 - Kombination af kompetenceudvikling og aktivitetsforløb Den fjerde mulighed er at kombinere kompetenceudvikling af pædagogerne med aktivitetsforløb for børnene. Denne mulighed vil på grund af arbejdet med både kompetenceudvikling og aktiviteter kun være mulig for omkring 10-12 daginstitutioner i 2022. Her kunne der ansættes en specialist i motorik i en projektansættelse i 2022 og denne specialist skulle lave aktivitetsforløb for børnene med praksisnær kompetenceudvikling af pædagogerne. Det kunne både foregå i haller og i daginstitutionerne, hvor specialisten også kunne hjælpe pædagogerne med at inkorporere motorik i hverdagen. Med denne mulighed vil man både få aktiviteter for børnene og kompetenceudvikling af pædagoger. Evaluering efter projektet Når arbejdet med en af valgmulighederne er er afsluttet, bliver det evalueret med fokus på, om børnene har opnået bedre motorik og der således er en effekt af arbejdet. Alle fire forløb præsenteret ovenfor, har fokus på motorik for børn i Greve Kommune på forskellige måder. De 0,5 mio. kr. i 2022 giver mulighed for at afprøve et af forløbene på projektbasis for at afprøve effekterne og tage stilling til om der skal afsættes økonomi til arbejdet fremadrettet. Administrationens anbefaling Den faglige anbefaling er, at der bør arbejdes med storbørnegrupper i daginstitutioner i dette projekt, da det er lettere at indgå aftaler med disse frem for spireforløb i skolerne, da skolernes årsplanlægning foregår en gang årligt. Den faglige anbefaling er at vælge model 4, hvor der både er fokus på praksisnær kompetenceudvikling af personalet og motorikaktiviteter for børn. Dette vil have effekt i en længere årrække, da børnene har haft konkrete aktiviteter og pædagogerne samtidig har fået kompetenceudvikling med fokus på, hvordan motorik kan bruges i deres konkrete institution og deres nærområde i dagligdagen. Økonomiske konsekvenser Der er afsat 0,5 mio. kr. i 2022 under Kultur- og Fritidsudvalgets budgetområde 4.02 Fritid. Dette søges med denne indstilling flyttes til Skole-, Børne- og Ungeudvalgets budgetområde afhængig af valgte model. Ovenstående aktiviteter afholdes indenfor det afsatte budget på 0,5 mio. kr. Tidsplan Arbejdet igangsættes i 2022. Sagens forløb 09-03-2022 Kultur- og Fritidsudvalget 1. Kan ikke anbefales. Udvalget anbefaler, at pengene forankres i Kultur- og Fritidsudvalget med et tæt samarbejde med dagtilbuds- og skoleområdet. Udvalget ønsker, at der nedsættes en ekspertgruppe med lokale resursepersoner blandt borgerne, som skal medvirke til at kvalificere, hvordan midlerne kan opnå bedst anvendelse for at styrke motorikken. 15-03-2022 Skole-, Børne- og Ungeudvalget Udvalget anbefaler at følge indstillingen fra Kultur- og Fritidsudvalget idet det bemærkes, at der er i ekspertgruppen, også skal indgå fagligt personale sammen med borgerne. Herefter fremlægges der en sag om udmøntning i fagudvalgene. Bjarke Abel (A) undlod at tage stilling. 28-03-2022 Økonomiudvalget Økonomiudvalget besluttede at sende sagen tilbage til fornyet behandling i fagudvalg med henblik på en samlet drøftelse af de to fagudvalgs indstillinger.", "source_path": "data/greve/raw_dagsordener/Kultur- og Fritidsudvalget_2022-04-27T16:00:00+02:00_946467c3-b3b9-4260-9ed0-b6d32deb9f47.json", "meeting_year": 2022, "meeting_month": 4, "committee_normalized": "kulturogfritids", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "946467c3-b3b9-4260-9ed0-b6d32deb9f47", "chunk_id": "946467c3-b3b9-4260-9ed0-b6d32deb9f47_6_html_fragment_chunk0", "section_type": "html_fragment", "section_title": "Orientering fra formanden/gensidig orientering", "committee": "Kultur- og Fritidsudvalget", "meeting_date": "2022-04-27T16:00:00+02:00", "case_number": "21-014479", "agenda_index": 6, "text": "Beslutning Ingen orienteringspunkter. Fremstilling Sagsprocedure Kultur- og Fritidsudvalget Resume Udvalgsformanden og udvalgets medlemmer orienterer om eventuelle aktuelle emner. Indstilling Center for Politik, Organisation & Borgerbetjening indstiller, at eventuelle orienteringer tages til efterretning.", "source_path": "data/greve/raw_dagsordener/Kultur- og Fritidsudvalget_2022-04-27T16:00:00+02:00_946467c3-b3b9-4260-9ed0-b6d32deb9f47.json", "meeting_year": 2022, "meeting_month": 4, "committee_normalized": "kulturogfritids", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "946467c3-b3b9-4260-9ed0-b6d32deb9f47", "chunk_id": "946467c3-b3b9-4260-9ed0-b6d32deb9f47_7_html_fragment_chunk0", "section_type": "html_fragment", "section_title": "Huskeliste og orientering fra administrationen", "committee": "Kultur- og Fritidsudvalget", "meeting_date": "2022-04-27T16:00:00+02:00", "case_number": "21-013714", "agenda_index": 7, "text": "Beslutning Orienteringerne blev taget til efterretning. Yderligere orienterede administrationen om: - En opfølgning på henvendelsen fra Foreningen Valdemar. De henvises til at ansøge fritidspuljen. - Café Langsiden åbner på mandag med en åbningsreception kl. 17.00 Orienteringerne blev taget til efterretning. Fremstilling Sagsprocedure Kultur- og Fritidsudvalget Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil den blive vedlagt som bilag. Indstilling Center for Politik, Organisation & Borgerbetjening indstiller, at orienteringen tages til efterretning. Sagsbeskrivelse Administrationen har følgende til orientering: - Udvidet åbningstid i Greve Svømmehal, sommeren 2022 Fra og med mandag den 2. maj og frem til udgangen af august 2022 vil det store bassin i Greve Svømmehal være lukket på grund af udskiftning af fliser. Da lukning af det store bassin vil betyde, at der er mindre plads til rådighed for svømmehallens faste morgensvømmere vil der ekstraordinært blive åbnet kl. 6.30 i år. Svømmehallen har normalt åbent mellem kl. 7.00-15.00 på hverdage i skolernes sommerferie. Udgiften til den udvidede åbningstid kan afholdes indenfor svømmehallens driftsbudget. Dette skyldes, at der skal føres tilsyn med færre bassiner og dermed anvendes færre personaleressourcer i lukkeperioden. Da det er en midlertidig ændring af åbningstiden i forbindelse med ombygning, er det ikke politisk behandlet. - Mere tid i babybassin for voksne med gigt eller andre bevægelseshandicaps Greve Svømmehals babybassin har i længere tid været forbeholdt voksne med gigt eller andre bevægelses hæmmende handicaps om mandagen og onsdagen i tidsrummet kl. 14.00-15.30. Dette tilbud udvides fra den 22. marts 2022 til at gælde alle hverdage fra kl. 13.30-15.30. Det skal bemærkes, at det ikke gælder på skolefridage. - Borgermøde om Villa Sitka den 22. marts 2022 Omkring 50 personer mødte op til åbent hus i Villa Sitka og 32 borgere deltog efterfølgende i borgermødet om, hvordan der kan skabes liv i Villa Sitka. En gruppe af borgere arbejdere med at etablere en forening, der kan arbejde videre med Villa Sitka som et borgerdrevet projekt. Administrationen udarbejder en politisk sag, når gruppen har et mere konkret bud på visioner, finansiering og fundraising til en renovering af villaen. - Flytning af AOFs hold i Greve Videnscenter AOF har deres eget lokale i Greve Videnscenter, som de har omkring 16 hold i pr. uge. Men fra efterårets sæsonstart i uge 32 vil alle AOFs hold blive flytte til det store aktivitetslokale i Greve Svømmehal. Det betyder, at andre af AOF og FOF hold må flyttes til Greve Borgerhus og andre kommunale faciliteter. Det er i alt 22 hold som rykkes rundt for AOF og et hold for FOF. Greve Kommune bidrager til flytningen af AOFs træningsudstyr og etablering af opbevaring af det i Greve Svømmehal. - Årsberetning fra Greve Museum Greve Museums årsberetning fra 2021 fremstiller et særligt år, hvor museet kun havde åbent 35 af årets 52 uger grundet fortsatte nedlukninger, og hvor besøgstallet derfor også var 1/3 sammenlignet med før pandemien. Årsberetningen vidner dog også om museets fortsatte evne til at danne ramme om fællesskaber og formidling af historie og kulturarv, nu også via nye kanaler. Årsberetningen indeholder anmeldelser, der fremstiller en fortælling om brugere, der var glade for både traditionsrige begivenheder og nye påfund, tilbud og aktiviteter på Grevegård, Mosede Fort og lokalarkivet i løbet af året. Årsberetningen peger også fremad og omtaler projekt Nyt Mosede Fort og ambitionerne for årene, der kommer. Den fulde årsberetning er vedlagt som bilag. - Skoletjeneste på Greve Museum Der er også lavet en årsberetning fra 2021 om skoletjenesten på Greve Museum. Beretningen viser, at 3.305 elever/lærere deltog i undervisning via skoletjenesten i 2021, hvoraf ca. halvdelen kom fra Greve Kommune. Det er grundet coronanedlukningen et lavere deltagerantal end før pandemien. Beretningen fortæller om forskellige højdepunkter i 2021, blandt andet et undervisningsforløb med det formål at styrke trivslen hos skolebørn efter corona. Samtidig præsenteres fokuspunkter for 2022 og et overblik over velbesøgte børne- og familieaktiviteter som for eksempel Børnenes Fort, Bonderøvsferie og Sensommerdage. Årsberetningen er vedlagt som bilag. - Sæsonfordeling og særarrangementer Sæsonfordelingen omfatter fordeling af lokaler m.v. til sæsonbestemte aktiviteter og gælder for to år af gangen. Sæsonfordelingen for de kommende sæsoner er nu fastlagt. Lokalefordelingsudvalget har foretaget prioriteringer jævnfør retningslinjerne, men de fleste løsninger er fundet via dialog med og mellem foreninger. Fordelingen af særarrangementer til kommende sæson er næsten fastlagt. Her er der særligt pres på Greve Idrætscenter, hvor flere foreninger ønsker at afholde større stævner samtidigt. Der er derfor dialog med Tune og Karlslunde om at afholde nogle særarrangementer der, hvilket de er forpligtet til via deres driftstilskudsaftaler.", "source_path": "data/greve/raw_dagsordener/Kultur- og Fritidsudvalget_2022-04-27T16:00:00+02:00_946467c3-b3b9-4260-9ed0-b6d32deb9f47.json", "meeting_year": 2022, "meeting_month": 4, "committee_normalized": "kulturogfritids", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "946467c3-b3b9-4260-9ed0-b6d32deb9f47", "chunk_id": "946467c3-b3b9-4260-9ed0-b6d32deb9f47_8_html_fragment_chunk0", "section_type": "html_fragment", "section_title": "Kultur- og Fritidsudvalgets kalender 2022", "committee": "Kultur- og Fritidsudvalget", "meeting_date": "2022-04-27T16:00:00+02:00", "case_number": "21-014480", "agenda_index": 8, "text": "Beslutning Orienteringen blev taget til efterretning. Fremstilling Sagsprocedure Kultur- og Fritidsudvalget Resume I sagen gives et overblik over Kultur- og Fritidsudvalgets udvalgsmøder og møder i tilknytning til udvalget. Indstilling Center for Politik, Organisation & Borgerbetjening indstiller, at orienteringen tages til efterretning. Sagsbeskrivelse Kalenderen er vedhæftet som bilag.", "source_path": "data/greve/raw_dagsordener/Kultur- og Fritidsudvalget_2022-04-27T16:00:00+02:00_946467c3-b3b9-4260-9ed0-b6d32deb9f47.json", "meeting_year": 2022, "meeting_month": 4, "committee_normalized": "kulturogfritids", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "946467c3-b3b9-4260-9ed0-b6d32deb9f47", "chunk_id": "946467c3-b3b9-4260-9ed0-b6d32deb9f47_9_html_fragment_chunk0", "section_type": "html_fragment", "section_title": "Underskriftsark", "committee": "Kultur- og Fritidsudvalget", "meeting_date": "2022-04-27T16:00:00+02:00", "case_number": "21-014481", "agenda_index": 9, "text": "Fremstilling Sagsprocedure Kultur- og Fritidsudvalget Resume Elektronisk underskriftsark.", "source_path": "data/greve/raw_dagsordener/Kultur- og Fritidsudvalget_2022-04-27T16:00:00+02:00_946467c3-b3b9-4260-9ed0-b6d32deb9f47.json", "meeting_year": 2022, "meeting_month": 4, "committee_normalized": "kulturogfritids", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
