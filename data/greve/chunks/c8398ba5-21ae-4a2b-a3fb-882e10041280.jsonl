{"document_id": "c8398ba5-21ae-4a2b-a3fb-882e10041280", "chunk_id": "c8398ba5-21ae-4a2b-a3fb-882e10041280_0_html_fragment_chunk0", "section_type": "html_fragment", "section_title": "Godkendelse af dagsorden", "committee": "Plan- og Tryghedsudvalget", "meeting_date": "2025-06-03T16:00:00+02:00", "case_number": "", "agenda_index": 0, "text": "Beslutning Godkendt. Fremstilling Sagsprocedure Plan- og Tryghedsudvalget. Resume Godkendelse af dagsorden. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Plan- og Tryghedsudvalget_2025-06-03T16:00:00+02:00_c8398ba5-21ae-4a2b-a3fb-882e10041280.json", "meeting_year": 2025, "meeting_month": 6, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "c8398ba5-21ae-4a2b-a3fb-882e10041280", "chunk_id": "c8398ba5-21ae-4a2b-a3fb-882e10041280_1_html_fragment_chunk0", "section_type": "html_fragment", "section_title": "Temamøde om kommuneplanrevision - Trygge og sammenhængende lokalområder", "committee": "Plan- og Tryghedsudvalget", "meeting_date": "2025-06-03T16:00:00+02:00", "case_number": "25-001919", "agenda_index": 1, "text": "Beslutning Temamødet blev holdt. Fremstilling Sagsprocedure Plan- og Tryghedsudvalget. Resume Der afholdes temamøde om muligheden for at revidere kommuneplanen på en række områder indenfor pejlemærket 'Trygge og sammenhængende lokalområder', som indeholder emnerne 1) Bedre mobilitet, 2) God bykvalitet og t rygge byrum samt 3) Levende mødesteder. Temamødet skal bruges til orientering og dialog i forhold til det videre arbejde med pejlemærket. Indstilling Der skal ikke træffes beslutning på temamødet, som skal bruges til orientering og dialog. Sagsbeskrivelse Byrådet igangsatte den 17. april 2024 (pkt. 28) arbejdet med kommuneplanrevisionen, der bygger på Planstrategi 2023, der blev vedtaget af Byrådet den 29. januar 2024 (pkt. 29). Det blev besluttet i igangsættelsessagen at revidere kommuneplanen delvist og i tre pejlemærker, som planstrategien omhandler: 1. Boliger til hele livet 2. Rig natur og vedvarende energi 3. Trygge og sammenhængende lokalområder Plan- og Tryghedsudvalget har haft tre temamøder. På mødet den 13. august 2024 (pkt. 2) blev temaet \"Boliger til hele livet\" drøftet, og på mødet den 19. november 2024 (pkt. 2) og den 7. januar 2025 (pkt.2) blev temaet \"Rig natur og vedvarende energi\" drøftet (fordelt på hhv. 'Natur i byen' og 'Arealanvendelse i det åbne land og vedvarende energi'). Dette temamøde er det sidste i rækken og omhandler emnet 'Trygge og sammenhængende lokalområder' og mere specifikt emnerne: a. Bedre mobilitet b. God bykvalitet og trygge byrum c. Levende mødesteder Præsentationen til temamødet er vedlagt jf. bilag 1. På baggrund af orienteringen og drøftelserne fremlægges senere en sag for Plan- og Tryghedsudvalget om, hvordan emnerne skal indgå i det videre arbejde med at revidere kommuneplanen inden for emnet 'Trygge og sammenhængende lokalområder', herunder hvilke retningslinjer der skal arbejdes videre med. Lovgrundlag Planloven Greve Kommunes Planstrategi 2023 Økonomiske konsekvenser Sagen har ingen økonomiske konsekvenser for Greve Kommune Høring Der er ikke høringspligt i denne sag . Tidsplan Tidsplan for kommuneplantillæg om 'Trygge og sammenhængende lokalområder': November 2025: Byrådet træffer beslutning om hvilke retningslinjer, der skal arbejdes videre med Februar 2025: Byrådet behandler forslag til kommuneplantillæg om 'Trygge og sammenhængende lokalområder'. Februar-marts 2026: Forslaget er i otte ugers offentlig høring Maj/juni 2026: Endelig vedtagelse af kommuneplantillæg om 'Trygge og sammenhængende lokalområder'. Øvrige forhold Bystrategisk Råd er inviteret til at deltage i temamødet jf. Plan- og Tryghedudvalgets beslutning den 29. april (pkt. 7). Fra Bystrategisk Råd deltager, Annie Ejstrup, Hamdi Sarac, Line Carlsen, Mikkel Solhøj, Mikkel Stage og René Krarup Holm. Enhedschef for Plan, Vej og Trafik Maja Bagge Lillelund og projektleder på kommuneplanrevision Rikke Lethare Nielsen deltager med et oplæg på mødet.", "source_path": "data/greve/raw_dagsordener/Plan- og Tryghedsudvalget_2025-06-03T16:00:00+02:00_c8398ba5-21ae-4a2b-a3fb-882e10041280.json", "meeting_year": 2025, "meeting_month": 6, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "c8398ba5-21ae-4a2b-a3fb-882e10041280", "chunk_id": "c8398ba5-21ae-4a2b-a3fb-882e10041280_2_html_fragment_chunk0", "section_type": "html_fragment", "section_title": "Lokalplan nr. 12.53 for butikker til særligt pladskrævende varer og erhverv ved Greve Centervej, igangsættelse", "committee": "Plan- og Tryghedsudvalget", "meeting_date": "2025-06-03T16:00:00+02:00", "case_number": "23-012339", "agenda_index": 2, "text": "Beslutning 1.-4. Godkendt. Udvalget ønsker desuden visualisering af evt. pyloner, som højdemæssigt skal tilpasses området. Fremstilling Sagsprocedure Plan- og Tryghedsudvalget. Resume Der fremlægges en ny igangsættelsessag for Lokalplan nr. 12.53 for Butikker til særligt pladskrævende varer og erhverv ved Greve Centervej. Sagen beskriver planprincipper for lokalplanen samt forslag til et nyt kommuneplantillæg. Sagen vil danne grundlag for administrationens videre dialog med grundejerne om udvikling af området. Administrationen vil på baggrund af udvalgets beslutning igangsætte arbejdet med et nyt kommuneplantillæg og Lokalplan nr. 12.53. Indstilling Administrationen indstiller, at igangsætning af Tillæg til Kommuneplan 2021-2033 samt Lokalplan nr. 12.53 for butikker til særligt pladskrævende varer og erhverv ved Greve Centervej godkendes, at de beskrevne planprincipper for det nye kommuneplantillæg godkendes, at de beskrevne planprincipper for lokalplanen, som skal danne grundlag for administrationens videre dialog med de to grundejere om lokalplanens indhold, godkendes, og at administrationens krav om, at udvikler yder mest mulig teknisk bistand til udarbejdelsen af forslag til lokalplan nr. 12.53, godkendes. Sagsbeskrivelse Baggrund Plan- og Tryghedsudvalget vedtog den 16. januar 2024 (pkt. 7) at igangsætte lokalplanarbejdet for lokalplan nr. 12.53 - særligt pladskrævende varer ved Greve Centervej med en mulighed for op til 11.200 m2 butikker til særligt pladskrævende varer. I forbindelse med det pågående lokalplanarbejde, har administrationen vurderet, at lokalplanområdet kan rumme et større etagemeterareal for butikker, end hvad den eksisterende kommuneplan muliggør, samt større butiksenheder, men at ændringerne i kommuneplanen vil kræve en ny igangsættelse. Begrundelsen for et nyt kommuneplantillæg uddybes længere nede i sagen. Lokalplanens planprincipper vil fortsat tage afsæt i den oprindelige igangsættelsessag, herunder udvalgets protokol fra mødet den 16. januar 2024 (pkt. 7) vedrørende en forbindelse for bløde trafikanter fra Skovbo Allé. Derudover uddybes enkelte planprincipper i sagen som følge af det igangværende lokalplanarbejde. Området i dag Lokalplan nr. 12.53 omfatter et område på 4,3 hektar vist på bilag 1, kort 1. Der er to grundejere i området; Bangsbo Gruppen ApS og en privat grundejer. Bangsbo Gruppen ApS ejer matriklerne 11fv, 24g, 24aq og 24fn Greve By, Greve, mens den private grundejer ejer matriklerne 24r og 24gf. Den private grundejer anvender i dag sin ejendom til beboelse og erhverv i form af kontor og lager. Den resterende del af området anvendes til landbrugsmark og en bolig. Den private grundejer kan fortsat anvende sin ejendom, som den anvendes i dag, da der er tale om eksisterende lovlig anvendelse. Nord for området er der ved at blive etableret en rekreativ støjvold i forbindelse med udbygningen af Tværhøjgård , som ligger vest for området. Øst og nordøst for området ligger et mindre grønt areal samt RC-centeret (klub for modelsport med biler, fly, både mm.). Syd for området løber hovedvejen Greve Centervej, og på den anden side af vejen ligger et andet område med butikker til særligt pladskrævende varer. (jf. bilag 1, kort 2). Eksisterende planmæssige forhold Området er i den gældende kommuneplan omfattet af kommuneplanramme 2E9, der udlægger området til erhverv og butikker med særligt pladskrævende varer. Rammen giver mulighed for en bebyggelsesprocent på 55, et maksimalt etageantal på to etager og en maksimal bygningshøjde på 15 meter (jf. bilag 1, kort 3). Erhvervet skal kunne rummes indenfor de vejledende miljøklasser 1 til 3 (f.eks. butikker, tankstationer og kontorer). Yderligere udlægger kommuneplanen området til butikker til særligt pladskrævende varer med en restrummelighed på 11.200 m2, hvilket betyder, at der maksimalt må bygges dette antal kvadratmeter til detailhandel (jf. bilag 1, kort 4). Butikker til særligt pladskrævende varer omfatter butikker der forhandler f.eks. motorkøretøjer, lystbåde, campingvogne, trailere, planter, havebrugsvarer, tømmer, byggematerialer, grus, sten- og betonvarer, møbler, samt ammunition og eksplosiver. Listen er ikke udtømmende. Planprincipper for det nye kommuneplantillæg Restrummelighed for butikker til særligt pladskrævende varer I 2021 blev der foretaget en detailhandelsanalyse for Greve Kommune, som anbefalede at udlægge yderligere areal til butikker til særligt pladskrævende varer i Ventrupgård Nord (jf. bilag 1, kort 4). På baggrund af detailhandelsanalysens anbefalinger, blev restrummeligheden for detailhandel i det pågældende område efterfølgende fastsat til 11.200 m2 i kommuneplanen. Der er sket en del udvikling i Greve Kommune, siden detailhandelsanalysen blev udarbejdet. Blandt andet er et større område ved Kildebrøndevej 60, som førhen var udlagt til butikker til større pladskrævende varer, blevet lokalplanlagt til transport og logistik jf. Fingerplanen. Udover at detailhandelsanalysen ikke er fuldstændig retvisende for kommunens muligheder indenfor planlægning af butikker til særligt pladskrævende varer, så har det igangværende lokalplanarbejde ved Greve Centervej påvist, at lokalplanområdet kan rumme et større bruttoareal, end hvad den gældende restrummelighed muliggør. Butiksstørrelser for butikker til særligt pladskrævende varer Den gældende kommuneplan fastsætter en maksimal butiksstørrelse for butikker til særligt pladskrævende varer i Ventrupgård Nord på 5.000 m2. Ifølge planloven, er det op til den enkelte kommune at fastsætte den maksimale størrelse for butikker til særligt pladskrævende varer. Detailhandelsudviklingen viser en generel tendens til større butikker. Det skyldes blandt andet, at flere butikker har et varieret udbud af \"oplevelser\" og anvendelser, hvilket kræver en vis størrelse. En forøgelse af områdets maksimale butiksstørrelse kan derudover forbedre mulighederne for yderligere udvikling og øget konkurrence i området. Vurdering af trafikale konsekvenser for lokalplanområdet En trafikanalyse for lokalplanområdet fra 2025 (jf. bilag 2) har undersøgt de trafikale konsekvenser ved etablering af 14.200 m 2 butikker til særligt pladskrævende varer (det endelige bruttoareal vil først blive afklaret i forbindelse med lokalplanarbejdet). Analysen konkluderer, at en forøgelse af bruttoarealet ikke vil påvirke trafikafviklingen i nogen væsentlig negativ grad, men vurderer, at én stor butik vil generere mere trafik end flere små butikker. Det anbefales derfor, at et nyt udlæg til butiksstørrelser fortsat fremmer planlægning for en klynge af butikker . På baggrund af ovenstående indstiller administrationen, at restrummeligheden for butikker til særligt pladskrævende varegrupper øges, men det endelige etagemeterareal fastlægges først, når forslaget til kommuneplanlægget fremlægges for udvalget. Dette skyldes, at det endelige etagemeterareal vil afhænge af andre arealkrævende funktioner i området bl.a. parkering, trafikale tiltag, regnvandshåndtering mv. samt godkendte principper for den nye lokalplan bl.a. bygningshøjde og begrønning . Dette er forhold, som først bliver belyst og afklaret ved udarbejdelse af lokalplanen. Det er dog administrationens forventning, at restrummeligheden vil blive øget til omkring 15.000 m2 (mod de 11.200 m2 i dag). Den maksimale butiksstørrelse øges til 8.000 m2 indenfor detailhandelsrammen Ventrupgård Nord. Principper for den nye lokalplan Det foreløbige lokalplanarbejde har taget udgangspunkt i de gældende planprincipper fra den oprindelige igangsættelsessag (jf. bilag 3). Disse planprincipper sikrer blandt andet følgende: Delområde A benyttes til butikker til særligt pladskrævende varer samt serviceerhverv til områdets brugere, mens delområde B får en bred erhvervsanvendelse. Parkeringsarealer, facader og tagflader begrønnes. Hensyn til det omkringliggende miljø i form af bygningshøjde på maks. 11 meter mod vest, åbne facader, fokus på kantzoner samt støjafskærmning mod boliger. Forbindelser for bløde trafikanter til Skovbo Allé (jf. Plan- og Tryghedsudvalgets protokol) og Greve Centervej. Lokalplanarbejdet vil fortsat tage afsæt i de gældende planprincipper. Yderligere er den foreløbige planskitse for disponering af området vedhæftet sagen (jf. bilag 4). På baggrund af den igangværende dialog med udvikler samt administrationens planfaglige overvejelser, uddybes enkelte planprincipper nedenfor. Serviceerhverv, herunder tankstation og restaurant I området kan der etableres maks. fire tankstandere og maks. fire lynladestandere for at begrænse yderligere trafik fra motorvejen og dermed mindske evt. gennemkørsel via Ventrupparken, Greve landevej eller Blågårdsvej. Der sættes ingen begrænsninger for almindelige ladestandere ved parkeringspladserne. Restauranten i lokalplanområdet skal heller ikke tiltrække unødig trafik fra motorvejsnettet. Der skal derfor ikke være mulighed for drive-in, eftersom restauranten skal forsyne områdets brugere (jf. bilag 2). Restaurantens størrelse kan eventuelt differentieres efter, om restauranten placeres i én stor butik eller som en fritstående restaurant. Bebyggelsens bruttoareal I forbindelse med lokalplanarbejdet vil det endelige etagemeterareal for området blive afklaret, og hermed kommuneplanens restrummelighed for butikker til særligt pladskrævende varer, da der i området ligeledes skal være plads til bl.a. serviceerhverv, regnvandshåndtering og parkeringspladser. Lovgrundlag Planloven. Økonomiske konsekvenser Igangsættelsen har i sig selv ikke nogen økonomiske konsekvenser. Som led i udviklingen af ‘Det indeklemte areal’, der har samme sydlige udkørsel, som lokalplanområdet ved Greve Centervej, kan der være økonomiske konsekvenser forbundet med anlæg af infrastruktur. Høring Bystrategisk Råd har i perioden fra den 13. maj til og med den 27. maj 2025 haft mulighed for at kommentere på de foreslåede planprincipper. Rådets høringssvar er vedlagt som bilag 5. Det er frivilligt, om kommunen vil gennemføre forudgående offentlighed ved kommuneplanændringer, jf. Planlovens § 23 c. Grundet kommuneplantillæggets mindre omfang, vurderer administrationen ikke, at en forudgående offentlighed er nødvendigt. Forslaget til kommuneplantillægget skal fortsat i offentlig høring inden endelig vedtagelse. Tidsplan 3. og 4. kvartal 2025: udarbejdelse af kommuneplantillæg, lokalplan og miljøvurdering 1. kvartal 2026: Forslag til kommuneplantillæg, lokalplanforslag og miljøvurdering sendes i offentlig høring 1. kvartal 2026: Vedtagelse af kommuneplantillæg og lokalplan Øvrige forhold Enhedschef for Plan, Vej & Trafik, Maja Bagge Lillelund, deltager under punktet.", "source_path": "data/greve/raw_dagsordener/Plan- og Tryghedsudvalget_2025-06-03T16:00:00+02:00_c8398ba5-21ae-4a2b-a3fb-882e10041280.json", "meeting_year": 2025, "meeting_month": 6, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "c8398ba5-21ae-4a2b-a3fb-882e10041280", "chunk_id": "c8398ba5-21ae-4a2b-a3fb-882e10041280_3_html_fragment_chunk0", "section_type": "html_fragment", "section_title": "Optimering af arbejdet med lokalplaner, forslag til proces", "committee": "Plan- og Tryghedsudvalget", "meeting_date": "2025-06-03T16:00:00+02:00", "case_number": "25-004838", "agenda_index": 3, "text": "Beslutning Godkendt. Fremstilling Sagsprocedure Plan- og Tryghedsudvalget. Resume Plan- og Tryghedsudvalget protokollerede på mødet den 4. februar 2025 (pkt. 2), at de ønskede, at administrationen vender tilbage med en plan for, hvordan der kan optimeres på processen for udarbejdelse af lokalplaner. Sagen fremlægger forslag til, hvilke indsatser administrationen vil sætte i gang ift. at undersøge, hvordan der kan optimeres på processen. Indstilling Administrationen indstiller, at den i sagen fremlagte procesplan med de tre indsatser godkendes. Sagsbeskrivelse Plan- og Tryghedsudvalget protokollerede på mødet den 4. februar 2025 (pkt. 2): \" Udvalget ønsker, at administrationen vender tilbage med plan for, hvordan der kan optimeres på processen for udarbejdelse af lokalplaner, med fokus på, at det sikres, at der ikke er dobbeltarbejde fx i forhold til arbejdet med byggesagsbehandling. Det skal sikres at hovedfokus er på lokalplanens formål, der skal danne rammen for den efterfølgende byggesagsbehandling. For at sikre fremdrift, er ønsket at ansøger tilbydes at deltage i alle møder i forbindelse med udarbejdelse af lokalplanen, herunder også de møder, der normalt tænkes som interne. Udvalget beder administrationen om at inddrage erfaringer fra andre kommuner i arbejdet med at optimere sagsgange og procedurer. \" Administrationen foreslår følgende tre indsatser for at undersøge, hvordan der kan optimeres på processen: Interview af bygherrer/udviklere Administrationen vil interviewe to-tre bygherrer/udviklere ift. at undersøge deres forventninger til og involvering i arbejdet med lokalplaner. I den forbindelse vil administrationen dels have fokus på produkter til lokalplanen og dels på processen for lokalplanarbejdet og den efterfølgende byggesagsbehandling. Bygherreforeningen danner bl.a. ramme for et netværk for private bygherrer, og består af beslutningstagere og ledere i bygherreorganisationer. Der er knap 20 repræsentanter fra f.eks. NREP og REKA Gruppen. Administrationen påtænker at tage kontakt til den netværksansvarlige og den vej igennem få udpeget to-tre bygherrer/udviklere til interviews. Interview af andre kommuner Administrationen vil ligeledes interviewe to-tre kommuner ift. at undersøge deres arbejde med lokalplaner (sagsgange og procedurer samt interne og eksterne møder). Interviewet vil komme ind på den respektive kommunes arbejde med lokalplaner ift. den efterfølgende byggesagsbehandling - herunder: Hvad reguleres i lokalplanen, og hvad reguleres i den efterfølgende byggesagsbehandling? Hvilke krav stilles der til udvikler/rådgiver ift. levering af input/produkt til lokalplanen? Hvordan forventningsafstemmer kommunen processen med lokalplanarbejdet med bygherre/udvikler? Hvor lang tid tager en lokalplanproces typisk? Administrationen påtænker at spørge Solrød, Vallensbæk og Høje-Taastrup kommuner ift. at lade sig interviewe. Hvis de interviewede bygherrer/udviklere peger på en kommune, kan denne også indgå. Gennemgang af produkt-leveranceliste til bygherre/udvikler og andre ændringer På baggrund af interviews af bygherrer/udviklere samt andre kommuner vil administrationen gennemgå egen produkt-leveranceliste mv. Administrationen påtænker, at dette arbejde munder ud i en \"Vejledning om Lokalplaner\" til udviklere og rådgivere. Vejledningen skal bl.a. komme ind på: Opstart og proces Tidsplaner og rollefordeling Hvad skal udvikler/rådgiver levere? Hvad skal Greve Kommune levere? Hvad skal en lokalplan indeholde (redegørelse, bestemmelser og kortbilag)? Digitale platforme Hvad sker der efter lokalplanarbejdet? Herudover kan interviews med bygherrer/udviklere samt kommuner også pege på andre tiltag, som der kan arbejdes med. Administrationen vil fremlægge en sag for Plan- og Tryghedsudvalget ultimo 2025 - primo 2026 med status på optimeringsarbejdet samt præsentation af nye tiltag, som der arbejdes videre med. Lovgrundlag Planloven og (bygningsreglementet). Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag . Tidsplan August-september 2025: Interviewe bygherrer/udviklere. September-oktober 2025: Dialog med / interview af andre kommuner. Oktober-november 2025: Gennemgang af produkt-leveranceliste til bygherre/udvikler. Ultimo 2025 - primo 2026: Udvalgssag for Plan- og Tryghedsudvalget med status på optimeringsarbejdet samt præsentation af ny \"Velledning om lokalplaner\". Øvrige forhold Enhedschef for Plan, Vej & Trafik, Maja Bagge Lillelund, deltager på mødet.", "source_path": "data/greve/raw_dagsordener/Plan- og Tryghedsudvalget_2025-06-03T16:00:00+02:00_c8398ba5-21ae-4a2b-a3fb-882e10041280.json", "meeting_year": 2025, "meeting_month": 6, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "c8398ba5-21ae-4a2b-a3fb-882e10041280", "chunk_id": "c8398ba5-21ae-4a2b-a3fb-882e10041280_4_html_fragment_chunk0", "section_type": "html_fragment", "section_title": "Kontrol med sociale ydelser. Årsrapport 2024 og forslag til business case", "committee": "Plan- og Tryghedsudvalget", "meeting_date": "2025-06-03T16:00:00+02:00", "case_number": "25-002853", "agenda_index": 4, "text": "Beslutning 2. Godkendt. 3. Anbefales. Fremstilling Sagsprocedure Beskæftigelses- og Erhvervsudvalget, Plan- og Tryghedsudvalget, Økonomiudvalget og Byrådet. Resume Plan- og Tryghedsudvalget har tidligere besluttet, at udvalget skal orienteres om kontrolindsatsen i en årligt tilbagevendende sag. Sagen beskriver resultaterne af indsatsen med kontrol af sociale ydelser i 2024. Kontrolindsatsen skal forebygge og opspore socialt bedrageri og medvirke til at undgå fejludbetalinger af sociale ydelser. Plan- og Tryghedsudvalget har desuden ønsket at få forelagt en sag om en business case ved en opnormering på kontrolområdet. Sagen indeholder derfor også forslag til en sådan business case. Indstilling Administrationen indstiller til Beskæftigelses- og Erhvervsudvalget, 1. at den udgiftsneutrale budgetomplacering fra udvalget til Økonomiudvalget på 0,150 mio. kr. i 2025 og 0,600 mio. kr. i 2026 og frem godkendes. Administrationen indstiller til Plan- og Tryghedsudvalget, 2. at årsrapporten 2024 om kontrollen med sociale ydelser tages til efterretning, og 3. at opnormering af kontrolindsatsen med 1,0 årsværk godkendes. Administrationen indstiller til Økonomiudvalget og Byrådet, 4. at opnormering af kontrolindsatsen med 1,0 årsværk godkendes, og 5. at den udgiftsneutrale budgetomplacering fra Beskæftigelses- og Erhvervsudvalget til Økonomiudvalget på 0,150 mio. kr. i 2025 og 0,600 mio. kr. i 2026 og frem godkendes. Sagsbeskrivelse Tidligere sagsforløb Plan- og Tryghedsudvalget behandlede den 10. juni 2024 (punkt 14) en sag om kontrolindsatsen af udbetaling af sociale ydelser i 2023. Udvalget sendte sagen tilbage til administrationen med henblik på at fremlægge en sag med uddybning af kontrolindsatsen, herunder undersøge, hvad Roskilde Kommune gør på området. Den ønskede uddybning og orientering om indsatsen i Roskilde Kommune blev forelagt Plan-og Tryghedsudvalget den 8. oktober 2024 (punkt 7). Udvalget tog orienteringen til efterretning, og besluttede samtidig, at der fremover skal forelægges en årligt tilbagevendende sag med orientering om kontrolindsatsen – samt at der skal fremlægges en sag om business case ved en opnormering med henblik på at arbejde videre med den dybdegående kontrol på kontroltrin 3. Årsrapporten om kontrolindsatsen i 2024 foreligger nu, og orienteringen om denne er slået sammen med forslaget om en business case i én og samme sag. Kontrolindsatsens tre trin Formålet med kontrolindsatsen er at forebygge og opspore socialt bedrageri og medvirke til at undgå fejludbetalinger af sociale ydelser. Kontrolindsatsen skal samtidig sikre, at ydelser udbetalt uretmæssigt og mod bedre vidende, kræves tilbagebetalt og eventuelt politianmeldes. Kontrolindsatsen er opdelt i tre kontroltrin: Kontroltrin et : Den forebyggende indsats i ansøgningsfasen. Her indhentes og kontrolleres den dokumentation, der er relevant for den pågældende ansøgning. Kontroltrin to: Den løbende sagsbehandling. Her sker en løbende kontrol af udbetalingen, og om borgeren fortsat er berettiget til ydelsen. Kontroltrin tre: Den dybdegående kontrol. Aktiveres først, hvis der opstår undren eller mistanke om uregelmæssigheder, der skal undersøges nærmere. Det kan være i kraft af anmeldelser fra borgere, anmeldelser fra ansatte i kommunen, henvendelser fra andre kommuner, fra SKAT, fra politi m.fl. eller sager opdaget ved registersamkøring. Indsatsen på kontroltrin tre er normeret til 1,0 årsværk, der i det følgende og i vedlagte bilag benævnes som ”kontrolgruppen”. Det er kontrolgruppens indsats på kontroltrin tre, denne sag handler om – både hvad angår indsatsen i 2024 og forslaget om en business case. Kontrolindsatsen i 2024 I nedenstående oversigt fremgår antallet af kontrolgruppens behandlede sager og anmeldelser, fra hvilken kilde de kommer, hvor mange af dem, der gav resultat i form af et provenu – og provenuets størrelse. Provenuet er opgjort efter KL’s standardmodel, som anvendes af alle landets kommuner og af Udbetaling Danmark: Provenu = det konkret opgjorte uretmæssige beløb, borgeren skal betale tilbage + 12 måneders udbetaling af den pågældende ydelse. Provenuet er derfor i nogen grad et fiktivt beløb, da det er umuligt at vide, hvor længe udbetalingen af ydelsen ville være fortsat, hvis der ikke havde været kontrol. Kilde Modtaget antal Heraf med provenu Beløb i kr. Gennem- snit Anonyme anmeldelser 17 2 265.043 132.522 Navngivne anmeldelser 6 0 0 0 Interne anmeldelser 26 7 1.097.828 156.833 Anden kommune 4 0 0 0 Udbetaling Danmark §§ 9 og 11 *) 4 1 15.008 15.008 Registersamkøring 2 2 30.401 15.201 Politi 3 1 481.041 481.041 SKAT 2 1 269.828 269.828 Lufthavnskontrol 0 0 0 0 I alt 64 14 2.159.149 154.225 Heraf tilbagebetalingskrav 926.482 66.177 Heraf sparede ydelser (12 måneder) 1.232.667 88.048 *) Paragrafferne er forklaret i vedlagte bilag 1. Det fremgår, at kontrolindsatsen har omfattet 64 sager, hvoraf der har været et provenu på i alt knapt 2,2 mio. kr. fordelt på 14 sager. Provenuet vedrører kun ydelser, der udbetales af Greve Kommune, og fordelingen fremgår af denne oversigt: Ydelse Beløb brutto Kommunal andel (gennemsnit) Beløb netto Kontanthjælp 1.107.647 74,9% 829.628 Ressourceforløbsydelse 490.490 78,7% 386.016 Sygedagpenge 485.075 61,3% 297.351 Økonomisk friplads 75.937 100,0% 75.937 I alt 2.159.149 1.588.931 Da der er statsrefusion på de fleste af ydelserne, er provenuet fordelt på stat og kommune. Kommunens andel fremgår af kolonnen med nettobeløb. Herudover har Udbetaling Danmarks (herefter UDK) egen kontrolenhed udført kontrol på områder, der administreres og udbetales af UDK. UDK’s statusopgørelse for 2024 viser, at der for Greve Kommune har været otte sager med uretmæssigt modtagne ydelser med et samlet provenu på knapt 0,750 mio. kr. Hele provenuet er statens, da der i alle otte sager er tale om ydelser finansieret 100% af staten. Det samlede provenu af kontrolindsatsen i Greve Kommune og i Udbetaling Danmark er sammenfattet i nedenstående tabel: Kontrolenhed Beløb brutto Heraf kommunal andel Heraf statslig andel Greve Kommunes kontrolgruppe 2.159.149 1.588.931 570.218 Udbetaling Danmarks kontrolenhed 746.944 0 746.944 I alt 2.906.093 1.588.931 1.317.162 Kontrolindsatsen er nærmere beskrevet i vedlagte bilag 1, herunder også kontrollen med udbetaling af medlemstilskud til foreninger. I bilaget er desuden beskrevet kontrollen med ulovligt skolefravær, som kan resultere i stop for udbetaling af børne- og ungeydelse. Forslag til business case Som beskrevet ovenfor resulterede Greve Kommunes egen kontrolindsats i 2024 i et provenu på knapt 2,2 mio. kr., hvoraf kommunens egen andel udgjorde cirka 1,6 mio. kr. For at få et lidt bredere billede, har administrationen opgjort resultatet samlet for årene 2021-24. Det ser sådan ud: Kilde Modtaget antal Heraf med provenu Beløb i kr. Gennem- snit Anonyme anmeldelser 85 7 818.219 116.888 Navngivne anmeldelser 16 0 0 0 Interne anmeldelser 92 20 2.866.508 143.325 Anden kommune 26 3 338.290 0 Udbetaling Danmark §§ 9 og 11 15 3 114.171 38.057 Registersamkøring 7 5 448.667 89.733 Politi 6 1 481.041 481.041 SKAT 15 9 628.770 69.863 Lufthavnskontrol 3 3 21.331 0 SØIK **) 4 1 381.575 0 Andet 5 0 0 0 I alt 274 52 6.098.572 117.280 Årligt gennemsnit 69 13 1.524.643 117.280 Andel af sager med provenu 19% **) Statsadvokaten for Særlig Økonomisk og International Kriminalitet. I gennemsnit har der således været behandlet 69 anmeldelser om året, hvoraf 13 har resulteret i et provenu. Det svarer til 19%. Det gennemsnitlige årlige provenu er brutto cirka 1,5 mio. kr. Kommunens egen andel af beløbet er ikke opgjort konkret for alle årene, men med udgangspunkt i fordelingen mellem kommune og stat i 2024 skønnes kommunens andel at udgøre i gennemsnit cirka 1,1 mio. kr. årligt. I alle årene har normeringen i kontrolgruppen været 1,0 årsværk. Dermed har kontrolindsatsen i gennemsnit resulteret i et provenu på cirka det dobbelte af lønudgiften til kontrolgruppen. Det indikerer, at der rent økonomisk er et potentiale ved en opnormering af kontrolgruppen. For at få et billede af, hvordan en styrkelse af kontrolindsatsen kan få størst effekt, har administrationen gennemgået træfsikkerheden i forskellige typer af anmeldelser i perioden 2021-24. Med træfsikkerhed menes den andel af anmeldelserne, der resulterer i et provenu. Træfsikkerheden fremgår af nedenstående oversigt: Kilde, anmeldelser 2021-24 Modtaget antal Heraf med provenu Træfsikkerhed Anonyme anmeldelser 85 7 8% Navngivne anmeldelser 16 0 0% Interne anmeldelser 92 20 22% Anden kommune 26 3 12% Udbetaling Danmark §§ 9 og 11 15 3 20% Registersamkøring 7 5 71% Politi 6 1 17% SKAT 15 9 60% Lufthavnskontrol 3 3 100% SØIK 4 1 25% Andet 5 0 0% I alt 274 52 19% Den højeste træfsikkerhed ses på anmeldelser fra SKAT og fra lufthavnskontrollen samt på registersamkøringer. Anmeldelser fra SKAT og lufthavnskontrol er dog forholdsvis få i antal, og en ressourcetilførsel til kontrolgruppen har ingen betydning for antallet af anmeldelser derfra. Heller ikke antallet af anmeldelser fra de øvrige offentlige myndigheder (andre kommuner, Udbetaling Danmark, politi, SØIK) er påvirket af, hvor mange ansatte, der er i kontrolgruppen. Derimod er der direkte sammenhæng mellem registersamkøringer og personalenormering. Registersamkøring sker således på kommunens eget initiativ, og kommunen bestemmer selv omfanget. På trods af en høj træfsikkerhed er det imidlertid ikke med den nuværende normering muligt at prioritere området højt, fordi langt de fleste arbejdstimer bruges på at undersøge de konkrete anmeldelser fra borgere, ansatte og andre offentlige myndigheder. Flere registersamkøringer er derfor et oplagt område at prioritere højere i en styrket kontrolindsats. Herudover er det administrationens vurdering, at det især er initiativer, der kan klæde kommunens egne ansatte bedre på til at spotte muligt misbrug af offentlige ydelser, der med fordel kan opprioriteres. Det er i forvejen den hyppigste anmeldelseskilde, og der er en træfsikkerhed på i gennemsnit 22%.", "source_path": "data/greve/raw_dagsordener/Plan- og Tryghedsudvalget_2025-06-03T16:00:00+02:00_c8398ba5-21ae-4a2b-a3fb-882e10041280.json", "meeting_year": 2025, "meeting_month": 6, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "c8398ba5-21ae-4a2b-a3fb-882e10041280", "chunk_id": "c8398ba5-21ae-4a2b-a3fb-882e10041280_4_html_fragment_chunk1", "section_type": "html_fragment", "section_title": "Kontrol med sociale ydelser. Årsrapport 2024 og forslag til business case", "committee": "Plan- og Tryghedsudvalget", "meeting_date": "2025-06-03T16:00:00+02:00", "case_number": "25-002853", "agenda_index": 4, "text": "26 3 12% Udbetaling Danmark §§ 9 og 11 15 3 20% Registersamkøring 7 5 71% Politi 6 1 17% SKAT 15 9 60% Lufthavnskontrol 3 3 100% SØIK 4 1 25% Andet 5 0 0% I alt 274 52 19% Den højeste træfsikkerhed ses på anmeldelser fra SKAT og fra lufthavnskontrollen samt på registersamkøringer. Anmeldelser fra SKAT og lufthavnskontrol er dog forholdsvis få i antal, og en ressourcetilførsel til kontrolgruppen har ingen betydning for antallet af anmeldelser derfra. Heller ikke antallet af anmeldelser fra de øvrige offentlige myndigheder (andre kommuner, Udbetaling Danmark, politi, SØIK) er påvirket af, hvor mange ansatte, der er i kontrolgruppen. Derimod er der direkte sammenhæng mellem registersamkøringer og personalenormering. Registersamkøring sker således på kommunens eget initiativ, og kommunen bestemmer selv omfanget. På trods af en høj træfsikkerhed er det imidlertid ikke med den nuværende normering muligt at prioritere området højt, fordi langt de fleste arbejdstimer bruges på at undersøge de konkrete anmeldelser fra borgere, ansatte og andre offentlige myndigheder. Flere registersamkøringer er derfor et oplagt område at prioritere højere i en styrket kontrolindsats. Herudover er det administrationens vurdering, at det især er initiativer, der kan klæde kommunens egne ansatte bedre på til at spotte muligt misbrug af offentlige ydelser, der med fordel kan opprioriteres. Det er i forvejen den hyppigste anmeldelseskilde, og der er en træfsikkerhed på i gennemsnit 22%. Mellem hver fjerde og hver femte anmeldelse fra en ansat, resulterer altså i tilbagebetaling og/eller stop af ydelse. Mulige initiativer er fx Opsøgende virksomhed i relevante afdelinger og institutioner i kommunen, hvor kontrolgruppen orienterer om kontrolarbejdet, så kolleger bliver mere opmærksomme på, hvad de skal lægge mærke til og reagere på – og hvor og hvordan kollegerne kan aflevere deres observationer og eventuelle undren. Udarbejdelse af en pjece til nye medarbejdere om kontrolarbejdet, og hvad man som medarbejder skal være opmærksom på i relation til eventuelt snyd. Netop de to initiativer er der god erfaring med i Roskilde Kommune, hvilket også fremgik af tidligere nævnte sag til Plan- og Tryghedsudvalget den 8. oktober 2024 om uddybning af kontrolindsatsen. Endelig er det administrationens vurdering, at kontroller målrettet mod konkrete områder blandt selvstændige erhvervsdrivende og mindre virksomheder også er et muligt indsatsområde. Den type kontroller er der ikke ressourcer til at udføre med den nuværende normering. Konkret foreslår administrationen at tilføre et ekstra årsværk til kontrolindsatsen. Udgiften på årligt 0,6 mio. kr. foreslås finansieret af en forventet besparelse på forsørgelsesudgifter, foranlediget af den styrkede kontrolindsats. Der er tale om et skøn, og der er ingen garanti for, at udgiften hentes hjem. Administrationen vurderer det dog som overvejende sandsynligt. Administrationen gør samtidig opmærksom på, at det fremadrettet ikke bliver muligt at opgøre konkret og nøjagtigt, hvad et ekstra årsværk har betydet for det samlede provenu. Opfølgning på business casen vil ske i den årlige afrapportering af kontrolindsatsen, og vil primært bestå af en før-og-efter sammenligning af antal anmeldelser, træfsikkerhed og provenu på de konkrete indsatsområder, som vil blive opprioriteret ved en opnormering. Det forventes som nævnt især at blive registersamkøring og anmeldelser fra kommunens egne ansatte. Lovgrundlag Lovene på de enkelte ydelsesområder, Lov om Udbetaling Danmark §§ 9-12 og herudover en række andre love (offentlighedsloven, persondataloven, straffeloven, forvaltningsloven, retssikkerhedsloven, CPR-loven). Økonomiske konsekvenser Udgiften til et ekstra årsværk til kontrolindsatsen udgør 0,150 mio. kr. i 2025 og 0,600 mio.kr. årligt fra 2026 og frem. Udgiften finansieres af tilsvarende mindreudgift til forsørgelsesudgifter på 0,150 mio. kr. i 2025 og 0,600 mio. kr. fra 2026 og frem. Der er således tale om en udgiftsneutral budgetomplacering fra Beskæftigelses- og Erhvervsudvalgets budget til Økonomiudvalgets budget. Der gøres opmærksom på, at merudgiften på Økonomiudvalgets budget er en administrativ udgift. Udgiften vil således øge kommunens administrative udgifter. Der gøres desuden opmærksom på, at merudgiften er inden for servicerammen, mens finansieringen er uden for servicerammen. Indsatsen vil således lægge pres på servicerammen. En eventuel yderligere gevinst ved kontrolindsatsen indarbejdes direkte i skønskataloget i forbindelse med budgetlægningen. Høring Der er ikke høringspligt i denne sag. Tidsplan Ansættelse af et ekstra årsværk til kontrolindsatsen kan effektueres fra 1. oktober 2025. Øvrige forhold Centerchef Gitte Lind deltager under behandlingen af dette punkt. Sagens forløb 02/06/2025 Beskæftigelses- og Erhvervsudvalget 1. Godkendt. Ronni Mark Nielsen (V) deltog i mødet i Beskæftigelses- og Erhvervsudvalget og ikke Jesper Fini Kuhre (V) som angivet på dagsordenen for mødet.", "source_path": "data/greve/raw_dagsordener/Plan- og Tryghedsudvalget_2025-06-03T16:00:00+02:00_c8398ba5-21ae-4a2b-a3fb-882e10041280.json", "meeting_year": 2025, "meeting_month": 6, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "c8398ba5-21ae-4a2b-a3fb-882e10041280", "chunk_id": "c8398ba5-21ae-4a2b-a3fb-882e10041280_5_html_fragment_chunk0", "section_type": "html_fragment", "section_title": "Afrapportering på Tryghedsmålingen 2025", "committee": "Plan- og Tryghedsudvalget", "meeting_date": "2025-06-03T16:00:00+02:00", "case_number": "25-004981", "agenda_index": 5, "text": "Beslutning Orienteringen blev taget til efterretning. Punktet blev optaget på dagsordenen som et beslutningspunkt. Udvalget besluttede, at ved fremtidige undersøgelser skal de kun være på dansk og engelsk. Imod stemte: Ø med bemærkning om, at Ø ønsker at bevare sprogene, som de er nu. Udvalget besluttede, at der udarbejdes en pressemeddelelse med undersøgelsens resultater. Fremstilling Sagsprocedure Plan- og Tryghedsudvalget. Resume Plan- og Tryghedsudvalget har den 29. april 2025 (pkt. 3) bedt administrationen præsentere resultaterne af Tryghedsmålingen 2025 på mødet den 3. juni 2025. Med afsæt i præsentationen skal udvalget drøfte resultaterne af tryghedsmålingen. Indstilling Administrationen indstiller, at præsentationen tages til efterretning. Sagsbeskrivelse På mødet vil administrationen fremlægge resultaterne af Tryghedsmålingen 2025. Tryghedsmålingen 2025 er vedlagt som bilag 1. Målingen er en gentagelse af tryghedsmålingen fra 2022, og i afrapporteringen vil der blive lagt vægt på at beskrive udviklingen i tryghed siden 2022. Tryghedsmålingen fra 2022 er vedlagt som bilag 2. Udvalget har besluttet at holde et borgermødet efter sommerferien 2025, hvor resultaterne af Tryghedsmålingen 2025 bliver præsenteret for interesserede borgere i Greve Kommune. Med afsæt i input fra dette møde og data fra tryghedsmålingen har udvalget et solidt grundlag for efterfølgende at beslutte, hvilke nye indsatsområder, der skal arbejdes med. Administrationen vil på den baggrund fremlægge sager til udvalget, med henblik på at beslutte konkrete tryghedsskabende indsatser og initiativer. 2.415 borgere har bidraget Greve Kommune har modtaget 2.415 besvarelser på tryghedsmålingen, hvilket svarer til en svarprocent lige under 30 %. Det er tæt på svarniveauet fra 2022, hvor 2.633 borgere besvarede undersøgelsen. Besvarelserne fordeler sig næsten ligeligt mellem Greve Nord og resten af Greve Kommune – med cirka 1.200 besvarelser i hver gruppe. Det giver et solidt grundlag til at sige noget substantielt om udviklingen i trygheden i de to geografiske områder. Både i 2022 og i 2025 har der været mulighed for at besvare undersøgelsen på engelsk og arabisk. Det har hhv. 178 (engelsk) og 61 (arabisk) benyttet sig af i 2025. Hvis undersøgelsen gentages, kan det overvejes, hvor mange sprogmuligheder, der skal tilbydes, set i lyset af de små tal, særligt på arabisk. population besvarelser svarprocent Greve Nord 4647 1224 26% Øvrige Greve Kommune 3600 1191 33% Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag . Øvrige forhold Centerchef for Børn & Familier, Peter Rymann og projektleder Camilla Kjærager deltager under punktet.", "source_path": "data/greve/raw_dagsordener/Plan- og Tryghedsudvalget_2025-06-03T16:00:00+02:00_c8398ba5-21ae-4a2b-a3fb-882e10041280.json", "meeting_year": 2025, "meeting_month": 6, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "c8398ba5-21ae-4a2b-a3fb-882e10041280", "chunk_id": "c8398ba5-21ae-4a2b-a3fb-882e10041280_6_html_fragment_chunk0", "section_type": "html_fragment", "section_title": "Foreløbige erfaringer med tryghedsvagterne", "committee": "Plan- og Tryghedsudvalget", "meeting_date": "2025-06-03T16:00:00+02:00", "case_number": "25-004964", "agenda_index": 6, "text": "Beslutning Godkendt, idet indsatsen i dagtimer skal foregå i bybilledet, hvor de unge er. Fremstilling Sagsprocedure Plan- og Tryghedsudvalget. Resume Plan- og Tryghedsudvalget har bedt om at få en orientering om erfaringerne med de nye tryghedsvagter. Tryghedsvagterne havde første arbejdsdag den 10. april 2025, og orienteringen dækker erfaringerne frem til 1. maj 2025. Udvalget bedes tage stilling til en evt. undtagelse i vagternes arbejdstid. Indstilling Administrationen indstiller, at det godkendes, at tryghedsvagternes arbejdstid undtagelsesvis kan lægges om dagen med henblik på at kunne gå i dialog med unge fx på uddannelsesinstitutioner og i frokostpauser. Sagsbeskrivelse På mødet den 25. marts 2025 (pkt. 3) fik udvalget en orientering om, hvordan ordningen med tryghedsvagter skal fungere i praksis. Udvalget har ønsket at få en orientering om erfaringer fra de første uger med tryghedsvagterne. De første erfaringer De første erfaringer med tryghedsvagterne er gode. Vagterne har runderet i hele Greve Kommune ud fra en liste, udarbejdet af administrationen i samarbejde med politiet og gadeplansmedarbejdere og med afsæt i ønsker og behov for tryghedsvagternes tilstedeværelse. Vagterne har opholdt sig en del omkring stationer, centre og biblioteker, hvor de har været synlige og i dialog med borgerne, herunder med en hel del unge. Responsen fra borgerne har været positiv, og vagterne er blevet tilbudt alt fra krammere til danseundervisning. Flere borgere er begyndt at henvende sig til vagterne, efter at ordningen har været beskrevet i medierne. Vagterne har primært fungeret forebyggende og skabt tryghed ved deres tilstedeværelse. Men de har også været i dialog om forskellige hændelser med utrygge borgere, skabt ro blandt berusede festdeltagere og unge på vej til og fra fest, assisteret i forbindelse med butikstyveri, tilkaldt en ambulance til en psykisk syg borger, hjulpet politiet i forbindelse med et overfald på en mand, tjekket op på tips om handel med stoffer og tyveri, observeret og videregivet oplysninger til politiet. Vagterne har også besøgt en lang række kommunale enheder herunder Tune og Greve bibliotek, Greve Rehabiliteringscenter, Sundhedscentret, hjemmeplejen, Godset, Greve idrætsanlæg, Tune Sportsplads, Valhal, svømmehallen, skoler, festlokaler, Håndværkerbyen, Freyas kvarter, Waves mv. Også her er de blevet taget godt imod, og der har været dialog om udfordringer og lavet aftaler om fremtidige runderinger. Tryghedsvagternes arbejdstid Beslutningen om at placere tryghedsvagternes arbejdstid i tidsrummet kl. 15 til 24, torsdag, fredag og lørdag fungerer generelt efter hensigten. Det meste af tiden er der mennesker og potentielle muligheder for at forebygge og/eller bidrage til at skabe tryghed. Men for at skabe tillid og styrke dialogen især med de unge, vil administrationen gerne afprøve muligheden for, at tryghedsvagterne på enkelte, udvalgte dage arbejder om dagen. Det vil give mulighed for at møde de unge, hvor de er, fx i centrene i frokostpausen, på uddannelsesinstitutioner mv. Langt størstedelen af tryghedsvagternes arbejdstid vil fortsat være i tidsrummet kl. 15-24. Erfaringsudveksling Administrationen har afholdt et opstartsmøde med Politiet og med Vagtteam.dk og modtager rapporter om vagternes oplevelser og konkrete rute efter hver arbejdsdag. Politi, gadeplansmedarbejdere og vagter har udvekslet telefonnumre mv. og administrationen vil sikre en fortsat erfaringsudveksling mht. utrygge steder og oplevelser. Som led i erfaringsudvekslingen vil der være en opmærksomhed på kulturbegivenheder og årstidsbestemte aktiviteter, hvor tryghedsvagterne med fordel kan være til stede. Administrationen har orienteret Natteravnene, den boligsociale helhedsplan og repræsentanter fra boligorganisationerne om, at vagterne er startet. Desuden er kommunen inviteret til at deltage i et netværk for kommuner, der benytter sig af ordningen med kommunale tryghedsvagter. Vagterne har fået en kommentar om, at skriften på deres uniformer er svær at læse. Det er umiddelbart svært for kommunen at ændre ved, eftersom det er politiet, der har besluttet og godkender uniformernes udseende. Evaluering Ordningen evalueres i januar 2026. Kommunikation Administrationen har udsendt en pressemeddelelse jf. beslutningen på udvalgsmødet den 25. marts 2025 (pkt. 3) og lavet opslag på Facebook og på Greve.dk i forbindelse med tryghedsvagternes opstart. Det er bl.a.er resulteret i et indslag på TV 2 Kosmopol den 14. april 2025 og på en del kommentarer på Facebook. Lovgrundlag Lov om vagtvirksomhed og kommunale tryghedsvagter, § 1a, 1b og 1c samt bekendtgørelse nr. 1408 af 13. marts 2024. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag . Øvrige forhold Centerchef for Børn og Familier, Peter Rymann, deltager under punktet.", "source_path": "data/greve/raw_dagsordener/Plan- og Tryghedsudvalget_2025-06-03T16:00:00+02:00_c8398ba5-21ae-4a2b-a3fb-882e10041280.json", "meeting_year": 2025, "meeting_month": 6, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "c8398ba5-21ae-4a2b-a3fb-882e10041280", "chunk_id": "c8398ba5-21ae-4a2b-a3fb-882e10041280_7_html_fragment_chunk0", "section_type": "html_fragment", "section_title": "Tryghedsmøde", "committee": "Plan- og Tryghedsudvalget", "meeting_date": "2025-06-03T16:00:00+02:00", "case_number": "25-001550", "agenda_index": 7, "text": "Beslutning 1. Godkendt med afholdelse i Portalen. 2. Godkendt. Fremstilling Sagsprocedure Plan- og Tryghedsudvalget. Resume Plan- og Tryghedsudvalget har den 29. april 2025 (pkt. 3) bedt administrationen fremlægge en dato for, hvor udvalget kan afholde et borgermøde om tryghed i Greve Nord. Administrationen fremlægger desuden forslag til sted og dagsorden for mødet. Indstilling Administrationen indstiller, at dato og sted for mødet besluttes, og at dagsordenen og rammerne for mødet godkendes. Sagsbeskrivelse Plan- og Tryghedsudvalget ønsker at afholde et borgermøde om tryghed i Greve Nord efter sommerferien 2025. Udvalget skal derfor godkende rammerne for mødet inkl. tid og sted for mødets afholdelse. Formålet med mødet er at præsentere resultaterne af tryghedsmålingen 2025, komme i dialog med borgerne om (u-)tryghed og få nye input til tryghedsarbejdet. Administrationen fremlægger dato samt forslag til mødested og dagsorden for mødet. Rammer for mødet Administrationen foreslår, at mødet afholdes den 2. september 2025 fra kl. 19 - 21. mødet afholdes i Portalen (Kabaretscenen), på Arenaskolen, biblioteket eller i Cafe Ask. Lokalerne har alle en kapacitet på ca. 120 mennesker, bort set fra Cafe Ask, hvor der kan være ca. 60 mennesker. mødet er uden forudgående tilmelding. Dels fordi det ikke har konsekvenser, hvis borgerne vælger ikke at dukke op, dels fordi det kan blokere for andre borgere og dels for at give plads til at deltage spontant. den boligsociale helhedsplan og boligorganisationerne involveres i mødet og det tryghedsskabende arbejde. Forslag til dagsorden 19.00 - 21.00 Tryghedsmøde i Greve Nord 19.00 - 19.15 Velkomst og rammesætning v. formanden for Plan- og Tryghedsudvalget. 19.15 - 19.45 Præsentation af Tryghedsmålingens resultater 2025 19.45 - 20.40 Paneldebat med Plan- og Tryghedsudvalget og eksterne eksperter ex. politiet og Det Kriminalpræventive Råd + spørgsmål fra salen 20.40 – 20.55 Opsamling og politisk refleksion over dagen + det videre arbejde og evt. afsluttende spørgsmål og kommentarer Økonomiske konsekvenser Der vil være forskellige udgifter forbundet med at gennemføre mødet (borde, teknik, vand, te/kaffe, kage/frugt, rengøring) i størrelsesordenen 10.000 - 25.000 kr. afhængigt af, hvilket lokale, der vælges. Udgifterne kan dækkes af bevillingen for Tryghed i Greve Nord. Høring Der er ikke høringspligt i denne sag . Kommunikation Borgerne bliver inviteret til mødet via dagspressen (en pressemeddelelse), Greve.dk samt kommunens sociale medier – ca. fire uger før, og igen en uge før mødet.", "source_path": "data/greve/raw_dagsordener/Plan- og Tryghedsudvalget_2025-06-03T16:00:00+02:00_c8398ba5-21ae-4a2b-a3fb-882e10041280.json", "meeting_year": 2025, "meeting_month": 6, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "c8398ba5-21ae-4a2b-a3fb-882e10041280", "chunk_id": "c8398ba5-21ae-4a2b-a3fb-882e10041280_8_html_fragment_chunk0", "section_type": "html_fragment", "section_title": "Vejen Videre - initiativ med Trygfonden og Østifterne", "committee": "Plan- og Tryghedsudvalget", "meeting_date": "2025-06-03T16:00:00+02:00", "case_number": "24-011445", "agenda_index": 8, "text": "Beslutning Anbefales. Fremstilling Sagsprocedure Plan og Tryghedsudvalget, Økonomiudvalget og Byrådet. Resume I denne sag skal der tages stilling til, om Greve Kommune skal indgå i et partnerskab med TrygFonden , Østifterne og Midt- og Vestsjællands politi om Vejen Videre. Det forventes at partnerskabet får tildelt 625.000 kr. årligt i projektperioden til organisering og prioritering af lokale indsatser. Indstilling Administrationen indstiller, at det godkendes, at Greve Kommune indgår i partnerskabet. Sagsbeskrivelse To fonde, Østifterne og TrygFonden , har et ønske om at videreudvikle Bo trygt-indsatsen, som Greve Kommune er en del af. Fondene har et ønske om at indgå i et partnerskab med Greve Kommune og i et samarbejde med Midt – og Vestsjællands Politi. Partnerskabet hedder ” Vejen Videre” og er et 5-årigt initiativ i perioden 2025-2029 der har til formål at styrke tværgående indsatser målrettet kriminalitetstruede og kriminelle unge. Vejen videre vil understøtte kommune, politi og Kriminalforsorgen i at udvikle og sammentænke nye indsatser i det kriminalitetsforebyggende arbejde. Herunder er der et ønske om at engagere civilsamfundet og erhvervslivet i at skabe alternativer til et liv med kriminalitet. Initiativet har to overordnede mål, der sammen danner grundlag for og understøtter, at flere borgere opnår selvforsørgelse. Flere unge (15-29 år), som har en kriminel risikoadfærd, får hjælp, så de ikke fortsætter en kriminel løbebane. Andelen af unge (15-29 år) førstegangsdømte kriminelle, der begår kriminalitet igen, skal reduceres. Målgruppe Målgruppen for Vejen Videre er unge i alderen 15-30 år, som er kriminalitetstruet eller har begået kriminalitet. Administrationen vurderer at der er ca. 150 unge i målgruppen, baseret på antallet af kriminalitetstruede unge. Data fra politiet viser, at antallet af anmeldelser blandt unge i alderen 13-18 år er 577 (år 2024), og at der er 1.752 anmeldelser for unge mellem 19-30 år i Greve (år 2024) inden for de kriminalitetstyper, der er relevante for målgruppen i Vejen Videre. Anmeldelser vedr. færdselslov indgår ikke i nævnte data. Data for 2024 viser at 28 unge under 15 år i Greve Kommune er sigtet for alvorlig eller personfarlig kriminalitet. Blandt unge over 15 år er 63 sigtet for alvorlig eller personfarlig kriminalitet. Data viser, at 75 % af unge mellem 15 og 30 år, som har begået ejendomskriminalitet og afsonet i fængsel, begår kriminalitet igen indenfor 2 år efter løsladelsen. Det understreger de personlige og samfundsøkonomiske gevinster ved at forebygge, at unge ender i fængsel første eller anden gang. Samarbejde og organisering Vejen videre understøtter Greve Kommunes kriminalpræventive indsats og styrker samarbejdet med lokalpolitiet. For at lykkes med de overordnede mål i Vejen Videre, er det nødvendigt at der samarbejdes og koordineres på tværs af områder, herunder lokalpolitiet, Center for Børn og Familier, Center for Dagtilbud og Skoler og Center for Job og Social. Foruden dette samarbejde kræver det involvering af lokale aktører som f.eks., Greve Erhvervscenter, lokale virksomheder, Boligorganisationerne i Greve kommune, FGU Greve, Frivilligcenter Greve, frivillige organisationer som f.eks. Natteravne, Ældresagen, andre myndigheder. Partnerskabet er et udviklingsforløb som skal afprøve konkrete indsatser, der bliver dokumenteret og evalueret med henblik på at vurdere \"investeringspotentialet\", dvs. hvilke indsatser skaber hvilke effekter. Erfaringerne forventes at skulle inspirere området på nationalt plan. Der etableres en arbejdsgruppe som bidrager med faglige input, udbreder erfaringer og skaber lokal opbakning til indsatserne. Nogle af de centrale aktører er repræsentanter fra f.eks. SSP-samrådet, Café Exit, Kriminalforsorgen (herunder Ungekriminalforsorgen) og SAVN (Børn af indsatte). Samarbejdet skal formaliseres med en partnerskabsaftale mellem Greve Kommune, Midt- og Vestsjællands politi og Østifterne og TrygFonden. Greve Kommunes politikker og børne – og ungesyn Vejen videre understøtter Greve Kommunes vision og Greve Kommunes borgerrettede politikker, som Beskæftigelsespolitikken, Vækst og Erhvervspolitikken og Børne- og Ungepolitikken. Indsatsen understøtter det fælles Børne- og Ungesyn i Greve Kommune, hvor der er fokus på at alle børn og unge inkluderes i positive fællesskaber, fokus på forebyggelse, tidlig indsats, flere unge i uddannelse, lærlingeforløb og virksomheders sociale ansvar og meget andet. Økonomiske konsekvenser Indsatsen forventes finansieret frem til og med 2029. Fondene forventes at bevillige 625.000 kr. årligt til organisering og prioritering af lokale indsatser. Der vil blive fremlagt en bevillingssag, når det præcise tilskud er kendt af administrationen. Høring Der er ikke høringspligt i denne sag. Tidsplan Såfremt udvalget og byrådet godkender indstillingen, formaliseres partnerskabet via en partnerskabsaftale mellem Østifterne, Midt- og Vestsjællands Politi og Greve Kommune. Der udarbejdes en partnerskabsaftale samt en procesplan til orientering i Plan- og Tryghedsudvalget og Byrådet. Vejen videre er planlagt til opstart efter godkendelse i byrådet 2025 frem til 2029.", "source_path": "data/greve/raw_dagsordener/Plan- og Tryghedsudvalget_2025-06-03T16:00:00+02:00_c8398ba5-21ae-4a2b-a3fb-882e10041280.json", "meeting_year": 2025, "meeting_month": 6, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "c8398ba5-21ae-4a2b-a3fb-882e10041280", "chunk_id": "c8398ba5-21ae-4a2b-a3fb-882e10041280_9_html_fragment_chunk0", "section_type": "html_fragment", "section_title": "Velfærdsborgersamlingens anbefalinger, tilbagemelding til borgersamlingen efter 12 måneder", "committee": "Plan- og Tryghedsudvalget", "meeting_date": "2025-06-03T16:00:00+02:00", "case_number": "24-008752", "agenda_index": 9, "text": "Beslutning Anbefales. Fremstilling Sagsprocedure Plan- og Tryghedsudvalget, Økonomiudvalget og Byrådet. Resume Den 26. juni 2024 modtog Byrådet velfærdsborgersamlingens anbefalinger til fremtidens velfærd i form af en velfærdsvision, fem anbefalinger og en række initiativer (jf. bilag 1). Borgersamlingen har fået første tilbagemelding på anbefalingerne tre måneder efter, at Byrådet modtog anbefalingerne og skal nu, i overensstemmelse med OECD’s principper for borgersamlinger, have anden tilbagemelding efter 12 måneder. Indstilling Administrationen indstiller , at tilbagemeldingen til velfærdsborgersamlingens medlemmer samt handleplan for velfærdsdialog godkendes. Sagsbeskrivelse Plan- og Tryghedsudvalgsmødet besluttede den 7. januar 2025 (pkt. 3), at det videre arbejde med velfærdsborgersamlingens anbefalinger skal ske ad to spor; implementering af anbefalinger på skoleområdet og ældreområdet, som er et spor, og udarbejdelse af en handlingsplan og tilbagemelding på implementering af de samlede anbefalinger, som er det andet spor. Spor 1 – ældreområdet og skoleområdet Implementering af velfærdsborgersamlingens anbefalinger på både ældreområdet og skoleområdet er koblet på igangværende udviklingsspor på områderne, der udspringer af reformimplementeringen og er omsat i to programorganiseringer under overskrifterne hhv. ”Ældre og sundhed i fællesskab” og ”Læring og trivsel for alle børn og unge”. Tæt samspil med pårørende, lokale fællesskaber og civilsamfund På ældreområdet arbejder en projektgruppe bestående af repræsentanter fra Frivilligcenter Greve, hjemmeplejen og plejecentre sammen med administrationen om at facilitere dialog og frivillighed i ældreplejen på baggrund af beslutningen i budgetforlig 2025-2028: ”For at understøtte den forventede Ældrelovs vision om ’Samspil med de pårørende, de lokale fællesskaber og civilsamfundet’ afsætter forligspartierne midler til Frivilligcentret, med det formål at understøtte sociale aktiviteter på kommunens plejecentre og facilitere nabohjælp til ældre borgere fx som besøgsven, når en pårørende ikke kan være i hjemmet.” Projektgruppen skal desuden give input til, hvordan tæt samspil med pårørende, lokale fællesskaber og civilsamfund kan kobles til helhedspleje. Ungeborgersamling I forhold til skoleområdet deltager Greve Kommune sammen med fire andre kommuner i projektet ”Ung indflydelse – Demokrati for fremtiden”, der er støttet af Tuborgfondet , hvor målet er at styrke unges demokratiforståelse. Med ungeborgersamlingen inviteres 12 unge fra Greve til at udvikle anbefalinger til, hvordan demokratiet kan styrkes og gøres mere relevant for unge. Projektet bidrager til implementering af velfærdsborgersamlingens anbefalinger med hensyn til involvering af civilsamfundet og graden af frivillighed. Derudover kan denne form for inddragelse af unge være med til at bidrage til endnu et perspektiv på opbygning af en kultur for velfærdsdialog. Spor 2 – handleplan for velfærdsdialog og tilbagemelding Arbejdet med implementering af de samlede anbefalinger og handleplanen for velfærdsdialog er tilsvarende lagt ind under de igangværende udviklingsspor til videre behandling. I bilag 2 svares der på alle anbefalinger og initiativer og redegøres for, hvordan der arbejdes videre med anbefalingerne. Handleplanen for velfærdsdialog kan ses i bilag 3. Administrationen har på den baggrund udarbejdet et forslag til en skriftlig tilbagemelding til medlemmerne af velfærdsborgersamlingen, der sendes ud umiddelbart efter godkendelse i Byrådet (jf. bilag 3). Økonomiske konsekvenser Der er i afsat 0,4 mio. kr., heraf 0,1 mio. kr. i 2025 og 0,3 mio. kr. i 2026 til implementering af velfærdsborgersamlingens anbefalinger ift. dialog og implementering af anbefalingerne på skoleområdet og ældreområdet. Der er desuden afsat 0,1 mio. kr. i 2025 til Frivillig Center Greve til at understøtte implementering af anbefalingerne om et tættere samspil med civilsamfundet. Pengene udmøntes konkret til at understøtte frivilligt drevet sociale aktiviteter på kommunens plejecentre og facilitere nabohjælp til ældre borgere. Høring Der er ikke høringspligt i denne sag. Kommunikation Velfærdsborgersamlingens medlemmer modtager vedlagte brev (jf. bilag 3) med den anden tilbagemelding på det videre arbejde med velfærdsdagsordenen i Greve Kommune. Tidsplan 25. juni 2025: Behandling i Byrådet og efterfølgende tilbagemelding til velfærdsborgersamlingen. 3. og 4. kvartal 2025: Videre arbejde med konkrete tiltag.", "source_path": "data/greve/raw_dagsordener/Plan- og Tryghedsudvalget_2025-06-03T16:00:00+02:00_c8398ba5-21ae-4a2b-a3fb-882e10041280.json", "meeting_year": 2025, "meeting_month": 6, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "c8398ba5-21ae-4a2b-a3fb-882e10041280", "chunk_id": "c8398ba5-21ae-4a2b-a3fb-882e10041280_10_html_fragment_chunk0", "section_type": "html_fragment", "section_title": "Godkendelse af ny boligsocial helhedsplan og udpegning til bestyrelsen for Greve Nord", "committee": "Plan- og Tryghedsudvalget", "meeting_date": "2025-06-03T16:00:00+02:00", "case_number": "25-004975", "agenda_index": 10, "text": "Beslutning 1.-3. Anbefales. Fremstilling Sagsprocedure Plan- og Tryghedsudvalget, Økonomiudvalget og Byrådet. Resume Bestyrelsen for Greve Nord Projektet har på sit møde den 5. maj 2025 godkendt den endelige ansøgning om en ny boligsocial helhedsplan for 2025-29. Bestyrelsen har også drøftet en slankning af bestyrelsen og som konsekvens heraf en eventuel slankning af Greve Kommunes repræsentation i bestyrelsen. Byrådet skal godkende den endelige ansøgning og udpegning af medlemmer til bestyrelsen. Indstilling Administrationen indstiller, at den endelige ansøgning om en ny boligsocial helhedsplan for 2025-29 godkendes, at det godkendes, at Greve Kommune reducerer antallet af bestyrelsesmedlemmer, og at det godkendes, at borgmesteren og kommunaldirektøren udpeges til bestyrelsen for Greve Nord Projektet som led i konstitueringen i forbindelse med den nye byrådsperiode. Sagsbeskrivelse Byrådet har godkendt en ansøgning om prækvalifikation af en ny helhedsplan for 2025-29 på mødet den 26. juni 2024 (pkt. 39). Landsbyggefonden har efterfølgende godkendt prækvalifikationen. Der ansøges derfor nu om midler til en ny helhedsplan (beskrevet i bilag 1-5), som igangsættes, såfremt finansieringen falder på plads. Helhedsplanen består af en strategisk samarbejdsaftale og en række delaftaler. Som noget nyt indeholder helhedsplanen også en delaftale om kriminalitetsforebyggelse. Den nye delaftale er udtryk for, at kommunen og boligorganisationerne i samarbejde med politiet m.fl. ønsker at styrke dette arbejde og skabe mere tryghed i Greve Nord og kommunen som helhed. En slankere bestyrelse Bestyrelsen for Greve Nord Projektet har på sit møde den 5. maj 2025 godkendt den endelige ansøgning om en ny boligsocial helhedsplan for 2025-29. På samme møde drøftede bestyrelsen også bestyrelsessammensætningen og muligheden for at skabe bedre rammer om strategiske drøftelser og beslutninger ved at slanke bestyrelsen. Den nuværende bestyrelsessammensætning er beskrevet i Kommissoriet for bestyrelsen (jf. bilag 7). Boligorganisationerne har truffet en beslutning om, at de fremover vil være repræsenteret af en direktør/forretningsfører fra hver af de deltagende boligorganisationer/administrationer, en formand/medlem fra hver af de deltagende organisationsbestyrelser og en formand fra afdelingsbestyrelser på parallelsamfundslisten. Byrådet skal tage stilling til, om kommunen ønsker at læne sig op ad denne beslutning og fremover være repræsenteret af borgmesteren og kommunaldirektøren. Udkast til den nye bestyrelsessammensætning er vedlagt (jf. bilag 8). Udpegningen sker som led i konstitueringen i forbindelse med den nye byrådsperiode og vil være gældende fra årsskiftet 2025/2026. Øget lokal medfinansiering Den boligsociale helhedsplan finansieres traditionelt med 75 % fra Landsbyggefonden og 25 % fra lokal medfinansiering. Den lokale medfinansiering deles ligeligt mellem de involverede boligorganisationer og kommunen. Landsbyggefonden har i forbindelse med prækvalifikationen givet tilsagn om støtte svarende til et samlet budget på 9,5 mio. kr., hvilket stort set er en halvering i forhold til budgettet for den nuværende helhedsplan. Greve Kommunes medfinansiering udgør 1.538.000 kr. Beløbet dækkes af eksisterende medarbejderressourcer, der dedikeres til helhedsplanen. I det vedlagte budget (bilag 6) er den lokale medfinansiering og dermed det samlede budget større, idet der lægges op til en væsentlig øget medfinansiering på i alt 3.986.000 kr. fra boligsiden. Beløbet er dog ikke godkendt i boligselskaberne endnu. Helhedsplanen vil desuden forsøge at tiltrække yderligere ressourcer fra fonde mv. til indsatser, som der ikke har været mulighed for at finansiere. En mere målrettet helhedsplan Det reducerede budget betyder, at bestyrelsen for Greve Nord Projektet har måtte prioriteret i indsatserne. De næste fire år vil der være fokus på indsatser, der relaterer sig til parallelsamfundslovgivningen; kriminalitet, uddannelse, indkomst, beskæftigelse og beboersammensætning. Den nye helhedsplan forfølger to spor. Et spor koncentreret om Askerød og risikoen for at området bliver et omdannelsesområde per 1. december 2026. Her er der især fokus på antallet af dømte og beboersammensætningen, som er to af de kriterier, der placerer Askerød på listen over parallelsamfund. Og et mere langsigtet spor, der handler om at sikre en holdbar, positiv udvikling i hele Greve Nordområdet. Dette spor har især fokus på uddannelse og beskæftigelse og på at udbygge relationerne til omgivelserne bl.a. gennem en ny fysisk helhedsplan. Lovgrundlag Almenboligloven, parallelsamfundslovgivningen og Kommissorium for Greve Nord Projektet godkendt af Byrådet den 20. juni 2016. Økonomiske konsekvenser Sagen har ingen økonomiske konsekvenser for Greve Kommune. Tidsplan Juni 2025 Helhedsplanen godkendes i de relevante politiske udvalg og i Byrådet. August 2025 Landsbyggefonden giver endeligt tilsagn til den nye boligsociale helhedsplan. 1. september 2025 Den nye helhedsplan starter op. 1. januar 2026 Byrådets udpegning af medlemmer til bestyrelsen i Greve Nord Projektet træder i kraft. Høring Der er ikke høringspligt i denne sag.", "source_path": "data/greve/raw_dagsordener/Plan- og Tryghedsudvalget_2025-06-03T16:00:00+02:00_c8398ba5-21ae-4a2b-a3fb-882e10041280.json", "meeting_year": 2025, "meeting_month": 6, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "c8398ba5-21ae-4a2b-a3fb-882e10041280", "chunk_id": "c8398ba5-21ae-4a2b-a3fb-882e10041280_11_html_fragment_chunk0", "section_type": "html_fragment", "section_title": "Opfølgning på initiativretsforslag vedr. pantstation i Greve", "committee": "Plan- og Tryghedsudvalget", "meeting_date": "2025-06-03T16:00:00+02:00", "case_number": "25-004950", "agenda_index": 11, "text": "Beslutning 1.-2. Godkendt. Fremstilling Sagsprocedure Plan- og Tryghedsudvalget. Resume Byrådet har på møde den 23. april 2025 (pkt. 14) besluttet at overføre et initiativretsforslag vedrørende pantstation i Greve til behandling i Plan- og Tryghedsudvalget. Sagen indeholder administrationens undersøgelse hos Dansk Retursystem og en vurdering af mulighederne. Indstilling Administrationen indstiller, at det godkendes, at der i lyset af oplysningerne fra Dansk Retursystem ikke arbejdes videre med at skabe rammer for at tiltrække en pantstation til Greve Kommune, at det godkendes, at der hermed er gjort op med initiativretsforslaget. Sagsbeskrivelse Byrådet besluttede den 23. april 2025 (pkt. 14) at lade et initiativretsforslag (jf. bilag 1) om at etablere rammerne for, at der kan etableres en pantstation i Greve Kommune behandle i Plan- og Tryghedsudvalget. Administrationen har kontaktet Dansk Retursystem og spurgt, hvad der skal til for at gøre det attraktivt at placere en pantstation i Greve Kommune. Dansk Retursystem oplyser, at langt hovedparten af pantflasker håndteres i dagligvarebutikker m.m., men i takt med at flere typer emballage er kommet med i retursystemet, har Dansk Retursystem set et behov for at aflaste butikkerne ved at etablere selvstændige pantstationer flere steder i landet. Erfaringen hos Dansk Retursystem er, at pantstationer placeret ved indkøbscentre, hvor folk kommer ofte, indsamler mere returpant end pantstationer på en genbrugsstation, hvor folk kommer sjældnere. Det er desuden Dansk Retursystems erfaring, at de pantstationer der er etableret indtil nu, har en stor kapacitet og kræver bemanding, der kan gribe ind, hvis der opstår tekniske fejl. Det er anlæg, der indebærer relativt store investeringer og som derfor kræver pant fra et stort opland for at være rentable. De størrelser anlæg, der er etableret indtil nu, dækker oplande, der omfatter flere kommuner. Det er umiddelbart Dansk Retursystems vurdering at den pant, der genereres i Greve Kommune ikke i sig selv er tilstrækkelig til at gøre en større pantstation rentabel. På Sjælland er der etableret i alt syv pantstationer, hvoraf fire er placeret i Køge, City 2 Høje Tåstrup, Rødovre Centrum og Fields i Københavns Kommune. I den sammenhæng ligger Greve Kommune forholdsvist centralt set i forhold til andre kommuner. Det er på den baggrund administrationens forventning, at med de størrelser pantstationer, der etableres i dag, er det alt i alt svært at tiltrække en pantstation til Greve Kommune. Hvis der på sigt udvikles mindre anlæg, er det administrationens vurdering, at der både i Greve Midtby og ved Waves i Hundige vil kunne findes egnede placeringer til en pantstation. I den situation kan kommunen sikre at plangrundlag m.v. er på plads, så sagsbehandlingen vil være kortest mulig. Administrationen vurderer på den baggrund, at der ikke aktuelt er basis for at etablere en pantstation i Greve Kommune, men at det på længere sigt kan blive en mulighed, hvis der udvikles mindre anlæg, som er rentable med den mængden pant, der genereres i kommunen. Skulle den situation opstå, er det administrationens vurdering, at der vil kunne findes egnede placeringer ved et af kommunen indkøbscentre uden ændringer i det eksisterende plangrundlag. Dansk Retursystem har i mail af 14. maj 2025 (se bilag 1) bekræftet oplysningerne ovenfor og tilføjet, at de har gemt kommunens henvendelse for det tilfælde at tingene ændrer sig senere. Økonomiske konsekvenser Sagen har ingen økonomiske konsekvenser for Greve Kommune Høring Der er ikke høringspligt i denne sag .", "source_path": "data/greve/raw_dagsordener/Plan- og Tryghedsudvalget_2025-06-03T16:00:00+02:00_c8398ba5-21ae-4a2b-a3fb-882e10041280.json", "meeting_year": 2025, "meeting_month": 6, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "c8398ba5-21ae-4a2b-a3fb-882e10041280", "chunk_id": "c8398ba5-21ae-4a2b-a3fb-882e10041280_12_html_fragment_chunk0", "section_type": "html_fragment", "section_title": "Nøgletal om beskæftigelsesstatus og modtagelse af midlertidige ydelser i marts 2025 for flygtninge og indvandrere fra ikke-vestlige lande", "committee": "Plan- og Tryghedsudvalget", "meeting_date": "2025-06-03T16:00:00+02:00", "case_number": "25-005046", "agenda_index": 12, "text": "Beslutning Orienteringen blev taget til efterretning. Fremstilling Sagsprocedure Plan- og Tryghedsudvalget. Resume Denne sag giver udvalget indblik i beskæftigelsessituationen og nøgletal på forsørgelsesområdet for borgere med ikke-vestlig baggrund. Nøgletallene sammenlignes med både landsgennemsnittet og Region Sjælland, og viser udviklingen på de enkelte forsørgelsesydelser i en måned sammenlignet med samme måned året før. Formålet med rapporteringen af nøgletallene er at kvalificere udvalgets drøftelser i forhold til de ønskede effekter i Greve Kommunes Integrations- og Hjemsendelsespolitik. Indstilling Administrationen indstiller, at udvalget tager de opstillede nøgletal til efterretning. Sagsbeskrivelse I forbindelse med drøftelsen af midtvejsstatus for Integrations- og Hjemsendelsespolitikken, på mødet den 19. november 2024 (pkt. 3), besluttede Plan- og Tryghedsudvalget at få forelagt en sag om indvandrere og flygtninge fra ikke-vestlige lande og deres tilknytning til arbejdsmarkedet. I vedlagte bilag til sagen er tilknytningen til arbejdsmarkedet for indvandrere og flygtninge fra ikke-vestlige lande opgjort, samt antallet og andelen, der modtog midlertidige forsørgelsesydelser i marts 2025 for Greve Kommune, Region Sjælland og landsplan. Beskæftigelses- og erhvervsfrekvens for 2023 Beskæftigelses-og erhvervsfrekvensen offentliggøres kun en gang om året, i november, for det foregående år. Derfor anvendes tal for 2023, som blev offentliggjort i november 2024. Tallene for 2024 vil først blive offentliggjort af Danmarks Statistik i november 2025. Beskæftigelses- og erhvervsfrekvensen for alle personer i alderen 16-66 år i 2023 var i Greve Kommune mellem 4 og 4,3 procentpoint højere end både landsgennemsnittet og Region Sjælland. Dette gælder for både mænd og kvinder. Beskæftigelses- og erhvervsfrekvensen for indvandrere fra ikke-vestlige lande i Greve Kommune er mellem 4 og 5,3 procentpoint højere end både landsgennemsnittet og Region Sjælland. Beskæftigelsesfrekvensen angiver andelen af beskæftigede, mens erhvervsfrekvensen dækker andelen af beskæftigede og jobparate ledige. Udviklingen af midlertidige ydelsesmodtagere fra ikke-vestlige lande (Bilag 2) Udviklingen viser en stigning i Greve Kommune og Region Sjælland fra marts 2024 til marts 2025, mens der er sket et fald på landsplan. I Greve Kommune er der en stigning på 5,7%, og i Region Sjælland er stigningen 3,4%. Derimod er der sket et fald på 2,5% i gennemsnittet for hele landet. Stigningen i Greve Kommune skyldes primært en øget tilgang af borgere på A-dagpenge og jobafklaringsforløb, hvilket svarer til 24 flere borgere. I marts 2025 er andelen af 16-66-årige borgere fra ikke-vestlige lande på midlertidige ydelser i Greve Kommune 1,2%, hvilket er på niveau med landsgennemsnittet. Region Sjælland har en andel på 1,0%, hvilket er lavere end både Greve Kommune og landsgennemsnittet. Tallene omfatter også ukrainere med opholdstilladelse efter særloven. Greve Kommune ligger ikke bedre end gennemsnittet for landet og i Region Sjælland, primært på grund af forskelle i befolkningssammensætningen. I første kvartal 2025 (Bilag 3) udgjorde andelen af borgere fra ikke-vestlige lande mellem 16-66 år 13,0 % i Greve Kommune, mens det tilsvarende tal for hele landet var 9,7 %, og for Region Sjælland 7,7 %. Lovgrundlag Lov om Aktiv Socialpolitik, Lov om Arbejdsløshedsforsikring, Lov om Sygedagpenge, Lov om Integration af Udlændinge i Danmark og lov om en Aktiv beskæftigelsesindsats. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag .", "source_path": "data/greve/raw_dagsordener/Plan- og Tryghedsudvalget_2025-06-03T16:00:00+02:00_c8398ba5-21ae-4a2b-a3fb-882e10041280.json", "meeting_year": 2025, "meeting_month": 6, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "c8398ba5-21ae-4a2b-a3fb-882e10041280", "chunk_id": "c8398ba5-21ae-4a2b-a3fb-882e10041280_13_html_fragment_chunk0", "section_type": "html_fragment", "section_title": "Dialogmøde på Tune Bibliotek", "committee": "Plan- og Tryghedsudvalget", "meeting_date": "2025-06-03T16:00:00+02:00", "case_number": "25-005089", "agenda_index": 13, "text": "Beslutning Orienteringen blev taget til efterretning. Fremstilling Sagsprocedure Plan- og Tryghedsudvalget og Kultur- og Fritidsudvalget. Resume En gruppe unge har gennem en længere periode udøvet utryghedsskabende adfærd på Tune Bibliotek og administrationen har derfor iværksat en række forebyggende initiativer med det formål, at genetablere trygheden for borgere på biblioteket. Da initiativerne ikke har haft den ønskede effekt, har administrationen inddraget lokalsamfundet med henblik på en fælles drøftelse og eventuel løsning af de verserende udfordringer. Indstilling Administrationen indstiller, at orienteringen tages til efterretning. Sagsbeskrivelse Tune Bibliotek har gennem en længere periode haft besøg af en gruppe unge der har udøvet en utryghedsskabende adfærd. Administrationen har derfor iværksat en række forebyggende initiativer med henblik på at genetablere trygheden for biblioteket brugere og medarbejdere. En oversigt over væsentlige hændelser omkring uro på Tune Bibliotek kan ses i bilag 1. Initiativerne har ikke haft den ønskede effekt, og administrationen har rakt ud til lokalsamfundet med henblik på at etablere en fælles dialog om udfordringerne på biblioteket. Formålet med den fælles dialog og inddragelse af lokalsamfundet var at drøfte de fælles udfordringer og fælles lokale løsninger. Forskellige repræsentanter for lokalområdet blev inviteret til et dialogmøde (se bilag 2). Status på de forebyggende initiativer som administrationen har iværksat Politianmeldelse Administrationen har foretaget en politianmeldelse primo oktober 2024 i forbindelse med hærværk og 3 unge drenge har fået karantæne til biblioteket. Sagen er stadig under behandling hos politiet. Kameraovervågning Biblioteket følger kontinuerligt med i, hvad der sker i den selvbetjente åbningstid via kameraovervågning og kan konstatere, at de personer der har fået karantæne, skaffer sig adgang til biblioteket via kammerater. Samarbejde med politi og Gadeteam I oktober og november 2024 har politiet foretaget runderinger på biblioteket efter aftale og Gadeteamet er tilstede på biblioteket på udvalgte dage, hvor der bl.a. er taget initiativer til en social aktivitet med de unge (en tur på gokartbane). De unge vil gerne i dialog med Gadeteamet, og deres tilstedeværelse har haft en midlertidig positiv effekt på de unges adfærd men ikke medført en varig ændring i adfærden. Løbende dialog Medarbejderne er i regelmæssig dialog med de unge og oplever en adfærd, hvor de i perioder kan være samarbejdsvillige og i andre perioder kan opleves som højrøstede med grimt sprogbrug, grænsende til en truende adfærd. Særligt på mandage i eftermiddagstimerne har arbejdsmiljøet været særligt udfordret og administrationen har derfor besluttet, at der hen over vinterperioden skulle være to medarbejdere i den betjente åbningstid. Medarbejderne oplever det pt. som en rolig periode. Samarbejdsmøde med konkret borger Biblioteket har taget initiativ til et samarbejdsmøde mellem biblioteket og to af de unge samt den enes mor. Formålet med mødet var at indskærpe reglerne for acceptabel adfærd på biblioteket, samt dialog om hvilke typer af aktiviteter de unge kunne være interesseret i. Opsætning af skilte Biblioteket har opsat skilte i bibliotekets lokaler med henstilling til at rydde op efter sig samt tage hensyn til andre brugere. Aktiviteter for unge Biblioteket har ved flere lejligheder opfordret de unge til at deltage i igangværende aktiviteter, blandt andet i forbindelse med Tune By Night. Tryghedsvagter I forbindelse med, at der er ansat tryghedsvagter i Greve Kommune er der en igangværende dialog om tryghedsvagterne også kan rundere på biblioteket i Tune samt i Hundige. Dialogmøde Da de forebyggende initiativer ikke har haft den ønskede effekt, valgte administrationen at inddrage lokale aktører i Tune ved at invitere til dialogmøde. Formålet med dialogmøde var at drøfte og eventuelt samarbejde om fælles løsninger der kunne skabe større tryghed på biblioteket samt at få aktive borgere i Tune til at påtage sig et medansvar og medvirke til at skabe trygge rammer for brugere og borgere. Dialogmøde blev afholdt den 22. januar 2025, hvor der deltog repræsentanter for Tune IF, Natteravnene, Tune skolebestyrelse, Menighedsrådet samt administrationen. Deltagerne var positive overfor dialogen på tværs i lokalområdet, hvor man i fællesskab kunne drøfte udfordringer og mulige løsninger. Alle deltagere på dialogmødet bakkede op om ideen med mere inddragelse og var positive overfor, at der f.eks. inviteres til et opfølgende møde på biblioteket. Initiativer som administrationen indarbejder i den daglige drift i forlængelse af dialogmødet den 22. januar 2025: Natteravnene har etableret flere hold der i marts og april måned på udvalgte mandage går en tur omkring Tune Bibliotek. Første gang Natteravnene runderede var den 17. marts og det er aftalt at natteravnene ser på mulighederne for at rykke deres base fra Tune Skole til Tune Bibliotek. Flytte aktiviteter fra andre steder i byen til biblioteket med det formål, at skabe mere liv på biblioteket. Hvis aktiviteterne skal flytte til biblioteket, vil det kræve en dialog mellem de enkelte aktører og biblioteket. Fortsætte dialogen med Tune skole om muligheden for at afholde aktivitetsuger, projektuger, forældrearrangementer mv. på biblioteket. Opfordre Menighedsrådet til at bruge biblioteket mere da de har givet udtryk for, at de måske er interesseret i at bruge bibliotekets lokaler til ungeklub og måske kan bruge biblioteket til div. foredragsholdere, møder med grundejerforeninger mv. Fortsætte dialogen med idrætsforeninger om hvem der kan benytte bibliotekets lokaler Undersøge om der kan nedsættes en gruppe der kan gå i dialog med de unge og komme dem i møde Arbejde videre med forslag om at invitere de unge til et møde, tale om muligheder og tage dem alvorligt. Fortsætte samarbejdet med politiet og Gadeteamet med henblik på kontinuerlige runderinger og dialog med de unge. Arbejde med den fysiske indretning på biblioteket med henblik på at der bliver vanskeligere at gemme sig. Kontakte de brugere der anvender biblioteket til at studere, for at høre hvilke forbedringer du de kan ønske sig. Nogle af ovennævnte initiativer kan medføre forskellige former for udgifter. Udgifterne afholdes inden for den eksisterende økonomiske ramme. Såfremt der kommer forslag om indsatser som ikke kan afholdes inden for den økonomiske ramme, vil administrationen forelægge en sag herom. Administrationen inviterer til et nyt dialogmøde på Tune Bibliotek inden sommerferien 2025 for at følge op på mødet i januar 2025, hvor der bl.a. vil være en orientering fra administrationen om status på de forslag der blev bragt i spil på januar mødet . Lovgrundlag Biblioteksloven. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag. Kommunikation Administrationen inviterer til et opfølgende dialogmøde på Tune Bibliotek sommer 2025.", "source_path": "data/greve/raw_dagsordener/Plan- og Tryghedsudvalget_2025-06-03T16:00:00+02:00_c8398ba5-21ae-4a2b-a3fb-882e10041280.json", "meeting_year": 2025, "meeting_month": 6, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "c8398ba5-21ae-4a2b-a3fb-882e10041280", "chunk_id": "c8398ba5-21ae-4a2b-a3fb-882e10041280_14_html_fragment_chunk0", "section_type": "html_fragment", "section_title": "Lukket: Henvendelser til formanden ", "committee": "Plan- og Tryghedsudvalget", "meeting_date": "2025-06-03T16:00:00+02:00", "case_number": "", "agenda_index": 14, "text": "Orienteringen blev taget til efterretning.", "source_path": "data/greve/raw_dagsordener/Plan- og Tryghedsudvalget_2025-06-03T16:00:00+02:00_c8398ba5-21ae-4a2b-a3fb-882e10041280.json", "meeting_year": 2025, "meeting_month": 6, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "c8398ba5-21ae-4a2b-a3fb-882e10041280", "chunk_id": "c8398ba5-21ae-4a2b-a3fb-882e10041280_15_html_fragment_chunk0", "section_type": "html_fragment", "section_title": "Orientering fra formanden/gensidig orientering", "committee": "Plan- og Tryghedsudvalget", "meeting_date": "2025-06-03T16:00:00+02:00", "case_number": "", "agenda_index": 15, "text": "Beslutning Orienteringen blev taget til efterretning. Fremstilling Sagsprocedure Plan- og Tryghedsudvalget. Resume Formanden og udvalgets medlemmer orienterer om aktuelle emner. Indstilling Administrationen indstiller, at orienteringer tages til efterretning.", "source_path": "data/greve/raw_dagsordener/Plan- og Tryghedsudvalget_2025-06-03T16:00:00+02:00_c8398ba5-21ae-4a2b-a3fb-882e10041280.json", "meeting_year": 2025, "meeting_month": 6, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "c8398ba5-21ae-4a2b-a3fb-882e10041280", "chunk_id": "c8398ba5-21ae-4a2b-a3fb-882e10041280_16_html_fragment_chunk0", "section_type": "html_fragment", "section_title": "Huskeliste og orientering fra administrationen", "committee": "Plan- og Tryghedsudvalget", "meeting_date": "2025-06-03T16:00:00+02:00", "case_number": "", "agenda_index": 16, "text": "Beslutning Orienteringen blev taget til efterretning. Fremstilling Sagsprocedure Plan- og Tryghedsudvalget. Resume Administrationen orienterer om aktuelle emner. Indstilling Administrationen indstiller, at orienteringer tages til efterretning. Sagsbeskrivelse Ny igangsættelsessag for Vejleåvej Plan- og Tryghedsudvalget igangsatte den 16. januar (pkt. 6) arbejdet for Lokalplan nr. 11.60 for servicefunktioner på Vejleåvej (jf. bilag 1). Ift. anvendelse til servicefunktioner blev der lagt op til følgende i sagen: Området skal anvendes til funktioner, der primært servicerer de omkringliggende erhvervsområder, og som ikke tiltrækker ny trafik til området i et omfang, der har betydning for fremkommeligheden i de omkringliggende erhvervsområder. Fx skal el-ladestandere primært være begrundet i behovet for at servicere kunder i lokalområdet. Desuden skal anvendelsen til restaurant, kiosk og evt. overnatning ikke have et omfang, der ligger væsentligt ud over det behov, som følger af de omkringliggende områders anvendelse til transporttunge virksomheder. Administrationen har været i dialog med udvikler, som ønsker at indgå et samarbejde med virksomheden Clever om etablering af omkring 40 ladepladser til person- og varebiler og fire ladepladser til lastbiler. Administrationens trafikanalyse viser, at langt størstedelen af trafikken til ladepladserne vil komme fra og til motorvejen. Administrationen har vurderet, at denne ændrede anvendelse med trafikforhold forudsætter en ny igangsættelsessag, som fremlægges for Plan- og Tryghedsudvalget den 12. august 2025. Heri vil særligt de trafikmæssige udfordringer blive beskrevet.", "source_path": "data/greve/raw_dagsordener/Plan- og Tryghedsudvalget_2025-06-03T16:00:00+02:00_c8398ba5-21ae-4a2b-a3fb-882e10041280.json", "meeting_year": 2025, "meeting_month": 6, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "c8398ba5-21ae-4a2b-a3fb-882e10041280", "chunk_id": "c8398ba5-21ae-4a2b-a3fb-882e10041280_17_html_fragment_chunk0", "section_type": "html_fragment", "section_title": "Plan- og Tryghedsudvalgets mødekalender 2025", "committee": "Plan- og Tryghedsudvalget", "meeting_date": "2025-06-03T16:00:00+02:00", "case_number": "", "agenda_index": 17, "text": "Beslutning Orienteringen blev taget til efterretning. Fremstilling Sagsprocedure Plan- og Tryghedsudvalget. Resume Der gives et overblik over møder og aktiviteter. Indstilling Administrationen indstiller, at orienteringen tages til efterretning. Sagsbeskrivelse Møde og aktivitetskalenderen er vedlagt som bilag.", "source_path": "data/greve/raw_dagsordener/Plan- og Tryghedsudvalget_2025-06-03T16:00:00+02:00_c8398ba5-21ae-4a2b-a3fb-882e10041280.json", "meeting_year": 2025, "meeting_month": 6, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "c8398ba5-21ae-4a2b-a3fb-882e10041280", "chunk_id": "c8398ba5-21ae-4a2b-a3fb-882e10041280_18_html_fragment_chunk0", "section_type": "html_fragment", "section_title": "Underskriftsark", "committee": "Plan- og Tryghedsudvalget", "meeting_date": "2025-06-03T16:00:00+02:00", "case_number": "", "agenda_index": 18, "text": "Fremstilling Sagsprocedure Plan- og Tryghedsudvalget. Resume Elektronisk underskriftsark.", "source_path": "data/greve/raw_dagsordener/Plan- og Tryghedsudvalget_2025-06-03T16:00:00+02:00_c8398ba5-21ae-4a2b-a3fb-882e10041280.json", "meeting_year": 2025, "meeting_month": 6, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
