{"document_id": "320f32f7-1165-42c0-8e1e-320fabf73e06", "chunk_id": "320f32f7-1165-42c0-8e1e-320fabf73e06_0_html_fragment_chunk0", "section_type": "html_fragment", "section_title": "Godkendelse af dagsorden", "committee": "Social- og Handicapudvalget", "meeting_date": "2025-10-20T16:30:00+02:00", "case_number": "", "agenda_index": 0, "text": "Beslutning Godkendt. Fremstilling Sagsprocedure Social- og Handicapudvalget. Resume Godkendelse af dagsorden. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Social- og Handicapudvalget_2025-10-20T16:30:00+02:00_320f32f7-1165-42c0-8e1e-320fabf73e06.json", "meeting_year": 2025, "meeting_month": 10, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "320f32f7-1165-42c0-8e1e-320fabf73e06", "chunk_id": "320f32f7-1165-42c0-8e1e-320fabf73e06_1_html_fragment_chunk0", "section_type": "html_fragment", "section_title": "Dialogmøde mellem Handicaprådet og Social- og Handicapudvalget", "committee": "Social- og Handicapudvalget", "meeting_date": "2025-10-20T16:30:00+02:00", "case_number": "24-011494", "agenda_index": 1, "text": "Beslutning Drøftelsen blev gennemført med fokus på behovsprognoser på det specialiserede handicapområde, skriftlig kommunikation mellem kommune og borger samt afklarende spørgsmål om evt. indstiftelse af en handicappris. Fremstilling Sagsprocedure Social- og Handicapudvalget. Resume Formålet med dialogmødet er, at Handicaprådet og Social- og Handicapudvalget kan drøfte lokalpolitiske spørgsmål, der vedrører borgere med handicap. Dialogmødet bruges til orientering, drøftelse og dialog. Der træffes ikke beslutning på dialogmødet. Indstilling Administrationen indstiller, at dialogen med Handicaprådet drøftes. Sagsbeskrivelse Ifølge lov om retssikkerhed og administration på det sociale område § 37A, er kommunen forpligtet til at nedsætte et handicapråd. Efter loven er formålet med handicaprådet at rådgive Byrådet i handicappolitiske spørgsmål og formidle synspunkter mellem borgere og Byrådet om lokalpolitiske spørgsmål, der vedrører borgere med handicap. Med henblik på at drøfte aktuelle emner og det fortløbende samarbejde har Social- og Handicapudvalget den 22. maj 2023 besluttet, at der holdes dialogmøde med Handicaprådet to gange årligt. Handicaprådet er inviteret til Social- og Handicapudvalgsmødet den 20. oktober 2025 kl. 16.30-17.00. DH-siden af Handicaprådet har oplyst, at de på dette møde gerne vil i dialog med udvalget om behovsprognoser og ventelister, samt kommunikation mellem kommune og borger. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag .", "source_path": "data/greve/raw_dagsordener/Social- og Handicapudvalget_2025-10-20T16:30:00+02:00_320f32f7-1165-42c0-8e1e-320fabf73e06.json", "meeting_year": 2025, "meeting_month": 10, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "320f32f7-1165-42c0-8e1e-320fabf73e06", "chunk_id": "320f32f7-1165-42c0-8e1e-320fabf73e06_2_html_fragment_chunk0", "section_type": "html_fragment", "section_title": "Indstiftelse af Handicappris", "committee": "Social- og Handicapudvalget", "meeting_date": "2025-10-20T16:30:00+02:00", "case_number": "25-011181", "agenda_index": 2, "text": "Beslutning 1. Social- og Handicapudvalget anbefaler overfor Økonomiudvalget, at administrationens indstilling godkendes. 2.Social- og og Handicapudvalget anbefaler overfor Økonomiudvalget, at administrationens indstilling godkendes med følgende bemærkninger; Det skal præciseres at den økonomi der følger med prisen, skal anvendes på handicapfremmende aktiviteter/tiltag. Der skal over tid være skiftende vindere af prisen således, at prisen ikke kan vindes flere gange af samme person eller gruppe. Handicaprådets medlemmer kan ikke indstilles til prisen. 3.Social- og Handicapudvalget anbefaler overfor Økonomiudvalget, at administrationens indstilling godkendes med bemærkning om, at beløbets størrelse på 6.000 kr. fastholdes, men fordeles ligeligt mellem en individuel handicappris og en gruppeaktivitet. 4.Social- og Handicapudvalget anbefaler overfor Økonomiudvalget, at administrationens indstilling godkendes og at Social- og Handicapudvalget, efter indstilling fra Handicaprådet med tre indstillingsforlag pr. pris, har kompetencen til uddeling af prisen. 5.Social- og Handicapudvalget anbefaler overfor Økonomiudvalget, at administrationens indstilling godkendes med bemærkning om, at uddelingsprocedure og prisuddelingsarrangement deleges til Social- og Handicapudvalget. Fremstilling Sagsprocedure Social- og Handicapudvalget, Økonomiudvalget og Byrådet. Resume Handicaprådet ønsker at fremsætte forslag om indstiftelse af en Handicappris i Greve Kommune, der uddeles årligt for at anerkende personer eller aktiviteter, der har gjort en positiv forskel for mennesker med handicap i kommunen. Byrådet skal i sagen beslutte, om der skal indstiftes en Handicappris og i givet fald, på hvilke vilkår. Indstilling Administrationen indstiller, 1. at forslag til de faglige og indholdsmæssige rammer for Handicapprisen, der er fremsendt af DH-siden af Handicaprådet, drøftes 2. at det besluttes, om der skal indstiftes en Handicappris. Administrationen indstiller endvidere, at såfremt der under indstillingspunkt 2 besluttes, at der skal indstiftes en Handicappris: 3. at det godkendes, at der anvendes 6.000 kr. årligt fra Handicaprådets budget til uddeling af Handicappris, 4. at det godkendes, om det er Handicaprådet eller relevant fagudvalg, der har kompetencen til uddeling af Handicapprisen, og 5. at det godkendes, at administrationen i samarbejde med Handicaprådet arbejder videre med konkretisering af rammerne for uddelingsprocedurer og prisuddelingsarrangement med henblik på endelig politisk godkendelse i Byrådet. Sagsbeskrivelse Handicaprådet er nedsat for en 4-årig periode, der følger byrådsperioden. Handicaprådet er sammensat af fem repræsentanter for Danske Handicaporganisationers lokalafdeling i Greve (DH Greve), tre byrådsmedlemmer og to repræsentanter fra administrationen. DH-siden af Handicaprådet havde foretræde for Social- og Handicapudvalget den 24. marts 2025, hvor der var dialog om muligheden for etablering af Handicappris. På den baggrund har DH-siden af Handicaprådet efterfølgende fremsendt forslag til faglige og indholdsmæssige rammer for Handicapprisen. Med denne sag forelægges forslaget til politisk behandling, idet indstiftelse af en Handicappris i Greve Kommune er en politisk beslutning, der skal træffes af Byrådet. DH Greves forslag til faglige og indholdsmæssige rammer for Handicapprisen DH-siden af Handicaprådet har udarbejdet forslag til kommissorium, der beskriver rammerne for Handicapprisen. Forslaget præsenteres nedenfor og er vedlagt i bilag 1. Formålet med Handicapprisen Handicapprisen har til formål at fremme inklusion og støtte initiativer, der gør en konkret og positiv forskel for personer med handicap i Greve Kommune. Prisen skal skabe opmærksomhed omkring de personer og aktiviteter, der bidrager til at forbedre livskvaliteten for handicappede borgere. Prisens opdeling Individuel Handicappris En pris på 1.000 kr. tildeles en person eller en gruppe, der har gjort en særlig indsats for at støtte og forbedre forholdene for handicappede i Greve Kommune. Det kan være personer, der har arbejdet frivilligt, været en rollemodel, eller på anden måde haft en positiv indvirkning på handicapområdet i kommunen. Prisen bruges til handicaparbejdet. Gruppeaktivitet En pris på 5.000 kr. tildeles en aktivitet, der har til formål fremadrettet at forbedre livsvilkårene for en gruppe af handicappede personer. Det kan være en aktivitet, som fremmer fællesskab, fysisk aktivitet, mental sundhed eller samfundsdeltagelse, og som har været særlig værdifuld for deltagerne. Kriterier for tildeling Priserne vil blive tildelt på baggrund af følgende kriterier: Individuel Handicappris Personens/gruppens engagement og indsats for handicappede. Den positive indvirkning på livet for personer med handicap. Hvordan personen/gruppen har fremmet inklusion og ligestilling for personer med handicap. Gruppeaktivitet Aktivitetens bidrag til forbedring af livsvilkår for en gruppe handicappede personer. Aktivitetens inklusion og deltagelse for personer med handicap. Eventuelle innovative eller inspirerende elementer, som gør aktiviteten særligt bemærkelsesværdig. Tildeling og procedure Indstilling Handicapprisen kan indstilles af alle borgere i Greve Kommune. Indstillingerne skal være skriftlige og indeholde en beskrivelse af den pågældende person eller aktivitet samt en begrundelse for indstillingen. Vurdering Handicaprådet i Greve Kommune er ansvarlig for vurdering og tildeling af prisen. Rådet vil gennemgå indstillingerne og træffe beslutning på baggrund af kriterierne. Offentliggørelse Vinderen af Handicapprisen vil blive offentliggjort på Greve Kommunes hjemmeside og i relevante lokale medier. Vinderen vil også blive inviteret til en prisuddeling, hvor prisen vil blive overgivet. Tildelingsperiode Handicaprådet vil årligt uddele Handicapprisen. Indstillinger skal være modtaget senest den 15. oktober hvert år, hvorefter Handicaprådet træffer afgørelse og offentliggør vinderne inden udgangen af året på den international handicapdag den 3. december. Administrationens opmærksomhedspunkter Det er administrationens vurdering, at der ikke er noget juridisk til hinder for at Greve Kommune kan indstifte en Handicappris på ovenstående vilkår. Administrationen har følgende opmærksomhedspunkter: I forslaget fra DH-siden af Handicaprådet indgår, at det er Handicaprådet, der er ansvarlig for vurdering og tildeling af prisen. Administrationen gør opmærksom på, at det ved andre lignende priser i Greve Kommune er det politiske fagudvalg, der har kompetencen til at beslutte uddeling af prisen. F.eks. er det Kultur- og Fritidsudvalget, der beslutter den årlige uddeling af Greve Awards på indstilling fra Folkeoplysningsudvalget. Konkret gennemgår Folkeoplysningsudvalget alle nominerede og indstiller tre nominerede i hver kategori til Kultur- og Fritidsudvalget. Ligeledes er det Sundheds- og Omsorgsudvalget, der har kompetence til uddeling af Frivillighedsprisen. Der skal politisk tages stilling til om samme model skal gøre sig gældende i forhold til Handicapprisen. Handicaprådet kan i så fald vurdere indstillingerne og på den baggrund lave en indstilling til Social- og Handicapudvalget, som beslutter uddeling af Handicapprisen. Det fremgår ikke af fremsendte kommissorium, hvordan Handicapprisen skal finansieres. Der har tidligere været drøftet i Handicaprådet, at prisen afholdes inden for eget budget. Det er således tilføjet i afsnit om økonomiske konsekvenser, at de 6.000 kr. til Handicapprisen afholdes inden for Handicaprådets budget. Det fremgår ikke af fremsendte kommissorium, hvem der er ansvarlig for at arrangere og finansiere prisuddelingsarrangerement. Såfremt administrationen skal være behjælpelig med planlægning og afvikling af prisuddelingsarrangement kan der være tale om et ressourcetræk, som enten skal finansieres eller håndteres ved nedprioritering af andre opgaver. Såfremt der er politisk ønske om indstiftelse af Handicappris, anbefales det, at administrationen i samarbejde med Handicaprådet arbejder videre med konkretisering af rammerne for prisuddeling og et evt. prisuddelingsarrangement, og at der herefter forelægges en sag til endelig politisk godkendelse i Byrådet. Der er i øvrigt flere andre kommuner, der uddeler handicappriser. Se bilag 2 for overblik over Handicappriser i Lejre, Roskilde og Høje-Taastrup. Lovgrundlag Da der ikke findes en særskilt lov, der hjemler uddeling af priser, skal initiativet vurderes efter kommunalfuldmagten. Det vil være afgørende, at tildeling af prisen begrundes sagligt og dokumenteres. Økonomiske konsekvenser Handicaprådet kan afholde 6.000 kr. til Handicapprisen inden for eget budget, der udgør 60.000 kr. årligt. Budgettet anvendes primært til mødediæter, mødeforplejning, deltagelse i konferencer mv. Om Handicaprådets budget også kan dække udgifterne ved et eventuelt prisuddelingsarrangement vil afhænge af rammerne for arrangementet. Rammerne for arrangementet og finansieringen vil fremgå af efterfølgende sag. Høring Sagen sendes til høring i Handicaprådet med frist den 19. oktober 2025 kl. 15. Tidsplan Handicapprisen foreslås indført i 2026. Hvis Byrådet beslutter, at der skal arbejdes videre med konkretisering af rammerne for Handicapprisen, vil der blive forelagt sag for Byrådet i løbet af første kvartal 2026.", "source_path": "data/greve/raw_dagsordener/Social- og Handicapudvalget_2025-10-20T16:30:00+02:00_320f32f7-1165-42c0-8e1e-320fabf73e06.json", "meeting_year": 2025, "meeting_month": 10, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "320f32f7-1165-42c0-8e1e-320fabf73e06", "chunk_id": "320f32f7-1165-42c0-8e1e-320fabf73e06_3_html_fragment_chunk0", "section_type": "html_fragment", "section_title": "Handleplan på det specialiserede voksenområde - status 2 2025", "committee": "Social- og Handicapudvalget", "meeting_date": "2025-10-20T16:30:00+02:00", "case_number": "23-004340", "agenda_index": 3, "text": "Beslutning 1. Indstillingen blev taget til efterretning. 2. Godkendt. Fremstilling Sagsprocedure Social- og Handicapudvalget. Resume Sagen giver en status på implementeringen af den politisk besluttede handleplan på det specialiserede voksenområde, samt viser udviklingen i de vigtigste aktivitetstal. Det er en tilbagevendende sag, som giver Social- og Handicapudvalget mulighed for løbende at følge udviklingen i arbejdet med handleplanens indsatser. Handleplanen skal medvirke til at skabe et økonomisk og fagligt bæredygtigt specialiseret voksenområde. Indstilling Administrationen indstiller, at Status 2/2025 med indsatsbeskrivelser tages til efterretning, og at det godkendes, at følgende to indsatser afsluttes i regi af handleplanen: Indsats nr. 14 om ”Ny version af IT-systemet Nexus – bedre mulighed for statistik og ledelsesinformation”, indsats nr. 18 om ”Omdannelse af fire boliger på Vangeleddet til midlertidige boliger efter servicelovens § 107”. Sagsbeskrivelse Social- og Handicapudvalget godkendte den 9. januar 2023 (pkt. 4) en handleplan med 15 indsatser på det specialiserede voksenområde. Udvalget besluttede samtidig, at der skal forelægges status på handleplanen tre gange årligt på de møder, hvor udvalget behandler Budgetopfølgning 1, 2 og 3, samt at sagen også skal indeholde aktivitetstal, der viser udviklingen over tid på udvalgte områder. Status på indsatserne i handleplanen Handleplanen er et dynamisk værktøj, hvor indsatser løbende er afsluttet, og nye indsatser er kommet til. De oprindeligt 15 indsatser er således vokset i antal til nu 20 indsatser. Status på indsatserne er beskrevet i vedlagte bilag 1, hvor hver indsats desuden er markeret i overskriften med en farve, der overordnet viser status i arbejdet med den pågældende indsats. Der er disse fire kategorier/farver: Indsatsen er afsluttet eller foreslås afsluttet i denne status 2/2025 (blå). Gælder for 14 indsatser, hvoraf 12 er afsluttet tidligere og to foreslås afsluttet i denne status. Indsatsen forløber helt eller nogenlunde som planlagt (grøn). Gælder for to indsatser. Indsatsen forløber ikke som planlagt, der er problemer med indhold og/eller tidsplan (gul). Gælder for fire indsatser. Indsatsen skal først igangsættes på et senere tidspunkt (orange). Gælder for 0 indsatser. Indsatser, der foreslås afsluttet med denne status 2/2025 Som nævnt foreslås to indsatser afsluttet med denne status. Det drejer sig om: Indsats nr. 14 om Ny version af IT-systemet Nexus – bedre mulighed for statistik og ledelsesinformation. Det har vist sig, at mulighederne for at generere brugbar ledelsesinformation på voksenområdet i Nexus uden at skulle tilkøbe ekstra moduler, er forholdsvis begrænsede. Indsatsen afsluttes derfor i sin nuværende form, men genoptages på et senere tidspunkt, hvor der skal ses på mulighederne i andre systemer, som kommunen i forvejen anvender og betaler for (FLIS og KMD Opus DSS). Indsats nr. 18 om Omdannelse af fire boliger på Vangeleddet til midlertidige boliger efter servicelovens § 107. Omdannelsen er realiseret, den første borger er flyttet ind, og to borgere mere forventes at flytte ind inden årets udgang. Den fjerde og sidste borger kan først visiteres, når der bliver en bolig mere ledig. Der henvises derudover til beskrivelserne af de to indsatser i bilag 1. Indsatser der ikke forløber som planlagt Som nævnt er fire indsatser markeret med gult. Det drejer sig om: Indsats nr. 4. b om Botilbud i Grønlykkeparken . Her er tidsplanen af forskellige årsager forsinket ca. 4-6 måneder i forhold til den oprindelige tidsplan. Herudover er der i skrivende stund et uafklaret hængeparti om betaling for forbrugsudgifter og rengøring i boligernes fællesarealer. Indsats nr. 4. c om Botilbud i Dahliahuset . Her er indsatsen af forskellige årsager forsinket med ca. 9 måneder i forhold til den oprindelige tidsplan. Indsats nr. 6 om Flere borgere i egen bolig på det specialiserede voksenområde . Her er indsatsen forsinket med ca. 6 måneder i forhold til den oprindelige tidsplan. Forsinkelsen skyldes dels, at administrationen i enighed med de tre involverede boligselskaber ventede på ajourførte data om beboersammensætningen i boligafdelingerne, dels at dialogen med boligselskaberne har taget længere tid end oprindeligt skønnet. Indsats nr. 17 om Flere lokale aktivitets- og samværstilbud. Her er indsatsen forsinket ca. 6 måneder. Dels måtte stillingen som afdelingsleder for tilbuddet i genopslag, dels har det taget længere tid end forventet at udarbejde den beskrivelse af tilbuddet, der skal bruges som visitationsgrundlag Der henvises derudover til beskrivelserne af de tre indsatser i bilag 1. Aktivitetstal Aktivitetstal er nøgletal, der viser udviklingen over tid på udvalgte områder. Social- og Handicapudvalget besluttede den 9. januar 2023, hvilke aktivitetstal, udvalget ønsker at følge – i alt otte: Syv aktivitetstal med økonomisk tyngde suppleret af et aktivitetstal om det samlede sagsantal på det specialiserede voksenområde. Aktivitetstallene er vedlagt som bilag 2, og viser udviklingen fra Regnskab 2022 frem til og med Budgetopfølgning 2/2025. Set over hele denne periode er der tale om kraftigt stigende udgifter. I lav grad på grund af flere borgere, og i høj grad på grund af stigende gennemsnitspriser. Illustreret i nedenstående tabel, der viser udviklingen i perioden i helårspersoner og gennemsnitspriser på de dyreste foranstaltninger, eksterne botilbud: Botilbud, udvikling 2022 - BO 2/2025 R-2022 BO 2 2025 Stigning i % Afløsning og aflastning Helårspersoner 5,7 9,0 58% Gennemsnitspris i 1.000 kr. 401 642 60% Midlertidige botilbud Helårspersoner 75,1 74,0 -1% Gennemsnitspris i 1.000 kr. 872 1072 23% Længerevarende botilbud Helårspersoner 39,9 46,0 15% Gennemsnitspris i 1.000 kr. 1.834 1.764 -4% Botilbudslignende tilbud Helårspersoner 44,0 38,3 -13% Gennemsnitspris i 1.000 kr. 1.024 1.256 23% Botilbud i alt, helårspersoner 164,7 167,3 2% Botilbud i alt, udgift i mio. kr. 172,1 210,5 22% Antallet af helårspersoner i perioden er kun steget svagt med 2%, mens udgifterne i kraft af stærkt stigende gennemsnitspriser er steget med 22%. Til sammenligning er den kommunale pris- og lønudvikling for serviceudgifter i samme periode steget med ca. 11%. Hvis der derimod kun ses på udviklingen fra 2023 – hvor handleplanen blev vedtaget i januar måned – og frem til Budgetopfølgning 2/2025 tegner billedet sig anderledes: Botilbud, udvikling 2023 - BO 2/2025 R-2023 BO 2 2025 Stigning i % Afløsning og aflastning Helårspersoner 6,7 9,0 34% Gennemsnitspris i 1.000 kr. 447 642 44% Midlertidige botilbud Helårspersoner 77,7 74,0 -5% Gennemsnitspris i 1.000 kr. 970 1072 11% Længerevarende botilbud Helårspersoner 41,1 46,0 12% Gennemsnitspris i 1.000 kr. 1.576 1.764 12% Botilbudslignende tilbud Helårspersoner 41,7 38,3 -8% Gennemsnitspris i 1.000 kr. 1.140 1.256 10% Botilbud i alt, helårspersoner 167,2 167,3 0% Botilbud i alt, udgift i mio. kr. 189,5 210,5 11% Antallet af helårspersoner siden 2023 er status quo, mens udgifterne er steget med 11%. Her er den kommunale pris- og lønudvikling i samme periode steget med ca. 8%. Altså væsentlig mindre forskel end i perioden fra 2022 til nu. Økonomiske konsekvenser Sagen i sig selv har ingen økonomiske konsekvenser for Greve Kommune. I det vedtagne budget for 2023-26 indgik ganske vist en rammebesparelse på 1,5 mio. kr. med henvisning til handleplanen, men den besparelse er fra 2024 fuldt udmøntet. Herudover er der flere elementer i det vedtagne Budget 2025-28, der er foranlediget af arbejdet med handleplanens indsatser. Det gælder etablering af botilbud i Grønlykkeparken (indsats 4. b) og i Dahliahuset (indsats 4. c), Flere borgere i egen bolig (indsats 6), Flere lokale aktivitets- og samværstilbud (indsats 17) samt Omdannelser af boliger på Vangeleddet (indsats 18). Høring Sagen sendes i høring i Handicaprådet med frist den 19. oktober 2025. Tidsplan Næste statussag forelægges for Social- og Handicapudvalget samtidig med udvalgets behandling af Budgetopfølgning 3/2025 på udvalgsmødet i januar.", "source_path": "data/greve/raw_dagsordener/Social- og Handicapudvalget_2025-10-20T16:30:00+02:00_320f32f7-1165-42c0-8e1e-320fabf73e06.json", "meeting_year": 2025, "meeting_month": 10, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "320f32f7-1165-42c0-8e1e-320fabf73e06", "chunk_id": "320f32f7-1165-42c0-8e1e-320fabf73e06_4_html_fragment_chunk0", "section_type": "html_fragment", "section_title": "Budgetopfølgning 2 - Social- og Handicapudvalget", "committee": "Social- og Handicapudvalget", "meeting_date": "2025-10-20T16:30:00+02:00", "case_number": "24-013331", "agenda_index": 4, "text": "Beslutning Orienteringen blev taget til efterretning. Fremstilling Sagsprocedure Social- og Handicapudvalget. Resume I denne sag orienteres fagudvalget om indholdet i budgetopfølgning 2 2025 inden for eget udvalgsområde. Budgetopfølgning 2 2025 blev behandlet i Byrådet den 8. september. Indstilling Administrationen indstiller, at sagen tages til efterretning. Sagsbeskrivelse Denne sag skal ses i sammenhæng med den samlede budgetopfølgning 2 2025, som er udarbejdet pr. 30. april 2025 og er behandlet i Byrådet den 8. september 2025. Det korrigerede budget for Social- og Handicapudvalget var pr. 30. april 2025 på 284,5 mio. kr., hvoraf 314,3 mio. kr. er afsat til service og -29,8 mio. kr. ligger udenfor servicerammen. Årsagen til at beløbet indenfor servicerammen er højere, end det samlede budget, er primært indtægter vedr. refusion for særligt dyre enkeltsager, som ligger udenfor servicerammen. Forventet regnskabsresultat og afvigelser på udvalgets område gennemgås nedenfor. Områder under Social- og Handicapudvalget Inden for udvalgets område forventes et samlet regnskabsresultat på 282,3 mio. kr. (293,9 mio. kr. i BO1), som afviger fra det korrigerede budget med et mindreforbrug på -2,2 mio. kr. (merforbrug på 8,6 mio. kr. i BO1) Drift indenfor servicerammen Indenfor servicerammen på drift forventes mindreforbrug på -6,2 mio. kr. De væsentligste afvigelser er: Botilbud og botilbudslignende tilbud: 5,0 mio. kr. (merforbrug). Housing First indsatser: -2,6 mio. kr. ( mindreforbrug ). Særlige pladser i psykiatrien: -1,1 mio. kr. ( mindreforbrug ) Hjælpemidler og hjælpemiddeldepot: -4,2 ( mindreforbrug ) Drift udenfor servicerammen Udenfor servicerammen forventes et samlet merforbrug på 4,0 mio. kr. som primært relaterer til tabt arbejdsfortjeneste med et netto merforbrug på 5,5 mio. kr., samt merindtægt på refusioner af særligt dyre enkeltsager. Der henvises til vedlagt bilag 1, der redegør for udvalgets forventede regnskabsresultat, eventuelle afvigelser fra det reviderede budget, samt de primære årsager til disse afvigelser. Aktivitetstal på det specialiserede voksenområde Bilag 2 indeholder aktivitetstal for det specialiserede voksenområde, som fremlægges i forbindelse med budgetopfølgningen. Økonomiske konsekvenser Sagen har ingen selvstændige økonomiske konsekvenser. Bevillinger blev givet i forbindelse med bevillingssagen til budgetopfølgning 2 2025, som blev behandlet af Byrådet den 8. september 2025. Høring Der er ikke høringspligt i denne sag.", "source_path": "data/greve/raw_dagsordener/Social- og Handicapudvalget_2025-10-20T16:30:00+02:00_320f32f7-1165-42c0-8e1e-320fabf73e06.json", "meeting_year": 2025, "meeting_month": 10, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "320f32f7-1165-42c0-8e1e-320fabf73e06", "chunk_id": "320f32f7-1165-42c0-8e1e-320fabf73e06_5_html_fragment_chunk0", "section_type": "html_fragment", "section_title": "Orientering fra formanden og gensidig orientering", "committee": "Social- og Handicapudvalget", "meeting_date": "2025-10-20T16:30:00+02:00", "case_number": "", "agenda_index": 5, "text": "Beslutning Der var ingen orienteringer. Fremstilling Sagsprocedure Social- og Handicapudvalget. Resume Udvalgsformanden og udvalgets medlemmer orienterer om aktuelle emner. Indstilling Administrationen indstiller, at eventuelle orienteringer tages til efterretning.", "source_path": "data/greve/raw_dagsordener/Social- og Handicapudvalget_2025-10-20T16:30:00+02:00_320f32f7-1165-42c0-8e1e-320fabf73e06.json", "meeting_year": 2025, "meeting_month": 10, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "320f32f7-1165-42c0-8e1e-320fabf73e06", "chunk_id": "320f32f7-1165-42c0-8e1e-320fabf73e06_6_html_fragment_chunk0", "section_type": "html_fragment", "section_title": "Huskeliste og orientering fra administrationen", "committee": "Social- og Handicapudvalget", "meeting_date": "2025-10-20T16:30:00+02:00", "case_number": "", "agenda_index": 6, "text": "Beslutning Orienteringen blev taget til efterretning. Fremstilling Sagsprocedure Social- og Handicapudvalget. Resume Administrationen giver et kort overblik over orienteringspunkter, og hvis der er emner på udvalgets huskeliste, vil de blive vedlagt som bilag. Indstilling Administrationen indstiller, at orienteringen tages til efterretning. Sagsbeskrivelse Administrationen har følgende til orientering: Status på Social- og Boligstyrelsens behandling af central udmelding om domfældte udviklingshæmmede.", "source_path": "data/greve/raw_dagsordener/Social- og Handicapudvalget_2025-10-20T16:30:00+02:00_320f32f7-1165-42c0-8e1e-320fabf73e06.json", "meeting_year": 2025, "meeting_month": 10, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "320f32f7-1165-42c0-8e1e-320fabf73e06", "chunk_id": "320f32f7-1165-42c0-8e1e-320fabf73e06_7_html_fragment_chunk0", "section_type": "html_fragment", "section_title": "Social- og Handicapudvalgets møde- og aktivitetskalender 2025", "committee": "Social- og Handicapudvalget", "meeting_date": "2025-10-20T16:30:00+02:00", "case_number": "", "agenda_index": 7, "text": "Beslutning Orienteringen blev taget til efterretning. Fremstilling Sagsprocedure Social- og Handicapudvalget. Resume I sagen gives et overblik over Social- og Handicapudvalgets møder og aktiviteter i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Mødekalenderen er vedhæftet som bilag.", "source_path": "data/greve/raw_dagsordener/Social- og Handicapudvalget_2025-10-20T16:30:00+02:00_320f32f7-1165-42c0-8e1e-320fabf73e06.json", "meeting_year": 2025, "meeting_month": 10, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "320f32f7-1165-42c0-8e1e-320fabf73e06", "chunk_id": "320f32f7-1165-42c0-8e1e-320fabf73e06_8_html_fragment_chunk0", "section_type": "html_fragment", "section_title": "Underskriftsark", "committee": "Social- og Handicapudvalget", "meeting_date": "2025-10-20T16:30:00+02:00", "case_number": "", "agenda_index": 8, "text": "Fremstilling Sagsprocedure Social- og Handicapudvalget. Resume Elektronisk underskriftsblad.", "source_path": "data/greve/raw_dagsordener/Social- og Handicapudvalget_2025-10-20T16:30:00+02:00_320f32f7-1165-42c0-8e1e-320fabf73e06.json", "meeting_year": 2025, "meeting_month": 10, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
