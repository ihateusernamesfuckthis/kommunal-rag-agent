{"document_id": "ae99f414-a31c-45f6-b2ac-0b514102a560", "chunk_id": "ae99f414-a31c-45f6-b2ac-0b514102a560_0_html_fragment_chunk0", "section_type": "html_fragment", "section_title": "Godkendelse af dagsorden", "committee": "Social- og Handicapudvalget", "meeting_date": "2024-08-12T17:00:00+02:00", "case_number": "21-014477", "agenda_index": 0, "text": "Beslutning Godkendt. Fremstilling Sagsprocedure Social- og Handicapudvalget. Resume Godkendelse af dagsorden for mødet den 12. august 2024. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Social- og Handicapudvalget_2024-08-12T17:00:00+02:00_ae99f414-a31c-45f6-b2ac-0b514102a560.json", "meeting_year": 2024, "meeting_month": 8, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "ae99f414-a31c-45f6-b2ac-0b514102a560", "chunk_id": "ae99f414-a31c-45f6-b2ac-0b514102a560_1_html_fragment_chunk0", "section_type": "html_fragment", "section_title": "Omkonstituering af Social- og Handicapudvalget", "committee": "Social- og Handicapudvalget", "meeting_date": "2024-08-12T17:00:00+02:00", "case_number": "24-007027", "agenda_index": 1, "text": "Beslutning Bjarke Abel (A) blev valgt som formand for Social- og Handicapudvalget. Fremstilling Sagsprocedure Social- og Handicapudvalget Resume Med henvisning til, at Byrådet på det seneste møde den 26 juni 2024 pkt. 9, godkendte, at John T. Olsen udtræder af Social- og Handicapudvalget, skal udvalget vælge en ny formand. Indstilling Administrationen indstiller, at Social- og Handicapudvalget vælger en ny formand. Sagsbeskrivelse På møde i Byrådet den 26. juni 2024 pkt. 9 godkendte Byrådet en omkonstituering af Socialdemokratiet, hvorved John T. Olsen udtrådte af Social- og Handicapudvalget og Bjarke Abel indtrådte i udvalget. Da John T. Olsen har været formand for Social- og Handicapudvalget skal der således vælges en ny formand. Det skal i den forbindelse bemærkes, at det fremgår af styrelseslovens § 22, at ethvert medlem af udvalget er forpligtet til at modtage valg til formand, og at det er formanden der forbereder, indkalder og leder udvalgets møder og drager omsorg for, at dets beslutninger indføres i beslutningsprotokollen. Indtil udvalget har valgt en ny formand, vil det være næstformanden, der leder mødet. Lovgrundlag Styrelseslovens § 22, stk. 1 Økonomiske konsekvenser Sagen har ingen økonomiske konsekvenser for Greve Kommune. Kommunikation Hjemmesiden vil blive opdateret i overensstemmelse hermed.", "source_path": "data/greve/raw_dagsordener/Social- og Handicapudvalget_2024-08-12T17:00:00+02:00_ae99f414-a31c-45f6-b2ac-0b514102a560.json", "meeting_year": 2024, "meeting_month": 8, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "ae99f414-a31c-45f6-b2ac-0b514102a560", "chunk_id": "ae99f414-a31c-45f6-b2ac-0b514102a560_2_html_fragment_chunk0", "section_type": "html_fragment", "section_title": "Mødekalender 2025 for Social- og Handicapudvalget", "committee": "Social- og Handicapudvalget", "meeting_date": "2024-08-12T17:00:00+02:00", "case_number": "24-005210", "agenda_index": 2, "text": "Beslutning 1. Godkendt 2. Godkendt med bemærkning om at den faste mødedag i 2025 fastsættes til mandag med mødestart kl. 16.30. Fremstilling Sagsprocedure Social- og Handicapudvalget Resume Social- og Handicapudvalget skal tage stilling til udvalgets mødekalender for 2025 på baggrund af den godkendte mødekalender for Byrådet og Økonomiudvalget 2025. Udkast til mødekalender er udarbejdet, så der tages hensyn til sagernes videre forløb i Økonomiudvalget og Byrådet. Indstilling Administrationen indstiller, 1. at den foreslåede mødekalender for Social- og Handicapudvalget godkendes 2. at den faste mødedag bliver mandag med mødestart kl. 17.00. Sagsbeskrivelse Den 26. juni 2024 godkendte Byrådet mødedatoerne for Økonomiudvalget og Byrådet i 2025. Det blev besluttet at afholde 9 årlige møder i henholdsvis Økonomiudvalget og Byrådet i lighed med 2024. Møderne foreslås afholdt på følgende datoer: 6. januar 3. februar 24. marts 28. april 2. juni 11. august 8. september 20. oktober 1. december Lovgrundlag Lov om kommunernes styrelse §20. Økonomiske konsekvenser Udgifterne til mødeforplejning mv. afholdes inden for udvalgets budgetramme. Kommunikation Den godkendte mødekalender vil blive offentliggjort på kommunens hjemmeside og mødetidspunkterne vil blive skrevet ind i kalender for Byrådets medlemmer.", "source_path": "data/greve/raw_dagsordener/Social- og Handicapudvalget_2024-08-12T17:00:00+02:00_ae99f414-a31c-45f6-b2ac-0b514102a560.json", "meeting_year": 2024, "meeting_month": 8, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "ae99f414-a31c-45f6-b2ac-0b514102a560", "chunk_id": "ae99f414-a31c-45f6-b2ac-0b514102a560_3_html_fragment_chunk0", "section_type": "html_fragment", "section_title": "Orientering om tabt arbejdsfortjeneste", "committee": "Social- og Handicapudvalget", "meeting_date": "2024-08-12T17:00:00+02:00", "case_number": "24-006079", "agenda_index": 3, "text": "Beslutning Udvalget drøftede sagen, Udvalget anerkender Danske Handicaporganisationer, Greves høringssvar og tager det til efterretning. Fremstilling Sagsprocedure Social- og Handicapudvalget Resume Udvalget har efter orientering om udviklingen i antallet af modtagere af tabt arbejdsfortjeneste den 18. marts 2024, ønsket at få forelagt en sag i relation til udviklingen af tabt arbejdsfortjeneste herunder årsager og handlemuligheder. Indstilling Administrationen indstiller, at udvalget drøfter sagens indhold. Sagsbeskrivelse Antallet af modtagere af tabt arbejdsfortjeneste er stødt stigende i Greve Kommune. Årstal Modtagere 2021 147 2022 159 2023 182 2024 168 (til og med maj) På landsplan viser den seneste opgørelse fra Danmarks statistik , at antallet af modtagere af tabt arbejdsfortjeneste er steget med 10% fra 2018 til 2022. Antallet af ansøgninger om tabt arbejdsfortjeneste i Greve Kommune har været opgjort siden 2023 og der blev i 2023 modtaget 88 ansøgninger, hvor der medio juni 2024 var modtaget 50 ansøgninger. Tallene er alene en angivelse af modtagne ansøgninger og ikke udtryk for hvor mange, der har fået bevilget tabt arbejdsfortjeneste på baggrund af ansøgningen. Udgiften til tabt arbejdsfortjeneste i Greve Kommune er i perioden fra 2019 til 2024 steget fra ca. 14,5 millioner til 24,7 millioner. Årsagerne til tabt arbejdsfortjeneste er ikke registreret, udover på de enkelte sager. Dog opleves der en række tendenser, som vil blive beskrevet her. Der er en gruppe af forældre, som har behov for tabt arbejdsfortjeneste til lægebesøg, deltagelse i træning/vederlagsfri fysioterapi, hjemmetræning og lignende. Det er en gruppe, der typisk modtager tabt arbejdsfortjeneste i begrænset omfang fx på enkeltdage. Derudover er der en også en gruppe af forældre der modtager tabt arbejdsfortjeneste grundet deres barns udtrætning, hvorfor barnet skal hentes tidligere fra sit dagtilbud. Dette behov er der uanset barnet allerede går i kommunens basisgruppe-tilbud, hvor der tages særlige hensyn til barnet. Tilsvarende er der en gruppe af børn, der ikke kan deltage i SFO, da de udtrættes, hvorfor de i stedet skal passes i hjemmet efter endt skoledag. Den største gruppe af modtagere af tabt arbejdsfortjeneste og den gruppe der umiddelbart er skyld i stigningen af antallet af modtagere, er forældrene til børn med helt eller delvist skolefravær/skolevægring. Der opleves en stigning af børn der af den ene eller den anden årsag ikke kan være i skole, herunder børn på almenområdet. Der opleves en stigning i antallet af børn, der af skolen tilbydes nedsat skema med den konsekvens, at forældrene i stedet er nødsaget til at søge om tabt arbejdsfortjeneste til pasning af deres barn. Derudover er der børn der i ventetiden fra de indstilles det Det Centrale Visitationsudvalg (CVi) til de kan starte i nyt skoletilbud, har behov for at blive passet i hjemmet. Der følger ofte også en indkøringsperiode i det nye skoletilbud, hvor barnet er på nedsat skema. Lovgivningen Kommunen skal yde hjælp til dækning af tabt arbejdsfortjeneste til personer, der i hjemmet forsørger et barn eller en ung under 18 år med betydelig og varigt nedsat fysisk eller psykisk funktionsevne eller indgribende kronisk eller langvarig lidelse. Ydelsen er betinget af, at det er en nødvendig konsekvens af den nedsatte funktionsevne, at barnet eller den unge passes i hjemmet, og at det er mest hensigtsmæssigt, at det er moderen eller faderen, der passer barnet eller den unge. Det følger af sektoransvaret, at det er skolesektoren der har ansvaret for at sikre, at børn kan indgå og modtage læring i undervisningsmiljøet. Hvis et barn har særlige behov, herunder behov for at trække sig, hvile med mere, så skal dette tilrettelægges i det enkelte undervisningstilbud. Familierådgivningen modtager i nogle tilfælde ansøgninger om tabt arbejdsfortjeneste fra forældre der oplyser, at bestemte støttetiltag i skolen er begrænset inden for et bestemt tidsrum. Det betyder, at barnet uden for dette tidsrum ikke kan rumme at være i skolen, hvorfor forældrene søger om at passe det i hjemmet. Der vil i de tilfælde som udgangspunkt blive givet afslag på forældrenes ansøgning, da det er skolens ansvar at sørge for at iværksætte den nødvendige støtte i hele skoletiden - også i SFO'en. Handlemuligheder Familierådgivningen har kontinuerligt fokus på sager om tabt arbejdsfortjeneste og qua stigningen i udgifterne vil der fremadrettet være et skærpet fokus på den faglige praksis. Øvrige handlemuligheder hører ikke under Social- og Handicapudvalgets område, men hører under Skole- Børne- og Ungeudvalget. På Skole-, Børne- og Ungeområdet arbejdes der med den specialpædagogiske analyse, herunder med de politisk besluttede 17 initiativer, hvor udviklingsretningen må forventes at have en positiv effekt på behovet for bevillinger af tabt arbejdsfortjeneste. Eksempelvis et fælles børn- og ungesyn, kompetencestrategi for både det specialpædagogiske og almene område, inkluderende dagbehandling, tidlig opsporingsmodel og investering i de fysiske rammer. Lovgrundlag Barnets lov § 87 Økonomiske konsekvenser Sagen har ingen økonomiske konsekvenser for Greve Kommune.", "source_path": "data/greve/raw_dagsordener/Social- og Handicapudvalget_2024-08-12T17:00:00+02:00_ae99f414-a31c-45f6-b2ac-0b514102a560.json", "meeting_year": 2024, "meeting_month": 8, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "ae99f414-a31c-45f6-b2ac-0b514102a560", "chunk_id": "ae99f414-a31c-45f6-b2ac-0b514102a560_4_html_fragment_chunk0", "section_type": "html_fragment", "section_title": "Fastsættelse af sagsbehandlingsfrist ved henvisning til VISO", "committee": "Social- og Handicapudvalget", "meeting_date": "2024-08-12T17:00:00+02:00", "case_number": "24-005956", "agenda_index": 4, "text": "Beslutning Anbefales. Udvalget ønsker på et kommende møde mere indsigt i VISO's arbejde, gerne understøttet ved et par konkrete eksempler. Fremstilling Sagsprocedure Social- og Handicapudvalget, Skole-, Børne- og Ungeudvalget, Økonomiudvalget og Byrådet. Resume Byrådet skal på de enkelte sagsområder inden for retssikkerhedslovens anvendelse, fastsætte og offentliggøre frister for, hvor lang tid der må gå fra modtagelsen af en ansøgning til afgørelsen, er truffet. Byrådet skal i denne sag fastsætte en sagsbehandlingsfrist for ansøgninger om henvisning til udredning hos Den nationale videns- og specialrådgivningsorganisation (VISO). Indstilling Administrationen indstiller, at der godkendes en sagsbehandlingsfrist på 4 uger på ansøgninger om udredning hos VISO. Sagsbeskrivelse Sagen fremlægges med afsæt i dialog i Handicaprådet, hvor Handicaprådet har udtrykt ønske om, at der fastsattes en sagsbehandlingsfrist for borgeres anmodning om, at kommunen henvender sig til VISO. VISO er en national videns- og specialrådgivningsorganisation, der er forankret i Social- og Boligstyrelsen. Det er fastsat i Serviceloven §13 og Barnets Lov §§165 og 166, at: VISO bistår kommuner og borgere med gratis vejledende specialrådgivning i de mest specialiserede og komplicerede enkeltsager (rådgivningsforløb) VISO yder gratis vejledende udredning til kommuner og borgere i de få mest sjældent forekommende specielle og komplicerede enkeltsager (udredningsforløb) Opstart af VISO-forløb sker ved at kommunen retter henvendelse til VISO, hvorefter VISO træffer afgørelse om, hvorvidt de opstarter et forløb. VISO's afgørelse kan ikke indbringes for Ankestyrelsen. Det betyder, at VISO ikke er bundet af kommunens henvisning, men selv træffer afgørelse om hvorvidt de vil opstarte et forløb, som de også selv bestemmer indholdet af. Borger kan også selv kontakte VISO og modtage råd- og vejledning om forhold i hjemmet. I Greve Kommune bruges inddragelse af VISO som et vigtigt og anvendt fagligt greb, når der er voksne borgere eller børn og unge i særligt komplicerede problemstillinger, hvor der kan være behov for specialrådgivning eller supplerende udredning med henblik på at tilbyde rette indsats. Henvendelser til VISO sker som udgangspunkt altid i dialog med borger/partsrepræsentant/forældre. Hvornår skal Greve Kommune træffe afgørelse? Når det drejer sig om rådgivningsforløb, foregår henvendelsen dialogbaseret og der skal ikke træffes afgørelse om hvorvidt kommunen henviser til VISO. Når en borger anmoder om at blive henvist til udredning i VISO, skal kommunen derimod træffe afgørelse om der henvises til VISO. Der skal både træffes afgørelse hvis kommunen vælger at henvise til udredning i VISO eller vælger at afslå en ansøgning om udredning hos VISO. Det er i forbindelse med afgørelse om henvisning til udredning i VISO, der skal besluttes en sagsbehandlingsfrist. Udredning betyder, at der er et ønske om test, interview og/eller observationer der udmunder i en udredningsrapport. Kommunen skal i deres afgørelse tage højde for, at VISO kun bør inddrages i ”de få mest sjældent forekommende specielle og komplicerede enkeltsager, hvor den fornødne ekspertise ikke kan forventes at være til stede i den enkelte kommune eller i regionens tilbud”. Det er fortsat VISO der i sidste ende beslutter, hvorvidt de vil indgå i et forløb. Forslag til sagsbehandlingsfrist Administrationen vurderer, at der årligt er meget få ansøgninger om udredning i VISO. Hvis der anmodes om udredning i VISO, så vil der typisk være tale om voksne borgere eller børn/unge, som kommunen har et indgående kendskab til i forvejen. Det vurderes derfor, at der i de fleste tilfælde ikke vil være behov for en betydelig forudgående sagsbehandling, førend der kan træffes afgørelse. Det vurderes, at en sagsbehandlingsfrist på 4 uger er rimelig under hensyn til øvrig sagsbehandling. Lovgrundlag Servicelovens §13, stk. 2 og barnets lov §166. Økonomiske konsekvenser Sagen har ingen økonomiske konsekvenser for Greve Kommune. Kommunikation Kommunens sagsbehandlingsfrister offentliggøres og fremgår af hjemmesiden, www.greve.dk, således den enkelte borger kan orientere sig herom.", "source_path": "data/greve/raw_dagsordener/Social- og Handicapudvalget_2024-08-12T17:00:00+02:00_ae99f414-a31c-45f6-b2ac-0b514102a560.json", "meeting_year": 2024, "meeting_month": 8, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "ae99f414-a31c-45f6-b2ac-0b514102a560", "chunk_id": "ae99f414-a31c-45f6-b2ac-0b514102a560_5_html_fragment_chunk0", "section_type": "html_fragment", "section_title": "Fælleskommunale principper på det specialiserede socialområde i Region Sjælland", "committee": "Social- og Handicapudvalget", "meeting_date": "2024-08-12T17:00:00+02:00", "case_number": "24-007239", "agenda_index": 5, "text": "Beslutning 1. Anbefales 2. Taget til efterretning Udvalget tager Danske Handicaporganisationer, Greves høringssvar til efterretning. Fremstilling Sagsprocedure Sundheds- og Omsorgsudvalget, Social- og Handicapudvalget, Økonomiudvalget og Byrådet. Resume KKR Sjælland har på mødet den 19. juni 2024 besluttet at indstille tre fælleskommunale principper til beslutning i de 17 Byråd i Region Sjælland med anbefaling om godkendelse. I sagen skal Byrådet således træffe beslutning om, hvorvidt der er opbakning til et styrket tværkommunalt og regionalt samarbejde med afsæt i fælleskommunale forpligtende principper. Indstilling Administrationen indstiller, at; Byrådet godkender forslaget om de tre fælleskommunale principper for det specialiserede socialområde at tage den videre proces til efterretning. Sagsbeskrivelse Baggrund I de seneste år har der været store udgiftsstigninger på det specialiserede socialområde, som har udfordret kommunerne i forhold til at sikre den rette hjælp og støtte til alle, ligesom det har vanskeliggjort kommunernes udgiftsprioriteringer på de øvrige velfærdsområder. For at imødegå udfordringerne på det specialiserede socialområde besluttede KKR Sjælland på mødet den 26. april 2023 at iværksætte et arbejde med fokus på, at: styrke det kommunale samarbejde i forhold til køb hos private leverandører og styrke det kommunale og regionalt samarbejde om tilbud – f.eks. i forhold til små målgrupper. I forlængelse heraf blev nedsat en hurtigarbejdende udviklingsgruppe bestående af formanden for styregruppen for rammeaftalen (Greve Kommune), to direktører fra henholdsvis Køge og Vordingborg kommuner samt en handicap- og psykiatrichef fra Slagelse. Udviklingsgruppen fik tildelt ansvar for en udviklings- og forandringsproces, der skal forsøge at løse kommunernes udfordringer på det specialiserede socialområde. Siden december 2023 har udviklingsgruppen arbejdet på et ambitiøst udviklingsprogram, som har til formål at: Styrke konkurrence på døgn- og botilbudsmarkedet Øge kvaliteten af den borgerrettede indsats Knække den stigende udgiftskurve. Udviklingsprogrammet bygger på en hypotese om, at et styrket samarbejde mellem kommunerne og Region Sjælland er en forudsætning for at lykkes. Som en del af Aftale om kommunernes økonomi for 2022 blev Ekspertudvalget for socialområdet ( Tranæs -udvalget) nedsat. Ekspertudvalget skulle blandt andet give anbefalinger til, hvordan man kan sikre en bæredygtig faglig og økonomisk udvikling på socialområdet. Ekspertudvalget afrapporterede deres arbejde primo april måned 2024 med lancering af 19 anbefalinger til kommunerne i forhold til udvikling af driften på det specialiserede socialområde. Arbejdet i udviklingsgruppen har kørt parallelt med den afsluttede del af Ekspertudvalget for socialområdet. Udviklingsgruppen har vurderet, om der er sammenhæng mellem udviklingsarbejdet i Region Sjælland og de anbefalinger, som Ekspertudvalget har lanceret. Det er udviklingsgruppens vurdering, at der er et tydeligt sammenfald. Anbefalingerne fra Ekspertudvalget vil derfor blive inddraget i det videre arbejde i Region Sjælland, hvor det er relevant. Sagsfremstilling De tre fælleskommunale principper er udviklet på baggrund af en bred inddragelsesproces, som omfatter: Sagsfremstilling om råudkast til fælleskommunale principper udsendt til de 17 kommuners fagudvalg og direktioner med tilbagemelding den 8. maj 2024 To afholdte halvdagsseminarer om råudkast til principper for direktører og chefer – henholdsvis den 15. marts og den 26. april 2024 Et afholdt halvdagsseminar med de faglige netværk under Rammeaftale Sjælland den 3. maj 2024 Præsentation af råudkast til principper for direktører og chefer den 9. februar 2024 Præsentation af råudkast til principper for relevante faglige netværksgrupper under Rammeaftale Sjælland den 9. februar og den 27. februar 2024 Præsentation af råudkast til fælleskommunale principper på møde med de kommunale myndighedsledere den 7. februar 2024 Dialogmøder med centrale aktører – herunder Socialtilsyn Øst, LOS, OK-fonden, Selveje Danmark og Region Sjælland i perioden 4. januar- 7. maj. 2024. Inddragelsesprocessen har udmøntet sig i et omfattende materiale med tilbagemeldinger, som udviklingsgruppen efterfølgende har revideret principperne ud fra. Det nuværende forslag til tre fælleskommunale principper afviger derfor fra det råudkast, som fx blev forelagt de kommunale fagudvalg i maj 2024. Forslag til tre fælleskommunale principper De tre fælleskommunale principper er: 1. Fælles om kontrakter og takster Vi anvender kun Standardkontrakter. De er obligatoriske. (Formål: Styrke styringen af udgiftsudviklingen og øge gennemsigtighed i pris og vilkår) Vi har fokus på mindst mulig indgriben og progression i borgerens selvhjulpenhed og indgår derfor tidsbegrænsede standardkontrakter (Formål: Styrke styringen af udgiftsudviklingen og sammenhængen mellem pris og kvalitet) Vi afregner alene ud fra en takstoversigt, der er baseret på et åbent og gennemsigtigt beregningsgrundlag (Formål: Styrke styringen af pris- og udgiftsudviklingen samt markedskonkurrencen) Vi indberetter udgiftsstigninger i døgn- og botilbud til Socialtilsyn Øst, hvis de overstiger 5 pct. Indberetningerne drøftes i Styregruppen for Rammeaftalen to gange om året. (Formål: Styrke Socialtilsyn Øst ́s tilsyn med økonomien for derved at styrke styringen af pris- og udgiftsudviklingen og sammenhængen mellem pris og kvalitet). 2.Fælles om kvalitet Vi anvender fælles principper og faglige begreber for sagsbehandling (Formål: Styrke myndighed på tværs af kommuner, så de kan udøve indflydelse på såvel marked som kvalitet i den borgerrettede indsats) Vi afstemmer altid ledige bo- og døgntilbud i andre kommuner og i regionen før køb hos private (Formål: Bedre udnyttelse af kommunal og regional ledig kapacitet til styrket markedskonkurrence og kvalitet i den borgerrettede indsats) Vi sikrer en høj ensartet faglig kvalitet gennem et tæt samarbejde og dialog på tværs af kommunale myndigheder og leverandører (Formål: Styrke den faglige kvalitet i den borgerrettede indsats og i opfølgningen herpå) Vi følger en fælles sagsproces i myndighed, så den borgerrettede indsats kan sammenlignes på tværs af leverandører (Formål: Styrke myndighed på tværs af kommuner, så de kan udøve indflydelse på såvel marked som kvalitet i den borgerrettede indsats) Vi sikrer kvaliteten i de tilbud, vi driver gennem anvendelse af en fælles kvalitetsmodel (Formål: Styrke den faglige kvalitet i såvel kommunale som i Regionens tilbud). 3.Fælles om botilbud Vi drøfter lukning eller ommærkning af bo- og døgntilbud tværkommunalt, før der træffes lokalpolitisk beslutning (Formål: Styrke konkurrence på bo- og døgntilbudsmarked) Vi sikrer balance mellem udbud og efterspørgsel ved at gå sammen om etablering af døgn- og botilbud – fx ved brug af §60 selskaber, økonomisk underskuds-garanti eller bedre udnyttelse af eksisterende kapacitet (Formål: Styrke konkurrence på bo- og døgntilbudsmarked) Vi afsøger om andre kommuner kan være med i et botilbud, før vi opretter et enkeltmandstilbud (Formål: Styrke konkurrence på bo- og døgntilbudsmarked) Vi styrker samarbejdet og etablerer partnerskaber med aktører fra andre sektorer, herunder privat-offentlig (OPS, OPP), fonde og nonprofitorganisationer (Formål: Styrke konkurrence på bo- og døgntilbudsmarked). Alle principperne stemmer overens med Ekspertudvalgets arbejde og anbefalinger, og skal samlet medvirke til at løse udfordringerne på det specialiserede socialområdet i region Sjælland. F.eks. kan nævnes Ekspertudvalgets anbefaling vedrørende ”Nye rammer for kapacitetsstyring og etablering af botilbudspladser til borgere med særligt komplekse behov og udadreagerende adfærd”. For at imødegå monopoldannelse på botilbudsmarkedet har Udviklingsgruppen indgået en aftale med Region Sjælland om at stille ti pladser til rådighed for målgruppen med behov for de mest specialiserede indsatser (se principperne 2,2 og 3,3). Et andet eksempel er princip 1 ”Fælles om takster og kontrakter”, der har til formål at skabe gennemsigtighed i koblingen mellem indsats og pris, så der sikres viden om den konkrete indsats, der betales for. Princippet samsvarer med Ekspertudvalgets anbefaling vedrørende ” Udvikling af nyt takstsystem for socialområdet”. Herudover ligger de tre fælleskommunale principper i god tråd med KL’s delaftale med regeringen i maj 2024, hvor det fremgår, at der skal arbejdes videre med at realisere Ekspertudvalgets anbefalinger. Juridisk grundlag for andre organiseringsformer Udviklingsgruppen har fået udarbejdet to juridiske notater, der beskriver forskellige organiseringsformer på botilbudsområdet, herunder fælleskommunale, kommunale-regionale samt privat-offentlige samarbejder. Baggrunden herfor er at sikre et oplyst juridisk grundlag for forskellige organiseringsformer, og som et alternativ til enkeltkommuners oprettelse og drift af botilbud. Det juridiske overblik over organiseringsformer har til formål at skabe incitamenter til at styrke den kommunale og regionale andel af botilbud og samtidig skabe en større forpligtelse kommunerne imellem. Herudover er det intentionen at øge udbuddet af botilbud og dermed bidrage til at forstærke konkurrencebetingelser og markedsvilkår set ud fra et kommunalt perspektiv. De juridiske notater er vedlagt sagen som bilag, se ”Rammer for offentligt-privat samarbejde om botilbud” og ”Notat om organisering af botilbud”. Den videre proces Efter behandling af de fælleskommunale principper meldes Byrådets beslutning tilbage til KKR Sjælland. Ved Byrådenes evt. godkendelse af de fælleskommunale principper udarbejdes en implementeringsplan, som vil blive forelagt relevante chefer og direktører på det specialiserede socialområde samt K17og KKR Sjælland i efteråret 2024. Økonomiske konsekvenser Sagen har ingen økonomiske konsekvenser i sig selv. Det er administrationens vurdering at et øget tværkommunalt og regionalt samarbejde vil bidrage til kvalitetsudvikling og kan medvirke til at bremse udgiftsvæksten på området. Kommunikation Administrationen orienterer Sekretariatet under Rammeaftale Sjælland om Byrådets beslutning. Sagens forløb 12/08/2024 Sundheds- og Omsorgsudvalget Ad 1. anbefales med bemærkning om, at Dansk Handicapråd Greve's høringssvar blev taget til efterretning. Ad 2. blev taget til efterretning.", "source_path": "data/greve/raw_dagsordener/Social- og Handicapudvalget_2024-08-12T17:00:00+02:00_ae99f414-a31c-45f6-b2ac-0b514102a560.json", "meeting_year": 2024, "meeting_month": 8, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "ae99f414-a31c-45f6-b2ac-0b514102a560", "chunk_id": "ae99f414-a31c-45f6-b2ac-0b514102a560_6_html_fragment_chunk0", "section_type": "html_fragment", "section_title": "Orientering fra formanden og gensidig orientering", "committee": "Social- og Handicapudvalget", "meeting_date": "2024-08-12T17:00:00+02:00", "case_number": "21-014473", "agenda_index": 6, "text": "Beslutning Taget til efterretning. Fremstilling Sagsprocedure Social- og Handicapudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning.", "source_path": "data/greve/raw_dagsordener/Social- og Handicapudvalget_2024-08-12T17:00:00+02:00_ae99f414-a31c-45f6-b2ac-0b514102a560.json", "meeting_year": 2024, "meeting_month": 8, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "ae99f414-a31c-45f6-b2ac-0b514102a560", "chunk_id": "ae99f414-a31c-45f6-b2ac-0b514102a560_7_html_fragment_chunk0", "section_type": "html_fragment", "section_title": "Huskeliste og orientering fra administrationen", "committee": "Social- og Handicapudvalget", "meeting_date": "2024-08-12T17:00:00+02:00", "case_number": "21-013715", "agenda_index": 7, "text": "Beslutning Taget til efterretning. Fremstilling Sagsprocedure Social- og Handicapudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil de blive vedlagt som bilag. Indstilling Administrationen indstiller, at orienteringen tages til efterretning. Sagsbeskrivelse Administrationen har følgende til orientering: Ledelseskompleksitet Økonomiudvalget behandlede 12. juni 2024 sag om ledelseskompleksitet (pkt. 8). Udvalget tog fagudvalgenes behandling af punktet til efterretning. Med udgangspunkt i input fra fagudvalgene og Greve Kommunes projekt ”Vores Arbejdsplads”, vil der i løbet af efteråret 2024 blive fremlagt en til tre sager om fx fastholdelse, rekruttering og talentudvikling i Økonomiudvalget. Status botilbud, Grønlykkeparken og Dahliahuset Administrationen har arbejdet videre med etablering af botilbud i Grønlykkeparken og Dahliahuset. Processen skrider planmæssigt fremad og der vil til budgetprocessen være udarbejdet beskrivelser af forslag, der også beskriver den nødvendige finansiering og ligeledes indeholder det forventerede provenu. Siden udvalget sidst er blevet orienteret om fremdriften har Socialtilsyn Øst truffet afgørelse om, at Grønlykkeparken vil være omfattet af Lov om socialtilsyn. Det betyder, at tilbuddet skal godkendes inden ibrugtagning og efterfølgende have et årligt tilsyn. Afgørelsen om, at Socialtilsyn Øst skal godkende Grønlykkeparken betyder, at tidsplanen rykkes med sandsynligvis 4-6 måneder, som er den forventede sagsbehandlingstid i Tilsynet. Dette indarbejdes ligeledes i materialet til budgetprocessen.", "source_path": "data/greve/raw_dagsordener/Social- og Handicapudvalget_2024-08-12T17:00:00+02:00_ae99f414-a31c-45f6-b2ac-0b514102a560.json", "meeting_year": 2024, "meeting_month": 8, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "ae99f414-a31c-45f6-b2ac-0b514102a560", "chunk_id": "ae99f414-a31c-45f6-b2ac-0b514102a560_8_html_fragment_chunk0", "section_type": "html_fragment", "section_title": "Social- og Handicapudvalget - mødekalender 2024", "committee": "Social- og Handicapudvalget", "meeting_date": "2024-08-12T17:00:00+02:00", "case_number": "21-014474", "agenda_index": 8, "text": "Beslutning Godkendt med bemærkning om, at møderne i 2024 skal starte kl. 16.30. Fremstilling Sagsprocedure Social- og Handicapudvalget. Resume I sagen gives et overblik over Social- og Handicapudvalgets møder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Mødekalenderen er vedhæftet som bilag.", "source_path": "data/greve/raw_dagsordener/Social- og Handicapudvalget_2024-08-12T17:00:00+02:00_ae99f414-a31c-45f6-b2ac-0b514102a560.json", "meeting_year": 2024, "meeting_month": 8, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "ae99f414-a31c-45f6-b2ac-0b514102a560", "chunk_id": "ae99f414-a31c-45f6-b2ac-0b514102a560_9_html_fragment_chunk0", "section_type": "html_fragment", "section_title": "Underskriftsark", "committee": "Social- og Handicapudvalget", "meeting_date": "2024-08-12T17:00:00+02:00", "case_number": "21-014478", "agenda_index": 9, "text": "Fremstilling Sagsprocedure Social- og Handicapudvalget. Resume Elektronisk underskriftsark.", "source_path": "data/greve/raw_dagsordener/Social- og Handicapudvalget_2024-08-12T17:00:00+02:00_ae99f414-a31c-45f6-b2ac-0b514102a560.json", "meeting_year": 2024, "meeting_month": 8, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
