{"document_id": "5b9d0d3d-02b8-4dfa-84cc-a424d03a28af", "chunk_id": "5b9d0d3d-02b8-4dfa-84cc-a424d03a28af_0_html_fragment_chunk0", "section_type": "html_fragment", "section_title": "Godkendelse af dagsorden", "committee": "Plan- og Tryghedsudvalget", "meeting_date": "2022-08-16T16:45:00+02:00", "case_number": "22-003654", "agenda_index": 0, "text": "Beslutning Dagsordenen blev godkendt. Fremstilling Sagsprocedure Plan- og Tryghedsudvalget. Resume Godkendelse af dagsorden for mødet den 16. august 2022. Indstilling Center for Politik, Organisation & Borgerbetjening indstiller, at dagsordenen godkendes.", "source_path": "data/greve/raw_dagsordener/Plan- og Tryghedsudvalget_2022-08-16T16:45:00+02:00_5b9d0d3d-02b8-4dfa-84cc-a424d03a28af.json", "meeting_year": 2022, "meeting_month": 8, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "5b9d0d3d-02b8-4dfa-84cc-a424d03a28af", "chunk_id": "5b9d0d3d-02b8-4dfa-84cc-a424d03a28af_1_html_fragment_chunk0", "section_type": "html_fragment", "section_title": "Dialogmøde om politikudvikling", "committee": "Plan- og Tryghedsudvalget", "meeting_date": "2022-08-16T16:45:00+02:00", "case_number": "22-009957", "agenda_index": 1, "text": "Beslutning 1.-3. drøftet Udvalget ønsker i høj grad at fortsætte arbejdet på Integrations- og hjemsendelsespolitikken. Målene skal fremlægges på næste runde af politikarbejdet. Det skal gerne vurderes, om der er nogle af de forudgående indsatser, der ikke har naturligt hjemsted i administrationens arbejde. Planstrategien skal matche de allerede vedtagne retninger fra den nye kommuneplan. Mehmet Zeki Dogru (Ø) stemmer imod, da der er flere punkter i indholdet, som enhedslisten er imod. Fremstilling Sagsprocedure Plan- og Tryghedsudvalget. Resume På mødet præsenteres et oplæg om Greve Kommunes vision, udfordringer og rammebetingelser. Der lægges op til drøftelse på baggrund af oplægget om indholdet i de kommende politikker og strategier. Formålet er at skabe bedst muligt afsæt for arbejdet med den nye Integrations- og Hjemsendelsespolitik samt at drøfte arbejdet med tryghed og den nye Plan- og Agenda21-strategi. Indstilling Administrationen indstiller, at udvalget drøfter sammenhængen mellem en revideret Integrations- og Hjemsendelsespolitik og Greve Kommunes vision, udfordringer og rammebetingelser at udvalget drøfter, de politiske fokuspunkter, der skal indgå i den nye Integrations- og Hjemsendelsespolitik at udvalget drøfter deres andre politiske fokuspunkter om tryghed og den overordnede planlægning og tager stilling til, om disse skal realiseres gennem nye politikker eller eksisterende strategier Sagsbeskrivelse Alle fagudvalg i Greve Kommune arbejder i den kommende tid med politikudvikling. Der fremlægges et oplæg til drøftelse i Plan- og Tryghedsudvalget for at skabe bedst muligt afsæt for at realisere udvalgets politiske målsætninger igennem evt. nye og eksisterende politikker og strategier, der kan være med til at udfolde Greve Kommunes vision. I Plan- og Tryghedsudvalget er det besluttet at udarbejde en ny Integrations- og Hjemsendelsespolitik, der skal være med til at udfolde Greve Kommunes vision. En ny Integrations- og Hjemsendelsespolitik kan fx understøtte Greve Kommunes vision om aktiv borgerinddragelse, at alle skal opleve en hverdag med indhold og et aktivt foreningsliv. Samtidig skal der tages højde for de særlige \"Greve udfordringer\" og \"rammebetingelser\", der gør sig gældende for netop Plan- og Tryghedsudvalget. I oplægget præsenteres de forskellige dele, der har betydning for den kommende Integrations- og Hjemsendelsespolitik: Greve Kommunes vision Greveudfordringer Budget og rammebetingelser Udvalgets politiske fokuspunkter Eksisterende politik I oplægget præsenteres ydermere de forskellige dele, der har betydning for de andre politiske fokuspunkter om tryghed og den overordnede planlægning: Det igangsatte arbejde med tryghed Det kommende arbejde med Plan- og Agenda21-strategien Formålet med dialogmødet er; At præsentere et overblik over sammenhængen mellem Greve Kommunes vision, Greveudfordringer, budgetramme og eksisterende relevante politikker mm. At få input til politiske målsætninger, som kan danne grundlag for det videre arbejde med en revideret Integrations- og Hjemsendelsespolitik At udvalget drøfter, hvordan andre politiske fokuspunkter om tryghed og den overordnede planlægning bedst realiseres På mødet kan udvalget på baggrund af oplægget drøfte de politiske målsætninger og hvordan de skal udmøntes i enten nye politikker som effektmål, i strategier eller andet strategiske politisk arbejde. Økonomiske konsekvenser Sagen har ingen økonomiske konsekvenser. Tidsplan September 2023 – Plan- og Tryghedsudvalget fremlægges procesplan for en revideret Integrations- og Hjemsendelsespolitik Januar 2023 - Plan- og Tryghedsudvalget godkender revideret Integrations- og Hjemsendelsespolitik Marts 2023 - Byråd godkender nye/reviderede politikker Bilag Bilag 1: Integrations- og Hjemsendelsespolitik 2019-22 Bilag 2: Planstrategi 2019 Øvrige forhold Mathias Kasper der er tovholder på udarbejdelse af politikker i Center for Teknik & Miljø samt Gitte Lind Centerchef for Job og Socialservice deltager under drøftelsen.", "source_path": "data/greve/raw_dagsordener/Plan- og Tryghedsudvalget_2022-08-16T16:45:00+02:00_5b9d0d3d-02b8-4dfa-84cc-a424d03a28af.json", "meeting_year": 2022, "meeting_month": 8, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "5b9d0d3d-02b8-4dfa-84cc-a424d03a28af", "chunk_id": "5b9d0d3d-02b8-4dfa-84cc-a424d03a28af_2_html_fragment_chunk0", "section_type": "html_fragment", "section_title": "Budget 2023-26 - Finansieringsbehov, muligheder og forberedelse til forhandling", "committee": "Plan- og Tryghedsudvalget", "meeting_date": "2022-08-16T16:45:00+02:00", "case_number": "22-002274", "agenda_index": 2, "text": "Beslutning 1.-2. Drøftet Fremstilling Sagsprocedure Alle fagudvalg og Økonomiudvalget. Resume Nærværende sag danner rammen for fagudvalgenes drøftelse og konkretisering af prioriteringsmuligheder frem mod Byrådets workshops den 20. og 24. august 2022 samt budgetforhandlingerne den 1. og 2. september 2022. I sagen fremlægges som baggrundsmateriale udvalgsbeskrivelse, nøgletal fra Kend din kommune 2022, sammenfattende slides, oversigt over mulige effektiviseringsforslag indenfor udvalget samt den nuværende investeringsoversigt indeholdende allerede besluttede anlægsprojekter. Indstilling Center for Økonomi & HR indstiller, at udvalget, med udgangspunkt i sagsfremstillingen og baggrundsmaterialet, drøfter konkrete input og forslag til finansieringsmuligheder til budget 2023-26 at udvalget, med udgangspunkt i den nuværende investeringsoversigt, kommer med konkrete anbefalinger til prioritering af allerede besluttede anlægsprojekter herunder udskydelse og/eller annullering Sagsbeskrivelse Nærværende sag fungerer som forberedelse til Byrådets workshops om Budget 2023-26 den 20. og 24. august 2022 samt budgetforhandlingerne den 1. og 2. september 2022 og udvalget bedes drøfte og komme med konkrete input til, hvordan de vil prioritere mellem de forskellige forslag samt komme med eventuelle øvrige forslag til finansieringsmuligheder, der skal bringes i spil. Udvalget bedes ligeledes i den forbindelse, med udgangspunkt i den nuværende investeringsoversigt, komme med konkrete anbefalinger til prioritering af allerede besluttede anlægsprojekter herunder udskydelse og/eller annullering. Nedenstående afsnit samt det vedhæftede materiale skal læses som baggrundsinformation i forhold til den samlede økonomiske situation. Finansieringsbehov i 2023 På nuværende tidspunkt ligger økonomiaftalen for 2023 fast og som forventet er der rent finansieringsmæssigt ikke en aftale om tilførsel af midler udover 10,6 mio. kr. til demografi. Der ligger derfor heller ingen tilførsel af midler til de specialiserede områder, som er under et markant pres. Der er hen over sommeren derudover blevet regnet på hele indtægtssiden, skønskataloget, DUT (tilpasning af kommunernes økonomi til det statslige lovprogram), investeringsoversigten samt de endelige tekniske rettelser, der til sammen danner rammen for, hvad det er muligt at fremme af bruttoanlægsforslag og udvidelsesforslag på driften. De samlede tekniske rettelser indeholder områder, hvor der er sket ændringer i lovgivning, justeret skøn eller andre forhold, der påvirker udgiftsniveauet og som vurderes at være nødvendige som følge af ændrede forudsætninger. Samlet set viser opgørelsen af tekniske rettelser et stort økonomisk pres på driften med et samlet udgiftsniveau på omkring 62 mio. kr. i 2023 primært som følge af stigende udgifter på det specialiserede voksen- og børneområde (med et håb om tilførsel via økonomiaftalen), PPR, kommunal medfinansiering, personlig assistance, hjælpemidler, hjemmesygeplejen og plejehjem, Langagergård, særligt dyre enkeltsager samt IT-systemer/-aftaler. Dertil kommer en række øvrige justeringer med fremadrettede økonomiske konsekvenser for kommunen. Der er samlet set tale om et uforholdsmæssigt højt niveau, som kræver gennemgribende justeringer og tilpasninger for at kunne balancere. Der er blevet foretaget en opdateret vurdering af forventningerne til den demografiske udvikling for 2023-26, som er indarbejdet i Direktionens samlede budgetforslag. I 2023 er der øgede udgifter på omkring 17 mio. kr., mens beløbet stiger betydeligt i 2026, som bør tilføres områderne. Disse korrektioner vil udover tilførslen af midler via økonomiaftalen (de 10,6 mio. kr.) indgå i de samlede forventninger til økonomien for 2023-26. Der er herudover i udgangspunktet ikke afsat midler til deciderede udvidelsesforslag og nye indsatser og det nuværende niveau for tekniske rettelser og demografisk udvikling, som bør håndteres, indikerer i udpræget grad ringe mulighed for udvidelsesforslag. Finansiering vil skulle skabes gennem de besluttede budgetanalyser og implementeringen af omfangsrige effektiviserings- og besparelsesforslag. I sidste ende kan kravet om et budget i balance imidlertid nødvendiggøre indarbejdelsen af nogle af de \"gamle\" effektiviserings- og besparelsesforslag samt stoppe op for eller helt undlade tidligere politisk besluttede aktiviteter fra de sidste par års budgetvedtagelser. Direktionen fremmer et samlet budgetforslag for 2023-26 i økonomisk balance, som samtidigt indeholder de nødvendige mer-/mindreudgifter, som Direktionen anbefaler at håndtere i forbindelse med budgetvedtagelsen. Oplægget vil indeholde forslag til løsning af de udfordringer, der er konstateret i de løbende budgetopfølgninger i 2022 samt behov for ekstra økonomi til eventuelle udvidelser og forventet demografisk udvikling, tekniske rettelser samt skøn. Investeringsoversigt for 2023-26 Investeringsoversigten indeholder de samlede anlægsudgifter/-projekter med forslag, der allerede er vedtaget tidligere, og som derfor allerede er politisk godkendt, jf. vedlagte bilag. I beløbene indgår en eventuel ændret periodisering som følge af de foreløbige budgetopfølgninger i indeværende budgetår. Køb og salg af jord og ejendomme indgår desuden også. Oversigten er for nu baseret på oprindeligt budget + BO1 + forventet BO2 (fodboldhuset og springhallen) + Indeksering af igangværende projekter (Sundhedshuset og Strandskolen). I forbindelse med økonomiaftalen for 2023 er der udsendt vejledende rammer og nøgletal på anlæg, hvor Greve Kommune er tildelt en teknisk anlægsramme på 130,6 mio. kr. På nuværende tidspunkt ligger det samlede og eksisterende anlægsbudget på ca. 210,4 mio. kr. i 2023 (er ikke et udtryk for Direktionens budgetforslag og er eksklusiv nye bruttoanlægsforslag) og der er derfor en umiddelbar manko ned til den tekniske anlægsramme på ca. 79,8 mio. kr. Det skal i den forbindelse nævnes, at der som en konsekvens af det store finansieringsbehov og de stigende priser på anlægsarbejde vil være behov for at komme med konkrete anbefalinger til prioritering af de allerede besluttede anlægsprojekter herunder udskydelse og/eller annullering. Kend din kommune 2022 I januar måned udsender KL nøgletalsrapporten ”Kend din kommune – Brug nøgletal i styringen” og udgaven for 2022 er vedlagt som bilag. KL’s nøgletalsrapport indeholder en lang række nøgletal indenfor forskellige kommunale områder. Nøgletallene indeholder fortællinger af både økonomisk og servicemæssig karakter. Ligeledes er der for de enkelte nøgletal en lang række forbehold, som fx forskelle i rammevilkår, befolkningssammensætning, konteringspraksis m.v., som alle kan være med til at forklare en given årsag for en kommunes placering. Der kan være særlige geografiske, socioøkonomiske og demografiske årsager bag kommunernes placering. F.eks. er der forhold som gør, at i visse opgørelser vil nordjyske kommuner være overrepræsenteret i ”top 10”, mens i andre nøgletal vil kommunerne nord for København typisk være at finde i top 10. Udvalgsbeskrivelser Som en del af sagsfremstillingen er udvalgsbeskrivelserne, som også tidligere er blevet publiceret, vedlagt som bilag. De i alt otte udvalgsbeskrivelser tager udgangspunkt i det vedtagne budget for 2022-25 og indeholder en kort introduktion til udvalgets ansvarsområde efterfulgt af et overblik over udvalgets opdeling i budgetområder, som er det primære bevillingsniveau i Greve Kommune, efterfulgt af en grafisk præsentation af fordelingen af udvalgets budget på disse budgetområder. Herefter følger en gennemgang af de enkelte budgetområder, der er opbygget med et kort indledende afsnit omkring lovgrundlag efterfulgt af en beskrivelse af, hvad budgettet på det enkelte budgetområde anvendes til og endelig et afsnit omkring væsentlige budgetforudsætninger på området. Afslutningsvist fremgår en økonomioversigt, der angiver de væsentligste udgifts- og indtægtsposter på de enkelte budgetområder opdelt i en oversigt med serviceudgifter og en efterfølgende oversigt med driftsudgifter udenfor servicerammen. Workshops og budgetforhandlinger Der afholdes to workshops med Byrådet og Direktionen henholdsvis den 20. og 24. august 2022 á tre timers varighed. Udgangspunktet er Direktionens budgetforslag og der vil være en gennemgang af sammensætningen af hele budgettet på både indtægts- og udgiftssiden - herunder også konkret i forhold til forhandling og samlet balance. Formålet er i fællesskab at blive skarpere på behov, muligheder, risici og konsekvenser og skal ses som forberedelse til budgetforhandlingerne den 1. og 2. september. Selve den politiske behandling af budgettet påbegyndes på et budgettemamøde den 10. august 2022, hvor Direktionen fremmer et forslag til budget i balance. Herefter er der 1. behandling af budgettet i Økonomiudvalget den 29. august 2022 (baseret på Direktionens budgetforslag) og der afholdes budgetforhandlinger fra den 1. til den 2. september 2022, hvorefter der er 1. behandling af budgettet i Byrådet den 5. september 2022. Både Direktionens budgetforslag samt et eventuelt budgetforlig vil kunne blive oversendt til 2. behandlingen. Økonomiske konsekvenser Sagen har ingen økonomiske konsekvenser. Tidsplan Der henvises til den overordnede tidsplan for Budget 2023-26. Derudover er der følgende nedslag i august og september. Temadrøftelse med Byrådet, Direktionen og HovedMED den 10. august kl. 16.00-18.30. Workshops med Byrådet og Direktionen den 20. august kl. 10.00-13.00 og 24. august kl. 16.00-19.00. Budgetforhandlinger den 1. og 2. september. 2. behandling i Byrådet den 26. september. Sagens forløb 15-08-2022 Beskæftigelses- og Erhvervsudvalget Udvalget drøftede punkterne som afsæt for de kommende budgetforhandlinger. Ikke til stede: Heidi Serny Jacobsen (A) Morten Dahlin (V) 15-08-2022 Sundheds- og Omsorgsudvalget Udvalget drøftede punkterne som afsæt for de kommende budgetforhandlinger. 15-08-2022 Social- og Handicapudvalget Udvalget drøftede punkterne som afsæt for de kommende budgetforhandlinger Udvalget finder det særligt vigtigt at; Det aftales i budgetforhandlingerne, at der skal arbejdes videre med botilbudsanalysen med henblik på at få tilvejebragt boligmuligheder i Greve Kommune i stedet for at købe dyre tilbud udenbys. Udvalget ønsker herunder en drøftelse af om den nuværende procentsats for kommunalanvisning til almene boliger skal hæves efter drøftelse med boligforeningerne Udvalget ønsker, at udformningen af Freyas Kvarter bruges som inspiration til fremtidige indsatser Udvalget opfordrer byrådet til at bakke op om, at flere indsatser skal ske i almenmiljøet med den rette hjælp og støtte og at der i højere grad arbejdes med midlertidighed i tilbuddene til borgerne Ikke til stede: Heidi Serny Jacobsen (A) 16-08-2022 Skole-, Børne- og Ungeudvalget Udvalget drøftede de respektive analyser og kataloger.", "source_path": "data/greve/raw_dagsordener/Plan- og Tryghedsudvalget_2022-08-16T16:45:00+02:00_5b9d0d3d-02b8-4dfa-84cc-a424d03a28af.json", "meeting_year": 2022, "meeting_month": 8, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "5b9d0d3d-02b8-4dfa-84cc-a424d03a28af", "chunk_id": "5b9d0d3d-02b8-4dfa-84cc-a424d03a28af_3_html_fragment_chunk0", "section_type": "html_fragment", "section_title": "Kommissorium for Bystrategisk Råd", "committee": "Plan- og Tryghedsudvalget", "meeting_date": "2022-08-16T16:45:00+02:00", "case_number": "22-004721", "agenda_index": 3, "text": "Beslutning 1. Godkendt, idet udvalget ønsker tilføjet, at det er udvalgets håb, at det Bystrategiske Råd vil give input i enighed uden mindretalsudtalelser. 2.-3. Godkendt Fremstilling Sagsprocedure Plan- og Tryghedsudvalget. Resume Plan- og Tryghedsudvalget besluttede den 26. april 2022, at der skal udarbejdes et kommissorium og derefter oprettes et bystrategisk råd. Denne sag beskriver kommissoriet, og hvorledes rådet udvælges. Indstilling Center for Teknik & Miljø indstiller, at det vedlagte kommissorium (bilag 1) godkendes med den ændring, at rådet det første år tilbydes inddragelse i alle lokalplaner og ikke kun over en vis størrelse at kommissoriet evalueres efter ca. et års arbejde i starten af 2024 at administrationens forslag til proces for udvalg af Bystrategisk Råds medlemmer godkendes. Sagsbeskrivelse Baggrund og formål Kommunal fysisk planlægning handler om at foretage målbevidste valg om, hvordan arealerne i kommunen skal anvendes, så man kan sikre den ønskede udvikling. Den fysiske planlægning er et komplekst og omfattende fagområde, hvor det kan være nødvendigt at drøfte, prioritere og afveje mange forskellige interesser. Et bystrategisk råd skal være med til at kvalificere arbejdet af den kommunale fysiske planlægning. Mens borgere ofte har et meget lokalt kendskab og engagement til planlægningen, kan det bystrategiske råd bidrage med en bredere tilgang, og dermed varetage mere almene, objektive interesser som alligevel er lokalt forankrede. Hensigten med rådet er derfor, en ”stemme” ind i planarbejdet, hvor rådets rolle bliver at agere en form for fast ekstern rådgiver med lokalt tilhørsforhold. Arbejdsområde og inddragelse Rådet skal bidrage med input til den overordnede byudvikling, kommunens arkitektur, de kommende planer, tryghed o. lign. Det kan være ifm. overordnede strategier og planer, hvor rådet kan bidrage på et mere overordnet niveau. Rådet skal også bidrage med input til den konkrete udvikling af et område via en lokalplan. Rådet inviteres til at indsende skriftligt input til kommunen ved opstart af en ny plan, hvor dette er muligt i den politiske proces og ved forslag til nye planer. Det kan fx være ifm. lokalplaner, hvor rådet kan kommentere på fx udformning og konkrete forhold. Før en af overnævnte planer udarbejdes, tilsendes rådet en overordnet beskrivelse af planens formål, og desuden beskrives de fastlagte rammer. Rådets kommentarer fremsendes til administrationen som én samlet tilbagemelding med en frist på så vidt muligt 3 uger, og rådets input vil herefter blive behandlet i administrationen og indgå som et bilag til den politiske udvalgssag. Herudover inviteres rådet til et årligt møde. Her drøftes de kommende planer for året og rådet kan bidrage med input til den overordnede byudvikling, kommunens arkitektur, de kommende planer, tryghed o. lign. Administrationen anbefaler, at rådet det første år bliver inddraget i alle lokalplaner, og ikke kun lokalplaner af en vis størrelse. Mindre lokalplaner kan også have stor betydning for et område, og det kan være svært at forudse eller beskrive en præcis afgrænsning for, hvornår rådets input er mest relevant. Det kan efter et år evalueres med rådet og udvalget om dette er hensigtsmæssigt, når der opnås erfaring med rådets arbejde. Sammensætning Administrationen foreslår, at det bystrategiske råd består af fire til seks borgere og interessenter med indsigt og generel viden i kraft af deres profession, og/eller interesse inden for byplanlægning, erhvervsfremme, ejendomsudvikling, detailhandel og arkitektonisk fremtræden mv. Det kan fx være en arkitekt, en ejendomsmægler, handelsstandsforening, boligselskab, forsyning, grundejerforening mv. Hvis der er flere ansøgere, kan det også være relevant, at medlemmerne repræsenterer kommunen så geografisk bredt som muligt. Rådet skal bestå at faste medlemmer og der udpeges ikke suppleanter/stedfortrædere. Nedsættelse Administrationen vil orientere bredt om oprettelsen af Bystrategisk Råd og opfordre interesserede til at ansøge. Annonceringen vil ske ved annonce i Sydkysten og Tune Posten, på kommunens hjemmeside samt via Facebook. Det vil fremgå, at en ansøgning skal indeholde en begrundelse for, hvorfor den ansøgende har en interesse for eller kendskab til udviklingen i Greve Kommune, og hvad de kan bidrage med i rådet. Når perioden for ansøgning er afsluttet, forelægger administrationen alle ansøgere for Plan- og Tryghedsudvalget der herefter beslutter rådets sammensætning. Evaluering Administrationen anbefaler at arbejdet med det bystrategiske råd bliver evalueret et år efter rådet er nedsat (i starten af 2024). Her vil der fx blive evalueret på, om omfang, tidspunkt, metode, materiale ol for rådets inddragelse er den mest hensigtsmæssige. Formålet, arbejdsområde, mødefunktion mm. er uddybet i udkast til Kommissorium for Bystrategisk Råd som er vedlagt (bilag 1). Lovgrundlag Et bystrategisk råd har ikke en formel juridisk betydning, og kan ikke erstatte de lovbestemte høringer af fx lokalplaner og andre juridisk bindende planer. Et bystrategisk råd kan i stedet ses som en udvikling af den demokratiske proces eller en ekstern rådgiver på planarbejdet. Nedsættelsen af det bystrategiske råd er helt i tråd med kommunens vision om aktiv borgerinddragelse. Økonomiske konsekvenser Der er administrative ressourcer forbundet med et råd fx ved sekretærbistand, herunder afholdelse af møder, oplæg, fremsendelse af materiale o. lign. Det estimeres, at planafdelingen skal bruge et kvart årsværk til administration af rådet, som vil gå fra planafdelingens andre opgaver, bl.a. fra lokalplanarbejdet. Samtidig vil de ekstra inddragelsesprocesser betyde en forlængelse af lokalplanernes udarbejdelse med nogle måneder. Finansiering af forplejning i forbindelse med møder ml. kommunen og rådet sker inden for Plan- og Tryghedsudvalgets budgetrammer. Der vil ikke være finansiering til oplægsholdere, udarbejdelse af materiale el. lign. Kommunikation Administrationen orienterer bredt om nedsættelse af rådet og opfordre alle der finder deres kandidatur relevant at søge. Tidsplan Det bystrategiske råd forventes nedsat start 2023, og umiddelbart herefter afholdes det første møde. Øvrige forhold Enhedschef Maja Bagge Lillelund deltager på mødet.", "source_path": "data/greve/raw_dagsordener/Plan- og Tryghedsudvalget_2022-08-16T16:45:00+02:00_5b9d0d3d-02b8-4dfa-84cc-a424d03a28af.json", "meeting_year": 2022, "meeting_month": 8, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "5b9d0d3d-02b8-4dfa-84cc-a424d03a28af", "chunk_id": "5b9d0d3d-02b8-4dfa-84cc-a424d03a28af_4_html_fragment_chunk0", "section_type": "html_fragment", "section_title": "Principaftale for anlægslov for Køge Bugt Strandpark", "committee": "Plan- og Tryghedsudvalget", "meeting_date": "2022-08-16T16:45:00+02:00", "case_number": "21-013732", "agenda_index": 4, "text": "Beslutning Anbefales. Fremstilling Sagsprocedure Plan- og Tryghedsudvalget, Økonomiudvalget og Byrådet. Resume Byrådet har den 20. juni besluttet at godkende principaftalen om udviklingen af Køge Bugt Strandpark. Samtidig besluttede Byrådet, at borgerinddragelsen afventer, til at der er afsat midler til konkrete projekter. Det skal derfor afklares, hvordan inddragelsen i principaftalens punkt 9 kan ske, som baggrund for at fastlægge de endelige placeringer og afgrænsninger af arealer, maksimal bygningshøjde, antal etagemeter, samt stiforbindelser, der skal omfattes af anlægsloven. Indstilling Center for Teknik & Miljø indstiller, at Greve Marina samt kommunens Natur og Miljøråd inddrages, jf. principaftalens punkt 9 om det videre arbejde. Sagsbeskrivelse På Byrådets møde den 20. juni 2022 blev principaftalen om Køge Bugt Strandpark forelagt. Her blev det besluttet at godkende principaftalen. Men det blev også besluttet, at der ikke skulle igangsættes en borgerproces efter sommerferien med bemærkning om, at borgerinddragelse afventer, til der er afsat midler til konkrete projekter. I principaftalens punkt 9 om \"Videre proces\" står der blandt andet: Når principaftalen er godkend t, iværksætter Brøndby, Greve, Hvidovre, Ishøj og Vallensbæk kommuner en borgerinddragelse om kommunernes planer for modernisering af faciliteter og stiforbindelser til brug for det almene friluftsliv og andre rekreative formål, der knytter sig til kysten og havet. Når borgerinddragelsen er gennemført, tilpasser kommunerne de endelige placeringer og afgrænsninger af arealer til faciliteter og endelig, maksimal bygningshøjde og - antal etagemeter for hvert areal samt stiforbindelser, der skal omfattes af anlægsloven, fastlægges. Det er derfor vigtigt at få afstemt, hvilken form for inddragelse Greve Kommune ønsker, at der skal ske på nuværende tidspunkt i processen, der både skaber god grobund for at konkretisere en senere udviklingsmulighed med anlægsloven, men samtidig uden at der skabes store borgerprocesser med forventninger om nærtstående konkretisering af planerne. Det er ligeledes vigtigt, at beslutningen ikke sætter en bremse for hele processen med udvikling af Strandparken for de øvrige kommuner, der har forskellige ønsker til omfanget af borgerinddragelsen på nuværende tidspunkt. Den 21. september holder de 5 borgmestre i Køge Bugt Strandpark-samarbejdet møde om udviklingen af Strandparken og det næste skridt. Principaftalen skulle gerne være godkendt af de 5 kommuner på dette tidspunkt. På mødet kan det bl.a. drøftes, hvordan principaftalens pkt. 9 om borgerinddragelse skal afholdes og inden for hvilke rammer. Administrationen indstiller, at Greve Kommune meddeler, at kommunen på dette meget tidlige trin i processen inddrager Greve Marina og de væsentligste foreninger via inddragelse af kommunens Natur og Miljøråd (herunder fx Danmarks Naturfredningsforening, Handicaprådet og Friluftsrådet). Koordinering af borgerinddragelsen på tværs af kommunerne vil ske via den fælles projektleder. Principaftalen skal som oplyst i sagen fra 20. juni danne grundlag for udarbejdelsen af et forslag til en anlægslov for Køge Bugt Strandpark. Principaftalen beskriver, at anlægsloven skal muliggøre en modernisering og videreudvikling af Køge Bugt Strandparks faciliteter til brug for rekreative formål, i den udstrækning det ikke er muligt inden for gældende lovgivning, f.eks. strandbeskyttelseslinjen. Uden for de fastlagte arealer opretholdes de nuværende bindinger efter naturbeskyttelsesloven uændret, dog kan etablering af nye stiforbindelser mellem de afgrænsede arealer og ændring af nuværende stiforbindelser foretages i takt med den modernisering, der sker inden for de fastlagte arealer, hvis der alt overvejende er tale om anlæggelse af naturstier, trampestier, boardwalks/træfortove og lignende. Lovgrundlag Regeringen sigter mod at fremsætte et lovforslag om en anlægslov for Køge Bugt Strandpark i 2023. Kommunerne skal efterfølgende tilvejebringe det nødvendige plangrundlag, der muliggør den fremtidige modernisering. Økonomiske konsekvenser Principaftalen og den efterfølgende anlægslov for Køge Bugt Strandpark har ikke direkte økonomiske konsekvenser for Greve Kommune. Når faciliteterne skal tilvejebringes, er det dog ikke staten, men de enkelte kommuner, fonde mv. der skal finansiere projekterne. Øvrige konsekvenser Greve Kommune skal i den efterfølgende kommune- og lokalplanlægning regulere faciliteterne i de afgrænsede områder inden for de rammer, der fastlægges i anlægsloven. Tidsplan På baggrund af inddragelsen beslutter kommunerne hvilke konkrete områder (placering og omfang), der skal være omfattet af anlægsloven. Områderne indgår herefter sammen med principaftalen i Bolig- og Planstyrelsens gennemførelse af en miljøvurdering og udarbejdelse af et udkast til anlægslov for Køge Bugt Strandpark. Miljøvurderingen forventes at tage ca. syv måneder. Der sigtes mod, at en anlægslov vil kunne fremsættes i første halvår 2023.", "source_path": "data/greve/raw_dagsordener/Plan- og Tryghedsudvalget_2022-08-16T16:45:00+02:00_5b9d0d3d-02b8-4dfa-84cc-a424d03a28af.json", "meeting_year": 2022, "meeting_month": 8, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "5b9d0d3d-02b8-4dfa-84cc-a424d03a28af", "chunk_id": "5b9d0d3d-02b8-4dfa-84cc-a424d03a28af_5_html_fragment_chunk0", "section_type": "html_fragment", "section_title": "Godkendelse af forhøjelse af råderetsbeløb", "committee": "Plan- og Tryghedsudvalget", "meeting_date": "2022-08-16T16:45:00+02:00", "case_number": "22-000248", "agenda_index": 5, "text": "Beslutning Udvalget undlod at tage stilling til indstillingerne, idet udvalget ønsker en fremlæggelse på Økonomiudvalget af, hvad de andre boligselskaber har af råderetsbeløb. Fremstilling Sagsprocedure Plan- og Tryghedsudvalget, Økonomiudvalget og Byrådet. Resume Sagen har tidligere været forlagt for udvalgene og Byrådet. Byrådet besluttede den 7. marts 2022 (jf. bilag 1) at sende sagen til fornyet behandling i fagudvalget, da nye oplysninger om de økonomiske konsekvenser medfører et behov for principiel drøftelse af rammerne for godkendelse af forhøjelse af råderetsbeløbene. Greve Boligselskab søger om forhøjelse af råderetsbeløbet til såvel den individuelle, som den kollektive råderet. Supplerende sagsfremstilling Plan- og Tryghedsudvalget undlod på mødet den 16. august 2022 at tage stilling til indstillingerne, idet udvalget ønsker en fremlæggelse for økonomiudvalget af, hvad de andre boligselskaber har af råderetsbeløb. KAB (Sydkystens Boligselskab) og BO-VEST (Vridsløselille Andelsboligforening) har begge oplyst over for administrationen, at de ikke har ansøgt om godkendelse af forhøjelse af råderetsbeløbet til det forhøjede maksimumsbeløb på 186.530 kr., og at råderetsprojekterne i afdelingerne derfor skal holdes indenfor den maksimale godtgørelse for forbedringer på 128.331 kr. Indstilling Center for Politik, Organisation & Borgerbetjening indstiller, at ansøgningen fra Greve Boligselskab godkendes, at godtgørelsen i forbindelse med råderetsprojekter godkendes til det forhøjede maksimumbeløb, der i 2022 niveau udgør 186.530 kr. pr. lejemål Sagsbeskrivelse Greve Boligselskab har i december 2021 (jf. bilag 2) rettet henvendelse til administrationen og anmodet om forhøjelse af råderetsbeløbet for såvel den individuelle, som den kollektive råderet. Som beboer i en almen boligafdeling har man en ret til at foretage individuelle forbedringer af boligen (den individuelle råderet). Forbedringerne skal være rimelige og hensigtsmæssige. Forbedringerne skal ikke retableres ved fraflytning, og lejeren kan få økonomisk godtgørelse for forbedringerne, når denne flytter. Beboeren skal kunne dokumentere sine udgifter, der må alene gives godtgørelse for dokumenterede udgifter. Der kan ikke ydes godtgørelse for beboerens eventuelle eget udført arbejde. Godtgørelsen nedskrives almindeligvis over 10 år, maksimalt 20 år, afhængigt af forbedringsarbejdernes forventede levetid. Den nye beboer, der flytter ind i lejemålet, hvor den tidligere beboer har foretaget forbedringer, skal betale udgifterne til godtgørelse. Forbedringer er generelt set arbejder, som øger boligens værdi, dette kan eksempelvis være opsætning af nyt køkken og bad. Beboeren er ved fraflytning berettiget til en økonomisk godtgørelse fra boligorganisationen. Beboeren har krav på godtgørelse ved fraflytning for forbedringsarbejder indenfor boligen, ikke udenfor boligen. Boligorganisationen kan foretage modregning i godtgørelsen for beboerens forpligtelser over for organisationen. Ansøgningen fra Greve Boligselskab, om forhøjelse af råderetsbeløbet, gælder som anført også den kollektive råderet, hvor den enkelte beboer får udført et råderetsprojekt (typisk udskiftning af køkken og bad), og hvor afdelingen selv finansierer projektet mod en huslejeforhøjelse i en årrække, hvor projektet afskrives (typisk er en afskrivningsperiode på 15 år). Der er således ikke tale om, at Greve Kommune skal betale eller skal godtgøre boligselskabet i forbindelse med udnyttelse af råderetten. Økonomisk kan det få betydning for kommunen, i de tilfælde, hvor råderet benyttes, og hvor huslejen således stiger i afskrivningsperioden, hvilket typisk er 15 år. Dette kan således få betydning for størrelsen på den boligstøtte, som beboeren eventuelt modtager fra kommunen (jf. bilag 3). Det følger af driftsbekendtgørelsens § 90, stk. 5, at godtgørelsen højst kan udgøre 128.331 kr. (2022 niveau). Boligorganisationen kan indgå aftale med kommunalbestyrelsen om, at beløbsgrænsen forhøjes til maksimalt 186.530 kr. (2022 niveau). Det bemærkes, at råderetten, og den dertilhørende kompensation fra boligorganisationen er en lovsikret ret, som beboeren i en almen bolig har. Formålet med reglerne om råderet er at give beboerne en lovfæstet ret til at præge boligen i den retning, som passer til beboerens aktuelle livssituation og smag. Reglerne medvirker endvidere til at fastholde og tiltrække forskellige typer af beboere til de almene boliger. Alternativet til at hæve råderetsbeløbet til maksimum er, at man skal skifte alle køkkener og/eller badeværelser i en given afdeling, så det sikres, at den almene boligmasse løbende holdes vedlige og opdateres, og derved er en attraktiv boligform. Hvis alle køkkener/og eller badeværelser skiftes i en given afdeling, da bliver de dyrere for kommunen, idet alle beboere da vil opleve en huslejestigning. Baggrunden for, at der er behov for at hæve råderetsbeløbet (fsva. såvel den individuelle råderet, som den kollektive råderet) er de store prisstigninger på byggematerialer. Årsagen til prisstigningerne skyldes formentlig en kombination af coronapandemien og større stigning i byggeaktiviteterne i Europa de seneste år. Lovgrundlag Almenboligloven og driftsbekendtgørelsen. Økonomiske konsekvenser En godkendelse af ansøgningen medfører ingen direkte udgifter for kommunen, dog kan lejeforhøjelsen indgå i beregningsgrundlaget for individuel boligstøtte. Der vedlægges notatberegninger af eksempler på stigning i boligstøtten (jf. bilag 3).", "source_path": "data/greve/raw_dagsordener/Plan- og Tryghedsudvalget_2022-08-16T16:45:00+02:00_5b9d0d3d-02b8-4dfa-84cc-a424d03a28af.json", "meeting_year": 2022, "meeting_month": 8, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "5b9d0d3d-02b8-4dfa-84cc-a424d03a28af", "chunk_id": "5b9d0d3d-02b8-4dfa-84cc-a424d03a28af_6_html_fragment_chunk0", "section_type": "html_fragment", "section_title": "Placeringsforslag for daginstitutionen Lunas Ark", "committee": "Plan- og Tryghedsudvalget", "meeting_date": "2022-08-16T16:45:00+02:00", "case_number": "22-001739", "agenda_index": 6, "text": "Beslutning 1. Anbefales. Fremstilling Sagsprocedure Skole-, Børne-, og Ungeudvalget, Plan- og Tryghedsudvalget, Klima-, Teknik- og Miljøudvalget, Økonomiudvalget og Byrådet. Resume I budget 2022-2025 er det afsat anlægsmidler til etablering af en ny daginstitution, der hvor Lunas Ark er i dag. Der er budgetteret med genhusning i pavilloner opført på grunden, mens byggeriet pågår, som desværre har vist sig ikke at være muligt. Der er undersøgt andre alternativer for genhusning, som alle er beregnet til en større udgift end de 5,1 mio. kr. der er afsat i anlægsøkonomien til genhusning af Lunas Ark. Administrationen anbefaler, at det i stedet undersøges, om den nye daginstitution til Lunas Ark kan opføres på et grønt område ved Klub Godset. Herved spares udgiften til genhusning, og det vil være muligt at udvide Lunas Ark med pavilloner i byggeperioden inden for den eksisterende økonomi, hvis der bliver behov for det. Indstilling Center for Dagtilbud & Skoler og Center for Teknik & Miljø indstiller overfor Skole-, Børne- og Ungeudvalget, Plan- og Tryghedsudvalget og Klima-, Teknik- og Miljøudvalget, 1. at der igangsættes en proces for at undersøge muligheden for at placere den ny daginstitution til 210 børn på grunden ved Klub Godset, så Lunas Ark kan blive samlet i den nuværende bygning på Hundigegårdsvej 16, mens en ny daginstitution opføres. Center for Dagtilbud & Skoler og Center for Teknik & Miljø indstiller overfor Klima, Teknik- og Miljøudvalget, 2. at hvis indstillingspunkt 1 besluttes, at der som en del af de indledende undersøgelser også igangsættes tekniske undersøgelser på arealet ved Klub Godset indenfor det frigivne beløb til rådgivning til projektet vedr. Lunas Ark. Sagsbeskrivelse Daginstitutionen Lunas Ark er en integreret daginstitution, og rummer 133 børn, med en afdeling til 42 vuggestuebørn og en afdeling til 94 børnehavebørn. Vedligeholdelsesefterslæbet på Lunas Ark er som beskrevet i budgetanalysen meget kritisk, og så stort, at det i budgetanalysen blev anbefalet ikke at renovere de eksisterende bygninger, men at bygge nyt i stedet, hvilket Byrådet også har godkendt, at der kan arbejdes videre med. Bygningens vedligehold var i budgetanalysen vurderet som kritisk, da der er akut behov for renovering af tag og facader som er utætte, og som har medført udfordringer med skimmelsvamp, som senest i starten af 2021 medførte en genhusning af to børnehavegrupper frem til at der kunne gennemføres skimmelsvamp rengøring . Derudover fungerer ventilationsanlæggene ikke ordentligt, hvilket løbende medfører problemer med fx temperaturen i bygningen, som skal løses. Administrationen har sammen med en rådgiver kvalitetssikret, hvordan der kan bygges nyt på grunden, samt økonomien for byggeriet. Det har vist sig, at det ikke er muligt at opstille pavilloner på grunden til at huse alle børn, mens byggeriet pågår. Hvorfor administrationen har undersøgt andre muligheder for genhusning af Lunas Ark. En opgave som har vist sig at være forbundet med en del udfordringer, da det på nuværende tidspunkt ikke er muligt at finde tomme lokaler, som er egnet til genhusning af 133 børn i kommunen. Administrationen har derfor kigget nærmere på tre scenarier som omhandler opsætning af pavilloner enten ved Abels Hus eller Klub Godset, hvor institutionen kan forblive samlet. Eller et tredje scenarie, hvor man deler institutionen i to afdelinger med tre vuggestuegrupper i Dagplejehuset som ligger i Gersagerparken , samt opførelse af pavilloner ved Abels Hus til fire børnehavegrupper. Se bilag 1 for placeringsforslag af pavilloner. Der er foretaget skrivebordsanalyse for alle tre scenarier, som er beregnet til en større udgift end de 5,1 mio. kr. der er afsat i anlægsøkonomien til genhusning af Lunas Ark. Derudover er der budgetteret med en lejeudgift til pavilloner på 2,52 mio. kr. i 12 måneder, som dækkes af driften Administrationen vurderer dog, at genhusningsperioden minimum vil vare 18 måneder. Så det må forventes, at udgiften til leje af pavilloner er større end først antaget. I nedenstående skema ses samlet udgift for de tre scenarier. Udgifter A - Klub Godset B- Abels Hus C- Dagplejehuset/Abels Hus Etablering af pavilloner, vejadgang, parkering, liggehal, legeplads 32 moduler 10.389 32 moduler 9.297 20 moduler 5.889 Ekstra personaletimer 414 I alt 10.389 9.297 6.303 Merudgift ifht . oprindeligt budget på 5,1 mio. kr. 5.289 4.197 1.203 lejeudgifter Pavillon 1,5 år 3.780 3.780 2.520 Lokaleleje til dagplejen 306 Merudgift ifht . oprindeligt budget (2,5 mio. kr.) 1.280 1.280 326 Samlet merudgift 14.169 13.077 9.129 Alle beløb er i 1.000 kr. Der vil altså være en merpris på min. 1,2 mio. kr. for genhusning af Lunas Ark, hvis Scenarie C (Dagplejehuset/Abels Hus) besluttes, og en merpris på 5,3 mio. kr. for scenarie A (Klub Godset). Derudover vil der også være en ekstra udgift til leje af pavilloner på 0,3 mio. kr. for scenarie C og 1,2 mio. kr. for scenarie A og B. Se bilag 2 for uddybning af de tre scenarier. Der vil altså være en merpris på både anlæg og drift ved de tre ovenstående scenarier. Administrationen anbefaler derfor, at det i stedet undersøges, om der kan opføres en ny Lunas Ark ved Klub Godset, så børn og personale kan blive i den nuværende bygning på Hundigegårdsvej 16, mens den nye daginstitution opføres. Undersøgelse af opførelse af en ny Lunas Ark ved Klub Godset til 210 børn En ny bygning til Lunas Ark med 210 pladser anbefales undersøgt opført på det grønne område, der er beskrevet i scenarie A - Klub Godset. Se bilag 1 og 2. Børn og personale på Lunas Ark skal da ikke genhuses men kan blive i den nuværende bygning på Hundigegårdsvej, mens byggeriet af en ny daginstitution pågår. Det vil da være nødvendigt at investere i ventilationsanlæggene på Lunas Ark. Administrationen vil i første omgang søge at reparere de eksisterende ventilationsanlæg, så de holdes i en forsvarlig drift i den mellemliggende periode. Der er dog en risiko for, at de bryder mere alvorligt sammen i perioden. Det kan da blive nødvendigt at investere i nyt anlæg, hvoraf dele vil kunne genbruges i den nye institution. Dette scenarie betinger desuden, at der kan udarbejdes en lokalplan samt kommuneplantillæg for området ved Klub Godset. Det vurderes til at tage ca. et år at få udarbejdet inkl. høring og evt. endelig godkendelse. Det er administrationens anbefaling, at dette scenarie undersøges nærmere med blandt andre Klub Godset, da det vurderes, at kommunen i dette scenarie kan tilbyde en rigtig god service til børn og forældre på Lunas Ark i byggeperioden. Derudover spares udgiften til genhusning af 133 børn, som i stedet kan bruges på, at Lunas Ark allerede udvides fra 2023, hvis det skulle blive nødvendigt . En mulighed kan fx være, at der etableres pavilloner ved Lunas Ark og Toftegården, hvilket også vil skulle undersøges nærmere. Ydermere giver det kommunen nye muligheder for på sigt at udvide dagtilbudsområdet eller anvende arealet på Hundigegårdsvej 16 (Lunas Arks nuværende adresse) til andet formål. Lovgrundlag Dagtilbudsloven og Bygningsreglementet. Økonomiske konsekvenser Hvis sagen besluttes som anbefalet af administrationen, er det forventningen at udgiften kan holdes indenfor de afsatte anlægsmidler på investeringsoversigten. Se bilag 4, bruttoanlægskatalog 2022-25, side 16. Hvis det besluttes, at Lunas Ark skal genhuses som scenarie a, b, eller c, skal der udarbejdes et bruttoanlægsforslag til budget 2023. Kommunikation På baggrund af Byrådets beslutning, udarbejdes en procesplan, hvor medarbejdere og forældre i Lunas Ark, samt de berørte institutioner (Klub Godset, Abels Hus, Dagplejen) inddrages. Tidsplan Undersøgelsen for placering af en ny daginstitution ved Klub Godset vil blive fremlagt politisk senere på året i 2022. Hvis undersøgelser og siden lokalplan for giver mulighed for det kan selve byggesagen for Lunas Ark, forventes opstartet i forår 2024 med forventet aflevering efterår 2025 og ibrugtagning herefter. Sagens forløb 16-08-2022 Skole-, Børne- og Ungeudvalget Skole, Børne- og Ungeudvalget godkendte punkt 1.", "source_path": "data/greve/raw_dagsordener/Plan- og Tryghedsudvalget_2022-08-16T16:45:00+02:00_5b9d0d3d-02b8-4dfa-84cc-a424d03a28af.json", "meeting_year": 2022, "meeting_month": 8, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "5b9d0d3d-02b8-4dfa-84cc-a424d03a28af", "chunk_id": "5b9d0d3d-02b8-4dfa-84cc-a424d03a28af_7_html_fragment_chunk0", "section_type": "html_fragment", "section_title": "Mødekalender 2023 for Plan- og Tryghedsudvalget", "committee": "Plan- og Tryghedsudvalget", "meeting_date": "2022-08-16T16:45:00+02:00", "case_number": "22-006555", "agenda_index": 7, "text": "Beslutning 1. Godkendes 2. Ændres til 16.00 Fremstilling Sagsprocedure Plan- og Tryghedsudvalget. Resume Plan- og Tryghedsudvalget skal tage stilling til udvalgets mødekalender for 2023 på baggrund af den godkendte mødekalender for Byrådet og Økonomiudvalget i 2023. Udkast til udvalgets mødekalender er udarbejdet, så der tages hensyn til sagernes videre forløb i Økonomiudvalget og Byrådet. Indstilling Center for Politik, Organisation & Borgerbetjening indstiller, at den foreslåede mødekalender for Plan- og Tryghedsudvalget godkendes at den faste mødedag bliver tirsdag, og det faste mødetidspunkt bliver kl. 16.45. Sagsbeskrivelse Den 20. juni 2022 godkendte Byrådet mødedatoerne for Økonomiudvalget og Byrådet i 2023. Det blev besluttet, at afholde ni årlige møder i henholdsvis Byrådet og Økonomiudvalget lighed med 2022. Plan- og Tryghedsudvalgets møder i 2023 foreslås placeret på tirsdage med mødetidspunkt kl. 16.45 (i lighed med 2022). Møderne foreslås holdt: 10. januar 7. februar 14. marts 25. april 23. maj 15. august 12. september 10. oktober 14. november Økonomiske konsekvenser Udgifterne til mødeforplejning mv. holdes inden for udvalgets budgetramme. Kommunikation Den godkendte mødekalender vil blive offentliggjort på kommunens hjemmeside og mødedagene vil blive skrevet ind i kalender for Byrådets medlemmer.", "source_path": "data/greve/raw_dagsordener/Plan- og Tryghedsudvalget_2022-08-16T16:45:00+02:00_5b9d0d3d-02b8-4dfa-84cc-a424d03a28af.json", "meeting_year": 2022, "meeting_month": 8, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "5b9d0d3d-02b8-4dfa-84cc-a424d03a28af", "chunk_id": "5b9d0d3d-02b8-4dfa-84cc-a424d03a28af_8_html_fragment_chunk0", "section_type": "html_fragment", "section_title": "Orientering fra formanden/gensidig orientering", "committee": "Plan- og Tryghedsudvalget", "meeting_date": "2022-08-16T16:45:00+02:00", "case_number": "22-003659", "agenda_index": 8, "text": "Beslutning Ingen orienteringspunkter. Fremstilling Sagsprocedure Plan- og Tryghedsudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Center for Politik, Organisation & Borgerbetjening indstiller, at orienteringen tages til efterretning.", "source_path": "data/greve/raw_dagsordener/Plan- og Tryghedsudvalget_2022-08-16T16:45:00+02:00_5b9d0d3d-02b8-4dfa-84cc-a424d03a28af.json", "meeting_year": 2022, "meeting_month": 8, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "5b9d0d3d-02b8-4dfa-84cc-a424d03a28af", "chunk_id": "5b9d0d3d-02b8-4dfa-84cc-a424d03a28af_9_html_fragment_chunk0", "section_type": "html_fragment", "section_title": "Huskeliste og orientering fra administrationen", "committee": "Plan- og Tryghedsudvalget", "meeting_date": "2022-08-16T16:45:00+02:00", "case_number": "22-003655", "agenda_index": 9, "text": "Beslutning Orienteringerne blev taget til efterretning. Udvalget bemærker til punktet om en virksomhed ved Greve Bækken, at virksomheden bør gå i dialog med KLAR Forsyning om anvendelse af arealet. Fremstilling Sagsprocedure Plan- og Tryghedsudvalget. Resume I sagen gives et kort overblik over administrationens orienteringspunkter. Indstilling Center for Politik, Organisation & Borgerbetjening indstiller, at eventuelle orienteringer tages til efterretning. Sagsbeskrivelse Administrationen orienterer om følgende: Drøftelse om videre udvikling af Greve Midtby DEAS præsenterede deres ideer for blandt andet udvikling af boliger ved Greve Bymidte på et temamøde for Byrådet den 20. juni. Det er på nuværende tidspunkt ikke prioriteret, at der skal arbejdes med udvikling af Greve Midtby, da andre projekter i stedet er i fokus jf. lokalplanlisten. Plan- og Tryghedsudvalget kan nu beslutte om de ønsker en ny sag for udvalget om udviklingen af området. Administrationen vil da anbefale, at arbejdet startes op med en helhedsplan for midtbyen, så udviklingen kan ses i en sammenhæng med de øvrige centrale kultur- og uddannelsesinstitutioner mv. En udvikling af området vil kræve en ændring af rækkefølgeplanen i det forslag til ny kommuneplan, der netop er sendt i høring efter Byrådets møde den 20. juni samt en ændret prioritering af det igangværende planarbejde. Henvendelse om virksomhed ved Greve Bækken/Genbrugsstation i Ventrupparken. Borgmesteren og administrationen har fået en henvendelse fra en virksomhed, som ønsker at etablerer sig i Greve Kommune. Virksomheden mener, at de med fordel kan placere sig på det kommunale areal ved siden af Genbrugsstationen, langs Greve Bækken op mod et klimabassin (se bilag 1 - kort ved Ventrupparken). Området er i lokalplanen udlagt til fællesareal og klimatilpasning. Der er ikke mulighed for en virksomhed på dette sted, med mindre man ændrer lokalplanen. Administrationen har været i kontakt med KLAR Forsyning der har et klimabassin ved stedet. En tekniker fra KLAR Forsyning har udtalt, at de forventer på et tidspunkt at skulle udvide de klimabassiner de har i området også i takt med at oplande udbygges. De bemærker også, at arealerne fra tid til anden oversvømmes af Greve Bækken. Administrationen kan ikke anbefale en virksomhed på dette sted, der er oplagt velegnet til klimatilpasningsbehov og vil give virksomheden afslag på deres forespørgsel. Ministerbrev til samtlige borgmestre om energiparker Indenrigs- og boligministeren har i juni fremsendt et brev til samtlige borgmestre vedr. energiparker (se bilag Ministerbrev til kommunerne vedr. energiparker). Brevet omhandler den klimaaftale, som regeringen og en bred kreds af partier blev enige om i juni 2022, og som bl.a. skal sikre en markant udbygning af vedvarende energikilder, herunder VE-anlæg på land. På land er det ambitionen at firedoble produktionen af vedvarende energi frem mod 2030, og kommunerne spiller som planmyndighed en stor rolle i det arbejde. Aftalepartierne er enige om en række tiltag, der skal gøre det lettere for kommunerne at fremme udbygningen af vedvarende energi, men som også forpligter kommunerne på deres arealplanlægning for VE-anlæg. Desuden skal staten - som supplement til kommunernes planlægning - spille en aktiv rolle i planlægningen af energiparker på land. I august igangsætter Bolig- og Planstyrelsen derfor en screening for at identificere et antal større områder, der er egnede til energiparker og kan dække en væsentlig del af behovet for VE-udbygning på land frem mod 2030. Screeningen baseres på objektive kriterier, herunder bl.a. energiparkernes placering i forhold til boliger, el-nettet og anden kritisk infrastruktur, natur- og miljøinteresser, lavbundsjorde, områder med særlige drikkevandsinteresser. Aftalepartierne lægger vægt på, at der screenes for placeringer til energiparker i hele landet, herunder også i hovedstadsområdet, og at screeningen gennemføres i dialog med bl.a. kommunerne og VE-opstillerne. Screeningen forgår i løbet af efteråret 2022, hvor der også vil blive gennemført en høring af screeningresultaterne i fire uger. I forbindelse med screeningen vil kommunerne og VE-branchen desuden få mulighed for at foreslå udpegning af konkrete energiparker med frist 1. oktober 2022. Administrationen påtænker ikke at foreslå udpegning af konkrete energiparker på baggrund af det forslag til ny kommuneplan, der netop er sendt i høring efter Byrådets møde den 20. juni. Administrationen vil desuden forelægge en sag for udvalget, hvis statens screening får betydning for Greve Kommune. Status på arbejdet i Støjrådet Præsentation og referat fra Greve Kommunes Støjråd den 17. maj 2022 og den 14. juni 2022 kan ses i vedlagte bilag.", "source_path": "data/greve/raw_dagsordener/Plan- og Tryghedsudvalget_2022-08-16T16:45:00+02:00_5b9d0d3d-02b8-4dfa-84cc-a424d03a28af.json", "meeting_year": 2022, "meeting_month": 8, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "5b9d0d3d-02b8-4dfa-84cc-a424d03a28af", "chunk_id": "5b9d0d3d-02b8-4dfa-84cc-a424d03a28af_10_html_fragment_chunk0", "section_type": "html_fragment", "section_title": "Plan- og Tryghedsudvalgets mødekalender 2022", "committee": "Plan- og Tryghedsudvalget", "meeting_date": "2022-08-16T16:45:00+02:00", "case_number": "22-003652", "agenda_index": 10, "text": "Beslutning Orienteringen blev taget til efterretning. Fremstilling Sagsprocedure Plan- og Tryghedsudvalget. Resume I sagen gives et overblik over Plan- og Tryghedsudvalgets møder og møder i tilknytning til udvalget. Indstilling Center for Politik, Organisation & Borgerbetjening indstiller, at orienteringen tages til efterretning. Sagsbeskrivelse Kalenderen er vedhæftet som bilag.", "source_path": "data/greve/raw_dagsordener/Plan- og Tryghedsudvalget_2022-08-16T16:45:00+02:00_5b9d0d3d-02b8-4dfa-84cc-a424d03a28af.json", "meeting_year": 2022, "meeting_month": 8, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "5b9d0d3d-02b8-4dfa-84cc-a424d03a28af", "chunk_id": "5b9d0d3d-02b8-4dfa-84cc-a424d03a28af_11_html_fragment_chunk0", "section_type": "html_fragment", "section_title": "Underskriftsark", "committee": "Plan- og Tryghedsudvalget", "meeting_date": "2022-08-16T16:45:00+02:00", "case_number": "22-003657", "agenda_index": 11, "text": "Fremstilling Sagsprocedure Plan- og Tryghedsudvalget. Resume Elektronisk underskriftsark.", "source_path": "data/greve/raw_dagsordener/Plan- og Tryghedsudvalget_2022-08-16T16:45:00+02:00_5b9d0d3d-02b8-4dfa-84cc-a424d03a28af.json", "meeting_year": 2022, "meeting_month": 8, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
