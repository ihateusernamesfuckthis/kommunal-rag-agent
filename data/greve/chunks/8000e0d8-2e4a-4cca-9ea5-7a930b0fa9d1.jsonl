{"document_id": "8000e0d8-2e4a-4cca-9ea5-7a930b0fa9d1", "chunk_id": "8000e0d8-2e4a-4cca-9ea5-7a930b0fa9d1_0_html_fragment_chunk0", "section_type": "html_fragment", "section_title": "Godkendelse af dagsorden", "committee": "Skole-, Børne- og Ungeudvalget", "meeting_date": "2025-04-29T08:15:00+02:00", "case_number": "", "agenda_index": 0, "text": "Beslutning Godkendt. Fremstilling Sagsprocedure Skole-, Børne- og Ungeudvalget. Resume Godkendelse af dagsorden. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Skole-, Børne- og Ungeudvalget_2025-04-29T08:15:00+02:00_8000e0d8-2e4a-4cca-9ea5-7a930b0fa9d1.json", "meeting_year": 2025, "meeting_month": 4, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "8000e0d8-2e4a-4cca-9ea5-7a930b0fa9d1", "chunk_id": "8000e0d8-2e4a-4cca-9ea5-7a930b0fa9d1_1_html_fragment_chunk0", "section_type": "html_fragment", "section_title": "Orientering om forebyggelse og håndtering af ensomhed", "committee": "Skole-, Børne- og Ungeudvalget", "meeting_date": "2025-04-29T08:15:00+02:00", "case_number": "25-003847", "agenda_index": 1, "text": "Beslutning Orienteringen blev taget til efterretning. Fremstilling Sagsprocedure Skole-, Børne- og Ungeudvalget. Resume Skole-, Børne- og Ungeudvalget behandlede på møde den 19. november 2024 (pkt. 6) en sag om midtvejsstatus på politikker og strategier. Sagen gjorde rede for arbejdet med at implementere børne- og ungepolitikken, og udvalget protokollerede blandt andet, at der skal fremlægges en sag om, hvordan der arbejdes med forebyggelse og håndtering af ensomhed. Denne sag redegør kort for arbejdet, og til behandlingen af punktet i udvalget vil der blive uddybet indsatser overfor udvalget. Indstilling Administrationen indstiller, at orienteringen tages til efterretning. Sagsbeskrivelse Byrådet vedtog den 23. maj 2022 visionen for Greve Kommune ”Naturligvis Greve – gennem helhedssyn og fællesskaber. Til visionen er godkendt otte politikker den 15. maj 2023. Disse sætter sammen med ejendomsstrategi, klimahandlingsplan og planstrategi retningen for Greve Kommunes planlægning, borgerrettede indsatser og øvrige virke. Børne- og Ungepolitikken 2023-2026 tager udgangspunkt i Greve Kommunes vision og har et tydeligt fokus på børn og unges deltagelsesmuligheder i fællesskaber og på en helhedsorienteret indsats for børn og unge. I sagen om midtvejsstatus på politikker og strategier fremgår, hvordan der indtil nu er arbejdet med implementeringen. På mødet ønskede udvalget blandt andet, at der fremlægges en sag om forebyggelse og håndtering af ensomhed. Der er ikke udarbejdet en egentlig strategi for forebyggelse og håndtering specifikt af ensomhed. Børne- og ungepolitikken har en række indsatsområder, som er nært beslægtet. Det gælder f.eks. målet om, at flere børn og unge opnår øget læring og trivsel samt politikkens temaer om tidlig indsats, at bygge bro mellem fællesskaber og gode overgange i børnenes liv. Forebyggelse og håndtering af ensomhed er således en indlejret del af alt trivselsfremmende arbejde på hele børne- og ungeområdet. For at give udvalget et større indblik i dette arbejde deltager Hedelyskolen, Klub Havana og Frivillighedscenter Greve i udvalgets behandling af sagen. De vil hver især give eksempler på, hvordan der arbejdes med at forebygge og håndtere ensomhed. Lovgrundlag Folkeskoleloven, Folkeoplysningsloven og Barnets Lov. Økonomiske konsekvenser Sagen har ingen økonomiske konsekvenser for Greve Kommune Høring Der er ikke høringspligt i denne sag.", "source_path": "data/greve/raw_dagsordener/Skole-, Børne- og Ungeudvalget_2025-04-29T08:15:00+02:00_8000e0d8-2e4a-4cca-9ea5-7a930b0fa9d1.json", "meeting_year": 2025, "meeting_month": 4, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "8000e0d8-2e4a-4cca-9ea5-7a930b0fa9d1", "chunk_id": "8000e0d8-2e4a-4cca-9ea5-7a930b0fa9d1_2_html_fragment_chunk0", "section_type": "html_fragment", "section_title": "Forslag til fremtidig anvendelse af Naturbussen i Nova", "committee": "Skole-, Børne- og Ungeudvalget", "meeting_date": "2025-04-29T08:15:00+02:00", "case_number": "25-001786", "agenda_index": 2, "text": "Beslutning Udvalget fastholdt beslutningen fra mødet den 25. marts 2025 om, at Naturbussen fremadrettet bliver en del af Nova. Udvalget besluttede herudover at; Brugen af Naturbussen i den daglige pædagogiske praksis besluttes af Nova. Udvalget ønsker at der med Naturbussen arbejdes aktivt med at formidle Naturbussen som pædagogiske redskab i bestræbelserne på at øge diversiteten af børn i institutionen. Udvalget ønsker endvidere, at Naturbussen skal bidrage til sproglig stimulering i de pædagogiske aktiviteter, som Naturbussen kan bidrage med. Udvalget ønsker, at der i institutionen arbejdes videre med konceptet omkring venskabsinstitutioner og udvalget ønsker at blive orienteret om implementeringen et halvt år efter, at bussen er taget i anvendelse i Nova. Udvalget ønsker, at blive orienteret om effekten af de samlede initiativer omkring Nova, som skal medvirke til at forandre og udvikle diversiteten og sproglige kompetencer i børnegruppen. Fremstilling Sagsprocedure Skole-, Børne- og Ungeudvalget. Resume På baggrund af Skole-, Børne- og Ungeudvalget beslutning den 19. november 2024 foreslår administrationen, at Naturbussen i sommeren 2026, bliver en del af Nova. Det foreslås, at Nova får profil som en \"udflytterbørnehave\" og Naturbussen vil dermed bidrage til en ”ny” fortælling om – og børnesammensætning i – Nova. Indstilling Administrationen indstiller, at forslaget om at Naturbussen bliver en del af Nova fra midten af 2026, godkendes. Supplerende sagsfremstilling Skole-, Børne- og Ungeudvalget besluttede på møde den 25. marts 2025, at naturbussen fremadrettet bliver en fast del af Nova. Derudover ønskede udvalget sagen genoptaget suppleret med følgende: At Nova og dagtilbudschefen inviteres til at deltage i forbindelse med udvalgets behandling af sagen. Dette med henblik på, at lederen giver sine perspektiver på, hvordan naturbussen som pædagogisk redskab, kan være med til at styrke sprogstimulering og differentieret børnesammensætning. Muligheden for at indtænke venskabsinstitutioner med henblik på at styrke den samlede pædagogiske profil i Nova og i venskabsinstitutionerne med fokus på sproglige udvikling og differentierede børnefællesskaber. Hvordan udvalget kan følge med i udviklingen af de sproglige kompetencer hos børnene og dermed følge progressionen henset til alle de initiativer, som udvalget har besluttet at der skal arbejdes med i Nova. Ad. 1 Birgitte Palsøe , leder af Nova, og Helle Bak, enhedschef for dagtilbud, deltager under punktet. De vil give en indføring i tankerne om anvendelse af bussen, og hvordan det kan indtænkes som en del af en de samlede initiativer, der skal arbejdes med i Nova Ad. 2 Lederen af Nova og enhedschefen vil på mødet give en indføring i de konkrete potentialer ved at arbejde med venskabsinstitutioner. Udgangspunktet er, at der etableres aftaler med 2-3 andre kommunale institutioner, og at der laves aftaler om deltagelse af faste børnegrupper i venskabsaktiviteterne, og at aktiviteterne lægges i fast skema. Administrationen anbefaler, at lederen af Nova og enhedschefen bemyndiges til at gå i dialog med de øvrige dagtilbudsledere for at skabe de bedste match i etableringen af venskabsinstitutioner. Ad. 3 Administrationen foreslår, at Skole-, Børne- og Ungeudvalget i november 2025 forelægges en \"baseline\", hvor børnene i Nova er observeret på både sproglig og motorisk udvikling. Det vil ske som et element i udrulningen af arbejdet med tidlig opsporing og kvalitet i dagtilbud, som giver mulighed for systematisk at følge børnenes udvikling. Herefter præsenteres udvalget halvårligt for en status på børnegruppen i Nova, og deres samlede udvikling. Sagsbeskrivelse Skole-, Børne- og Ungeudvalget ønskede på deres møde den 19. november 2024, at det undersøges, om den fra medio 2026 frigjorte bus kan indgå som et naturelement og en mulighed for at skabe fleksible børnemiljøer i en styrkelse af NOVA, finansieret inden for de statslige midler til NOVA i relation til børn i udsatte positioner. Naturbussen Naturbussen er i dag en separat afdeling af dagtilbuddet Mosebo. Der er indskrevet 22 børn i tilbuddet. I budgetforliget for 2025-2028 blev det besluttet at lukke Naturbussen som tilbud. Beslutningen træder i kraft med virkning fra midten af 2026. Baggrund Nova Nova har i en årrække arbejdet med et stigende antal børn i udsatte positioner og med sproglige vanskeligheder. Skole-, Børne- og Ungeudvalget behandlede den 13. august 2024, en sag vedr. regulering af optagelse af børn i daginstitutionen Nova. Baggrunden var/er, at Nova ikke kan løfte sin integrationsmæssige forpligtigelse og sin pædagogiske opgave med den nuværende børnesammensætning. Administration adviserede samtidigt Skole-, Børne- og Ungeudvalget om, at udvalget i efteråret 2024 ville blive forelagt en sag hvori administrationen ville præsentere en række tiltag der søger at styrke den pædagogiske kvalitet samt at ændre på den aktuelle børnesammensætning i Nova. Den 19. november, 2024 godkendte Skole-, Børne- og Ungeudvalget disse tiltag herunder tiltag om, at nytænke Novas profil samt at arbejde med Novas branding – for herved at gøre Nova attraktiv for flere af Greve Kommunes børn. Naturbussen i Nova På baggrund af Skole-, Børne- og Ungeudvalget beslutning den 19. november, 2024 foreslår administrationen at Naturbussen, ved dens ophør som en del af Mosebo, bliver en del af Nova. Det forslås, at Nova får profil af en ”udflytterbørnehave” hvor en del af børnehavegruppen er på tur med bussen hver dag. I modsætning til Naturbussens nuværende organisering, vil Naturbussen være en del af det samlede tilbud i Nova og ikke en separat afdeling som nu. Det betyder, at alle børnehavebørn i Nova vil få glæde af Naturbussen. Ønsket er, at der skabes en ny fortælling om Nova med afsæt i ny profil og eventuelt nyt navn. En profil der gør Nova mere attraktiv for forældre, som i dag ikke typisk ville vælge Nova. En gennemgang af børn indskrevet i Naturbussen viser, at Naturbussen tiltrækker børn fra hele kommunen – forældre er altså villige til at køre lidt længere for, at blive en del at et ”udflytter/naturtilbud”. Det er håbet, at tiltaget vil bidrage til en ændring af børnesammensætningen i Nova. Økonomi Nova får i dag tilført ekstra ressourcer i form af statslige midler til børn i udsatte positioner, ekstra kommunale ressourcer til sprogstimulering og en forhøjet enhedstakst. Sammenlagt betyder det, at Nova i gennemsnit har fået tilført ekstra personaleressourcer i størrelsesordenen 2.198 mio. kr. årligt i en årrække. Det betyder, at Nova i forvejen har en forhøjet personalenormering og det er derfor administrationens vurdering, at Nova vil kunne indoptage Naturbussen i Novas nuværende organisering uden at skulle ansætte yderligere pædagogiske medarbejdere. Der skal ansættes en buschauffør til Naturbussen, denne vil blive finansieret af den statslige pulje til mere pædagogisk personale i dagtilbud. Såfremt at den statslige pulje til mere pædagogisk personale i dagtilbud ophører, skal der findes ny finansiering eller ordningen skal ophøre. Drift Regnskab fra 2024 viser, at der i forbindelse med Naturbussen er driftsomkostninger i størrelsesordenen af ca. 105.000 kr. årligt. Udgiften er gået til vægtafgift, diesel og værkstedregninger. Driftsudgifterne afholdes inden for NOVA ́s samlede budget. Økonomiske konsekvenser Administrationens forslag afhænger af, at den statslige pulje til mere pædagogisk personale i daginstitutioner med mange børn i udsatte positioner bliver forlænget i sommeren 2025. Nova modtager størstedelen af sine ekstra personaleressourcer fra puljen, hvorfor administrationen forslag ikke vil være realistisk hvis puljen ikke forlænges og Nova dermed mister midlerne forbundet hermed. Administrationen forventer, at puljen vil blive forlænget. Høring Der er ikke høringspligt i denne sag. Tidsplan Naturbussen vil forventes, at overgå til Nova sommeren 2026. Sagens forløb 25/03/2025 Skole-, Børne- og Ungeudvalget Udvalget ønsker, at naturbussen bliver en fast del af Nova fremadrettet, men ønsker at genoptage sagen suppleret med følgende: Muligheden for at indtænke venskabsinstitutioner med henblik på at styrke den samlede pædagogiske profil i Nova og i venskabsinstitutionerne med fokus på sproglige udvikling og differentierede børnefællesskaber. At Nova og dagtilbudschefen inviteres til at deltage i forbindelse med udvalgets behandling af sagen. Dette med henblik på, at lederen giver sine perspektiver på, hvordan naturbussen som pædagogisk redskab, kan være med til at styrke sprogstimulering og differentieret børnesammensætning. Hvordan udvalget kan følge med i udviklingen af de sproglige kompetencer hos børnene og dermed følge progressionen henset til alle de initiativer, som udvalget har besluttet at der skal arbejdes med i Nova.", "source_path": "data/greve/raw_dagsordener/Skole-, Børne- og Ungeudvalget_2025-04-29T08:15:00+02:00_8000e0d8-2e4a-4cca-9ea5-7a930b0fa9d1.json", "meeting_year": 2025, "meeting_month": 4, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "8000e0d8-2e4a-4cca-9ea5-7a930b0fa9d1", "chunk_id": "8000e0d8-2e4a-4cca-9ea5-7a930b0fa9d1_3_html_fragment_chunk0", "section_type": "html_fragment", "section_title": "Omkonstituering i Skole-, Børne- og Ungeudvalget", "committee": "Skole-, Børne- og Ungeudvalget", "meeting_date": "2025-04-29T08:15:00+02:00", "case_number": "24-008296", "agenda_index": 3, "text": "Beslutning Udvalget godkendte Linda Heegaard (F) som ny næstformand. Fremstilling Sagsprocedure Skole-, Børne- og Ungeudvalget. Resume Der er foretaget en omkonstituering, og derfor skal der vælges ny næstformand i Skole-, Børne- og Ungeudvalget. Indstilling Administrationen indstiller, at udpegning af ny næstformand godkendes. Sagsbeskrivelse Den 26. juni 2024 (pkt. 9) godkendte Byrådet, at Bjarke Abel udtrådte af Skole-, Børne- og Ungeudvalget, og at Tina Rottbøll indtrådte i udvalget. Da Bjarke Abel var næstformand i udvalget, skal udvalget derfor vælge en ny næstformand. Det bemærkes, at valget af en næstformand sker som et flertalsvalg. Lovgrundlag Kommunestyrelsesloven § 24. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag . Kommunikation Administrationen vil sikre, at kommunens hjemmeside vil blive opdateret med oplysninger om, hvem der er næstformand for udvalget. Tidsplan Valg af næstformand træder i kraft, når valg af næstformand er afsluttet.", "source_path": "data/greve/raw_dagsordener/Skole-, Børne- og Ungeudvalget_2025-04-29T08:15:00+02:00_8000e0d8-2e4a-4cca-9ea5-7a930b0fa9d1.json", "meeting_year": 2025, "meeting_month": 4, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "8000e0d8-2e4a-4cca-9ea5-7a930b0fa9d1", "chunk_id": "8000e0d8-2e4a-4cca-9ea5-7a930b0fa9d1_4_html_fragment_chunk0", "section_type": "html_fragment", "section_title": "Opfølgning på beredskabsplan for æresrelaterede konflikter og negativ social kontrol", "committee": "Skole-, Børne- og Ungeudvalget", "meeting_date": "2025-04-29T08:15:00+02:00", "case_number": "25-004103", "agenda_index": 4, "text": "Beslutning Orienteringen blev taget til efterretning. Fremstilling Sagsprocedure Social- og Handicapudvalget, Skole-, Børne- og Ungeudvalget, Plan- og Tryghedsudvalget, Økonomiudvalget og Byrådet. Resume Administrationen har i 2024 i samarbejde med Styrelsen for Integration og Rekruttering (herefter SIRI) udarbejdet en beredskabsplan for forebyggelse, opsporing og håndtering af æresrelaterede konflikter og negativ social kontrol målrettet børn, unge og voksne. Byrådet godkendte den 22. maj 2024 (pkt. 22) beredskabsplanen og har i den forbindelse ønsket en opfølgende orienteringssag, hvor administrationen giver en status på arbejdet. Indstilling Administrationen indstiller, at orienteringen tages til efterretning. Sagsbeskrivelse I 2024 udarbejdede administrationen i samarbejde med Styrelsen for Integration og Rekruttering (SIRI) en beredskabsplan til forebyggelse, opsporing og håndtering af æresrelaterede konflikter og negativ social kontrol, målrettet børn, unge og voksne. Beredskabsplanen blev godkendt af Byrådet den 22. maj 2024 (pkt. 22). Ifølge Barnets lov er kommunen forpligtet til at udarbejde et sådant beredskab for at forebygge, opspore og håndtere æresrelaterede konflikter og negativ social kontrol blandt børn, unge og deres familier. Beredskabet skal udformes skriftligt, vedtages af kommunalbestyrelsen og offentliggøres. Byrådet skal løbende revidere beredskabet efter behov, dog mindst hvert fjerde år. Formål og indhold Formålet med beredskabsplanen er at sikre et grundlæggende vidensniveau hos fagpersoner i Greve Kommune i forhold til forebyggelse, opsporing, tidlig indsats og håndtering af sager om æresrelaterede konflikter og negativ social kontrol. Beredskabsplanen beskriver hvordan fagpersoner indenfor børne- og ungeområdet og voksenområdet skal handle ved bekymringstegn og mistanke. Beredskabsplanen indeholder begrebsforklaringer og beskrivelse af bekymringstegn hos børn, unge og voksne. Da lovgivningen og kommunens forpligtelser er forskellige på områderne, er konkrete handlingsanvisninger opdelt i børn og unge under 18 år og voksne over 18 år. Beredskabsplanen henvender sig til alle fagpersoner i Greve Kommune, der arbejder med børn, unge og voksne. Beredskabsplanen skal sikre en professionel tilgang og håndtering i situationer, hvor børn, unge og voksne bliver udsat for æresrelaterede konflikter og negativ social kontrol, eller ved bekymring og mistanke herom. Beredskabsgruppe For at sikre effektiv håndtering af æresrelaterede konflikter og negativ social kontrol har Greve Kommune nedsat en tværfaglig beredskabsgruppe. Gruppen består af repræsentanter fra Center for Børn og Familier, Center for Dagtilbud og Skoler samt Center for Job og Socialservice. Repræsentanterne besidder specialiseret viden inden for området, hvilket gør dem i stand til at rådgive i konkrete situationer. Fagpersoner i hele Greve Kommune kan kontakte beredskabsgruppen ved tvivlsspørgsmål eller behov for konkret handling. Medlemmer af beredskabsgruppen og rådgivere i familierådgivningens visitation vil løbende blive opkvalificeret Forankring For at implementere beredskabsplanen har administrationen påbegyndt en proces, hvor planen introduceres for relevante fagpersoner, der arbejder med børn, unge og voksne. Iværksatte tiltag Beredskabsgruppen har deltaget i uddannelse hos SIRI for at styrke deres viden og kompetencer. Familierådgivningens visitation har modtaget et målrettet kursus hos SIRI. Visitationen behandler henvendelser, heriblandt underretninger, der beskæftiger sig med børn og unge i mistrivsel, og det er derfor vigtigt, at hele visitationen har viden om æresrelaterede konflikter og negativ social kontrol. Der er afholdt en workshop for alle ledere af dagtilbud, skoler og klubber. Workshoppen blev afholdt i samarbejde med SIRI og gav lederne en introduktion til emnet. Herefter vil lokale indsatser og uddannelse blive igangsat og tilpasset efter behov. Sundhedsplejen har deltaget i et kursus hos SIRI med fokus på at styrke kompetencerne i at genkende og håndtere situationer, hvor gravide, kommende og nye forældre er udsat for vold. Kurset har særligt omhandlet æresrelateret vold og negativ social kontrol. Kurset bidrager til at øge sundhedsplejerskernes vidensniveau, så de bedre kan støtte og rådgive sårbare familier samt samarbejde tværfagligt for at sikre den bedst mulige indsats. Løbende tiltag Beredskabsgruppen afholder kvartalsvise møder, hvor de giver en status på arbejdet inden for deres respektive områder og sikrer koordinering og fremadrettede initiativer. Efter Barnets Lov screenes alle underretninger for mistanke om æresrelateret konflikter og negativ social kontrol. Hvis der er mistanke, skal familierådgivningen udarbejde en risikovurdering. Henvendelser og underretninger i forbindelse med bredskabsplanen Det er ikke muligt at foretage databaserede udtræk i fagsystemet på børne/unge-området. Familierådgivningen oplyser på baggrund af en rundspørge blandt familierådgiverne, at der siden beredskabsplanens vedtagelse har været 7 sager, der har været håndteret og vurderet inden for beredskabsplanens område. Det er administrationens vurdering, at der med vedtagelsen af beredskabsplanen har været et øget fokus på området. Lovgrundlag Barnets Lov. Lov om Socialservice. Økonomiske konsekvenser Sagen har ingen økonomiske konsekvenser for Greve Kommune. Alle forløb hos SIRI er gratis for kommuner, øvrige myndigheder og civilsamfundet. Høring Der er ikke høringspligt. Øvrige konsekvenser Plan- og Tryghedsudvalget godkendte den 7. januar 2025 (pkt. 4) at støtte projektet “Søstre mod vold og kontrol” med 50.000 kr. i både 2025 og 2026. Projektet har til formål at hjælpe og støtte kvinder og piger, der er udsat for negativ, social kontrol og vold. ”Søstre mod vold og kontrol” uddanner frivillige, der selv har oplevet vold og social kontrol, og som bruger deres erfaringer til at formidle håb og redskaber til et liv uden vold og kontrol til andre kvinder. Initiativet understøtter implementeringen af beredskabsplanen for æresrelaterede konflikter og negativ social kontrol i Greve Kommune og er forankret i Greve Nord-projektet. Tidsplan Beredskabsplanen gælder for 2024-2028 og skal revideres inden 1. april 2028. Øvrige forhold Centerchef for Børn & Familier, Peter Rymann, deltager under punktet ved Plan- og Tryghedsudvalgets møde. Sagens forløb 28/04/2025 Social- og Handicapudvalget Orienteringen blev taget til efterretning.", "source_path": "data/greve/raw_dagsordener/Skole-, Børne- og Ungeudvalget_2025-04-29T08:15:00+02:00_8000e0d8-2e4a-4cca-9ea5-7a930b0fa9d1.json", "meeting_year": 2025, "meeting_month": 4, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "8000e0d8-2e4a-4cca-9ea5-7a930b0fa9d1", "chunk_id": "8000e0d8-2e4a-4cca-9ea5-7a930b0fa9d1_5_html_fragment_chunk0", "section_type": "html_fragment", "section_title": "Lukket: Henvendelser til formanden", "committee": "Skole-, Børne- og Ungeudvalget", "meeting_date": "2025-04-29T08:15:00+02:00", "case_number": "", "agenda_index": 5, "text": "Orienteringen blev taget til efterretning. Formanden orienterede om henvendelse fra forældregruppen til børn indskrevet i Naturbussen. Henvendelsen er vedlagt som bilag til referatet.", "source_path": "data/greve/raw_dagsordener/Skole-, Børne- og Ungeudvalget_2025-04-29T08:15:00+02:00_8000e0d8-2e4a-4cca-9ea5-7a930b0fa9d1.json", "meeting_year": 2025, "meeting_month": 4, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "8000e0d8-2e4a-4cca-9ea5-7a930b0fa9d1", "chunk_id": "8000e0d8-2e4a-4cca-9ea5-7a930b0fa9d1_6_html_fragment_chunk0", "section_type": "html_fragment", "section_title": "Orientering fra formanden og gensidig orientering", "committee": "Skole-, Børne- og Ungeudvalget", "meeting_date": "2025-04-29T08:15:00+02:00", "case_number": "", "agenda_index": 6, "text": "Beslutning Udvalget besluttede, at få en sag på udvalgets møde i august 2025 med behovsprognose på det specialiserede område. Sagen skal belyse prognoseforhold på dagtilbudsområdet, skoleområdet, klubområdet og behandlings- og specialundervisningstilbud. Udvalget ønsker på et møde i efteråret 2025 en orientering om afviklingen af sidste skoledag i 2026. Fremstilling Sagsprocedure Skole- og Børne- og Ungeudvalget. Resume Udvalgsformanden og udvalgets medlemmer orienterer om aktuelle emner. Indstilling Administrationen indstiller, at orienteringer tages til efterretning. Sagsbeskrivelse Formanden orienterer om: Opfølgning på møder med Thomas Nordahl.", "source_path": "data/greve/raw_dagsordener/Skole-, Børne- og Ungeudvalget_2025-04-29T08:15:00+02:00_8000e0d8-2e4a-4cca-9ea5-7a930b0fa9d1.json", "meeting_year": 2025, "meeting_month": 4, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "8000e0d8-2e4a-4cca-9ea5-7a930b0fa9d1", "chunk_id": "8000e0d8-2e4a-4cca-9ea5-7a930b0fa9d1_7_html_fragment_chunk0", "section_type": "html_fragment", "section_title": "Huskeliste og orientering fra administrationen", "committee": "Skole-, Børne- og Ungeudvalget", "meeting_date": "2025-04-29T08:15:00+02:00", "case_number": "", "agenda_index": 7, "text": "Beslutning Orienteringen blev taget til efterretning. Fremstilling Sagsprocedure Skole-, Børne- og Ungeudvalget. Resume Administrationen giver et kort overblik over orienteringspunkter, og hvis der er emner på udvalgets huskeliste, vil de blive vedlagt som bilag. Indstilling Administrationen indstiller, at orienteringen tages til efterretning. Sagsbeskrivelse Administrationen har følgende til orientering: Orientering om arrangementer med Thomas Nordahl Den 8. april og den 22. april har der været gennemført arrangementer med Thomas Nordahl for henholdsvis alle medarbejdere, bestyrelser på dagtilbudsområdet, bestyrelser på skoleområdet samt Handicaprådet. Administrationen orienterer om arrangementerne. Orientering om godkendt ansøgning i relation til Online-undervisning Greve Kommune har den 31. marts 2025 modtaget besked fra Styrelsen for Undervisnings og Kvalitet vedr. kommunens ansøgning om deltagelse i forsøg med onlineundervisning for elever med langvarigt bekymrende fravær. Styrelsen meddeler i henvendelsen (vedlagt som bilag 1), at Greve Kommune får tilsagn til at deltage i forsøget og kan påbegynde oprettelsen af det beskrevne online-undervisningstilbud. Orientering om udmelding af pulje til forsøgsordning med skolemad Børne- og Undervisningsministeriet har udmeldt en pulje til forsøgsordning med skolemad. Administrationen udsender til skoleleder og skolebestyrelsesformand information om forsøget og beder om en tilbagemelding om, hvorvidt skolen ønsker at deltage i forsøget samt i givet fald med hvilke klassetrin. Såfremt der er efterspørgsel på deltagelse, skal Byrådet senest i august 2025 godkende ansøgningen. Såfremt der er interesse for deltagelse, forelægges altså en sag herom. Vedlagt som bilag 2 ses KL’s oplæg vedr. forsøget. Orientering om udvikling i antal børn og unge i specialiserede indsatser Udvalget orienteres løbende, databaseret, om udviklingen i antallet af børn og unge i forskellige specialiserede indsatser og tilbud. Der gives en status under punktet. Trivselsundersøgelse på dagtilbudsområdet og skoleområdet Orientering om sygefravær på dagtilbudsområdet og på skoleområdet med data over de seneste to år (bilag 3-8). Orientering om det fysiske og psykiske arbejdsmiljø for dagtilbud og skoler, samt bilag vedr. krænkende adfærd og sygefravær for de to områder (bilag 9-10). Invitation til politisk fyraftensmøde Invitation til politisk fyraftensmøde om den nationale kvalitetsundersøgelse på dagtilbudsområdet (bilag 11). Orientering om brev fra Børne- og Undervisningsministeren og Kulturministeren vedr. trivselskommissionens anbefalinger Trivselskommissionens rapport blev lanceret den 25. februar 2025, og i den forbindelse har kulturminister Jakob Engel-Schmidt og børne- og undervisningsminister Mattias Tesfaye skrevet vedlagte brev jf. bilag 12.", "source_path": "data/greve/raw_dagsordener/Skole-, Børne- og Ungeudvalget_2025-04-29T08:15:00+02:00_8000e0d8-2e4a-4cca-9ea5-7a930b0fa9d1.json", "meeting_year": 2025, "meeting_month": 4, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "8000e0d8-2e4a-4cca-9ea5-7a930b0fa9d1", "chunk_id": "8000e0d8-2e4a-4cca-9ea5-7a930b0fa9d1_8_html_fragment_chunk0", "section_type": "html_fragment", "section_title": "Skole-, Børne- og Ungeudvalgets møde- og aktivitetskalender 2025", "committee": "Skole-, Børne- og Ungeudvalget", "meeting_date": "2025-04-29T08:15:00+02:00", "case_number": "", "agenda_index": 8, "text": "Beslutning Orienteringen blev taget til efterretning. Fremstilling Sagsprocedure Skole-, Børne- og Ungeudvalget. Resume I sagen gives et overblik over Skole-, Børne- og Ungeudvalgets møder og aktiviteter i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Møde- og aktivitetskalenderen til Skole-, Børne- og Ungeudvalget er vedhæftet som bilag.", "source_path": "data/greve/raw_dagsordener/Skole-, Børne- og Ungeudvalget_2025-04-29T08:15:00+02:00_8000e0d8-2e4a-4cca-9ea5-7a930b0fa9d1.json", "meeting_year": 2025, "meeting_month": 4, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "8000e0d8-2e4a-4cca-9ea5-7a930b0fa9d1", "chunk_id": "8000e0d8-2e4a-4cca-9ea5-7a930b0fa9d1_9_html_fragment_chunk0", "section_type": "html_fragment", "section_title": "Underskriftsark", "committee": "Skole-, Børne- og Ungeudvalget", "meeting_date": "2025-04-29T08:15:00+02:00", "case_number": "", "agenda_index": 9, "text": "Fremstilling Sagsprocedure Skole-, Børne- og Ungeudvalget. Resume Elektronisk underskriftsark.", "source_path": "data/greve/raw_dagsordener/Skole-, Børne- og Ungeudvalget_2025-04-29T08:15:00+02:00_8000e0d8-2e4a-4cca-9ea5-7a930b0fa9d1.json", "meeting_year": 2025, "meeting_month": 4, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
