{"document_id": "45661652-e0f7-4fe4-b51b-3c781db8f7c8", "chunk_id": "45661652-e0f7-4fe4-b51b-3c781db8f7c8_0_html_fragment_chunk0", "section_type": "html_fragment", "section_title": "Godkendelse af dagsorden", "committee": "Plan- og Tryghedsudvalget", "meeting_date": "2024-04-23T16:00:00+02:00", "case_number": "22-003654", "agenda_index": 0, "text": "Beslutning Godkendt, idet sag 3 blev udskudt til efter sag 5. Fremstilling Sagsprocedure Plan- og Tryghedsudvalget. Resume Godkendelse af dagsorden for mødet den 23. april 2024. Indstilling Administrationen indstiller at dagsordenen godkendes", "source_path": "data/greve/raw_dagsordener/Plan- og Tryghedsudvalget_2024-04-23T16:00:00+02:00_45661652-e0f7-4fe4-b51b-3c781db8f7c8.json", "meeting_year": 2024, "meeting_month": 4, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "45661652-e0f7-4fe4-b51b-3c781db8f7c8", "chunk_id": "45661652-e0f7-4fe4-b51b-3c781db8f7c8_1_html_fragment_chunk0", "section_type": "html_fragment", "section_title": "Byudvikling, Kommunens forpligtigelser til udbygning af infrastruktur", "committee": "Plan- og Tryghedsudvalget", "meeting_date": "2024-04-23T16:00:00+02:00", "case_number": "24-003582", "agenda_index": 1, "text": "Beslutning 1. Sagen blev drøftet. Fremstilling Sagsprocedure Plan- og Tryghedsudvalget, Klima-, Teknik- og Miljøudvalget, Økonomiudvalget og Byrådet Resume Sagen beskriver generelt kommunens forpligtigelser til etablering af infrastrukturanlæg i forbindelse med byudvikling i kommunen. Dette har blandt andet betydning for kommunens udgifter til byudvikling. Indstilling Administrationen indstiller overfor Plan- og Tryghedsudvalget at den generelle beskrivelse af kommunens forpligtigelser til etablering af infrastrukturanlæg i forbindelse med byudvikling i kommunen drøftes Administrationen indstiller overfor Klima-, Teknik- og Miljøudvalget 2. at det godkendes at administrationen udarbejder et bruttoanlægsforslag for en pulje til etablering af infrastrukturanlæg mv. i forbindelse med byudvikling i kommunen Sagsbeskrivelse Plan- og Tryghedsudvalget besluttede på mødet den 16. januar 2024 (pkt. 6), at de ønsker en sag, der belyser kommunens forpligtigelser ved et evt. behov for lysregulering. Punktet blev protokolleret i forbindelse med behandlingen af en igangsættelsessag for en lokalplan for servicefunktioner ved Vejleåvej . Greve Kommune er i gang med at byudvikle en række områder vest for motorvejen, og i den forbindelse er der udarbejdet en trafikanalyse, der viser behov for nødvendige tiltag på vejnettet for at opretholde en acceptabel afvikling af trafikken og sikring af trafiksikkerheden, både nu og når området er fuldt udbygget. Administrationen har derfor bedt advokatvirksomheden Horten om at få belyst kommunens forpligtigelser i forhold til infrastruktur og bekostningen af disse. I tilknytning hertil har administrationen fået udarbejdet et notat, som generelt beskriver, hvornår kommunen er forpligtet til at etablere infrastrukturanlæg. Herunder en generel beskrivelse af i, hvilke tilfælde kommunen kan indgå aftale om etablering af infrastrukturanlæg med grundejer i medfør af planloven og vejlovgivningen, og hvornår kommunen kan pålægge grundejer at etablere infrastrukturanlæg i medfør af vejlovgivningen (jf. bilag 1). Desuden har administrationen fået udarbejdet et notat, som forholder sig til tre konkrete eksempler til belysning af spørgsmålene (jf. bilag 2). Bilaget er lukket af hensyn til beskyttelse af kommunens økonomiske interesser og forhandlingsposition. Administrationen skal i tilknytning hertil oplyse, at Hortens vurdering beror på de foreliggende oplysninger. Den generelle beskrivelse af kommunens forpligtigelser fremgår af nedenstående. Generel beskrivelse af kommunens forpligtigelser Vejloven Udgangspunktet er, at det er Greve Kommune der - som vejmyndighed - har ansvaret for at holde kommunens veje i en stand, som trafikkens art og størrelse kræver, samt at etablere den infrastruktur, som er nødvendigt for at forsyne ny byudvikling. I særlige tilfælde kan kommunen pålægge ansøgeren til en adgangstilladelse til offentlig vej (udover selve etableringen af vejadgangen) også at afholde udgifterne til etablering af bestemte foranstaltninger på det offentlige vejareal. Dette kunne fx være midterrabat, kanalisering, lyssignal og lign. (jf. vejlovens § 49, stk. 6). Kanalisering er fx når der oprettes svingbaner, for bilister der skal dreje af. Vejdirektoratet har udtalt, at dette ikke gælder ifm. etablering af bestemte foranstaltninger mellem offentlige veje, men alene til overgangen mellem adgangen og den offentlige vej. Det er derfor ikke muligt for kommunen at kræve andre offentlige veje i lokalområdet ombygget som vilkår for tilladelsen. Ved etablering af nye vejstrækninger eller udvidelse af befæstede arealer for eksisterende veje kan der være grundlag for at opkræve vejbidrag hos de grundejere, der grænser op til eller kommer til at grænse op til vejen, og som har eller får adgang til vejen. Greve Kommune har ikke praksis for at opkræve vejbidrag. Efter vejloven er der mulighed til at indgå aftaler med grundejere om etablering af foranstaltninger, der ligger ud over kommunens vedligeholdelsespligt efter vejloven (jf. § 8, stk. 3). Fx hvis en grundejer ønsker, at der på et vejareal udføres arbejder, der ikke er begrundet i, at vejarealet er i dårlig stand. Det kan fx være en grundejer, der af æstetiske grunde ønsker, at en asfaltbelægning udskiftes med chaussésten. I sådanne tilfælde giver det kommunen mulighed for at indgå aftale med den pågældende grundejer om, at grundejeren skal afholde udgifterne til dette arbejde. Samtidig betyder det også, at der ikke er mulighed for at indgå aftaler om, at en privat aktør afholder udgifterne til etablering af et offentlige vejareal med sædvanlig belægning og udformning. Heller ikke selvom vejen skal benyttes som adgangsvej til den pågældendes ejendom. Planloven Herudover er der efter planloven mulighed for at indgå udbygningsaftaler om infrastruktur (jf. § 21b). En udbygningsaftale forudsætter, at grundejer med aftalen får en bedre planmæssig retsstilling end uden aftalen i form af følgende tilfældegrupper: Højere kvalitet eller standard (iht. den planlagte infrastruktur) Fremrykning af lokalplanlægningen Bedre eller udvidede byggemuligheder En udbygningsaftale kan alene indgås på opfordring fra grundejer og omfatter ikke social infrastruktur i form af skoler, daginstitutioner mv. Lovgrundlag Planloven og vejloven. Økonomiske konsekvenser I forbindelse med udviklingen af en række områder, vil kommunen have udgifter forbundet med etablering af infrastrukturanlæg mv. Derfor vil administrationen udarbejde et bruttoanlægsforslag, der kan indgå i forhandlingerne om Budget 2025-28, i form af en pulje til etablering af infrastrukturanlæg mv. ifm. udviklingen af områder. Øvrige forhold På mødet for Plan- og Tryghedsudvalget deltager Marie Bockhahn, advokat i Horten med et oplæg samt Maja Bagge Lillelund, enhedschef for Plan, Vej og Landskab i Greve Kommune.", "source_path": "data/greve/raw_dagsordener/Plan- og Tryghedsudvalget_2024-04-23T16:00:00+02:00_45661652-e0f7-4fe4-b51b-3c781db8f7c8.json", "meeting_year": 2024, "meeting_month": 4, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "45661652-e0f7-4fe4-b51b-3c781db8f7c8", "chunk_id": "45661652-e0f7-4fe4-b51b-3c781db8f7c8_2_html_fragment_chunk0", "section_type": "html_fragment", "section_title": "Budget 2025-28 - orientering og drøftelse", "committee": "Plan- og Tryghedsudvalget", "meeting_date": "2024-04-23T16:00:00+02:00", "case_number": "24-000963", "agenda_index": 2, "text": "Beslutning 1. Udvalget ønsker en kontoplan for alle linjer i udvalgets budget sat op i Excel og pivottabel. 2. Anbefales. (C) undlader. Fremstilling Sagsprocedure Beskæftigelses- og Erhvervsudvalget, Sundheds- og Omsorgsudvalget, Social- og Handicapudvalget, Skole-, Børne- og Ungeudvalget, Plan- og Tryghedsudvalget, Kultur- og Fritidsudvalget, Klima-, Teknik- og Miljøudvalget, Økonomiudvalget og Byrådet. Resume Nærværende sag danner rammen for fagudvalgenes orientering og drøftelse i forhold til Budget 2025-28 frem mod Byrådets temamøde den 22. maj 2024. I sagen forelægges som baggrundsmateriale kan/skal-kataloget, oversigt over tidligere foreslåede effektiviseringsforslag samt opmærksomhedspunkter fra Byrådets temamøde den 17. april 2024. Indstilling Administrationen indstiller, at fagudvalget drøfter, hvordan det samlede finansieringsbehov kan tilvejebringes med særlig fokus på fagudvalgets område Byrådet tager tilbagemelding fra fagudvalgene til efterretning Sagsbeskrivelse Budgetprocessen for 2025-28 er på mange områder godt i gang. Budgetanalyserne er i gang, arbejdet med kan/skal-kataloget og nye effektiviseringsforslag pågår i administrationen og der kigges på niveauet for tekniske rettelser. Økonomiudvalget og Byrådet har desuden på møderne henholdsvis den 28. februar (pkt. 4) og 13. marts 2024 (pkt. 7) fået forelagt sag vedrørende Budget 2025-28 - herunder status og måltal. I forhold til udarbejdelsen af de samlede effektiviseringsforslag anbefales det, at udvalget orienterer sig i nedenstående samt det vedlagte baggrundsmateriale og kommer med konkrete input og forslag til, hvordan det samlede finansieringsbehov kan udmøntes. Status og finansieringsbehov På nuværende tidspunkt forventer administrationen, at der er et samlet finansieringsbehov i omegnen af 40 mio. kr. i 2025. Finansieringsbehovet skal dække forventede merudgifter, som vurderes at påvirke 2025, tekniske rettelser og eventuelle udvidelsesforslag. Der henvises til sag på Byrådsmødet den 13. marts 2024 (pkt. 7) for nærmere uddybning og beskrivelse. Det er vigtigt at understrege, at budgetprocessen stadig er på et tidligt stadie og der er flere usikkerheder og uafklarede forhold, som endnu ikke er på plads. Økonomiaftalen for 2025 Beregning af konsekvensen af den demografiske udvikling Udvikling i pris- og lønniveau Skattegrundlag og indtægt Endeligt niveau for tekniske rettelser Udvidelsesforslag samt mulige effektiviseringsforslag Det nuværende bud på måltal i forhold til finansieringsbehov i 2025 er derfor usikkert, men der er behov for at finde effektiviseringsmuligheder. Inspiration til nye effektiviseringsforslag kan findes i Benchmarkanalysen fra 2023, Oplæg fra Råderumsugen 2023, Kommunale effektiviseringstiltag fra KL ́s idebank for 2024, Regnskab 2023 og BO0 2024, som sammen med de enkelte kan/skal-kataloger danner grundlag for beskrivelsen af nye effektiviseringsforslag. Kan/skal-kataloget Byrådet besluttede på møde den 30. januar 2023 (pkt. 14), at der som en del af budgetprocessen for 2024-27 skulle udarbejdes en budgetanalyse med beskrivelse af kommunale kan- og skal-opgaver, herunder regler for fastsættelse af tilskud og nuancer i forhold til skal-opgaver. Der blev for hvert fagudvalg udarbejdet et overordnet katalog over de enkelte budgetposter inddelt i tre overordnede kategorier, jf. nedenfor, som blev fremlagt sidste år, jf. Byrådsmødet den 15. maj 2023 (pkt. 14). A. Lovbestemt - Objektive kriterier, ekstern vurdering eller afledt effekt B. Lovbestemt - Konkret intern vurdering af behov eller fastlæggelse af serviceniveau C. Ikke lovbestemt - Fri intern fastlæggelse af serviceniveau Kataloget er udarbejdet med henblik på at give overblik og nogle budgetposter omfatter derfor flere forskellige opgaver. Kataloget er blevet opdateret med udgangspunkt i Budget 2025 og der er udarbejdet en udgave pr. fagudvalg. Samtlige kataloger er vedlagt denne sag, så det er muligt for fagudvalgene både at dykke ned i eget katalog og også se de øvrige kataloger til orientering og inspiration. Det indstilles, at fagudvalgene drøfter kan/skal-kataloget indenfor eget område og kommer med forslag til, hvordan det samlede finansieringsbehov kan tilvejebringes. Tidligere foreslåede effektiviseringsforslag På baggrund af ovenstående er det administrationens vurdering, at der også er behov for at kigge på tidligere foreslåede effektiviseringsforslag, jf. nedenfor. Effektiviseringsforslag med gradueringsmuligheder i forbindelse med Budget 2024-27 Øvrige effektiviseringsforslag fra tidligere budgetprocesser, som ikke er blevet vedtaget og implementeret Der er vedlagt en samlet oversigt over de umiddelbare forslag, som samlet set summer op til ca. 35 mio. kr. i 2025 og ca. 56 mio. kr. i 2026 og frem. Administrationen er i gang med at gennemgå og kvalificere samtlige forslag i forhold til at vurdere, om det stadig vil være muligt at implementere. Der er også et vis overlap mellem en række af forslagene, hvorved ikke alle forslag vil kunne implementeres med de angivne beløb og beløbene vil ydermere skulle omregnes til 2025-niveau. I forhold til budgetarbejdet og de samlede effektiviserings- og besparelsesforslag (både de nye og tidligere) er der aftalt en bred MED-inddragelse i organisationen. Det gælder både i forbindelse med selve udarbejdelsen af de konkrete forslag, ligesom der i skabelonerne nu også er mulighed for indsættelse af kommentarer fra MED, og i forbindelse med arbejdet med budgetanalyserne. HovedMED inviteres ligeledes med til temamøder med Byrådet og bliver derudover løbende inddraget og orienteret på diverse øvrige møder. Opmærksomhedspunkter fra Byrådets temamøde den 17. april 2024 I forhold til den samlede tids- og procesplan er der temamøde med Byrådet og HovedMED den 17. april 2024 med fokus på seneste status på kommunens økonomi for det kommende budgetår. Indholdet på temamødet har fokus på nuværende udfordringer samt forventede rammer og finansieringsbehov i 2025, effektiviserings- og besparelsesforslag, budgetanalyser og andre sager med konsekvenser for økonomien i 2025-28 - herunder bl.a. befolkningsprognosens betydning for forventningerne til 2025. Den nuværende velfærdsborgersamling og inddragelse i et bredere perspektiv berøres også. Videre proces Efter behandling i fagudvalgene vil input blive drøftet i både Økonomiudvalget og på ordinært møde i Byrådet. Der er desuden planlagt temamøde med Byrådet den 22. maj 2024 primært omkring anlæg, men hvor fagudvalgenes konklusioner eventuelt også kort vil blive opsummeret. Der gælder desuden i hovedtræk nedenstående tidsplan: 3. juni: Der åbnes op for budgetspørgsmål 12. og 26. juni: Status på budgettet på henholdsvis ØU og BY 21. august: Temamøde om direktionens budgetforslag 31. august og 4. september: Workshops om budgettet 6. september: Frist for modtagelse af budgetspørgsmål 12. og 13. september: Budgetforhandlinger 19. og og 25. september: Frist for politiske ændringsforslag (den 19. september for forslag, der medgår i publiceringen) 26. september: Frist for politiske underændringsforslag 25. september og 2. oktober: 2. behandling af budgettet på henholdsvis ØU og BY Lovgrundlag Styrelsesloven. Økonomiske konsekvenser Sagen har i sig selv ingen økonomiske konsekvenser. Øvrige konsekvenser Sagen har i sig selv ingen øvrige konsekvenser. Kommunikation Hvis der efter drøftelserne er behov for det, kommunikeres der eventuelt ud til relevante parter. Tidsplan Der henvises til den overordnede tidsplan for Budget 2025-28. Øvrige forhold Der er ingen øvrige forhold. Sagens forløb 22/04/2024 Beskæftigelses- og Erhvervsudvalget Udvalget drøftede sagen og konstaterer, at en markant del af udvalgets budget er omfattet af lovgivningsbestemte indsatser og omfattet af budgetgarantien. Greve Kommune klarer sig generelt bedre end landsgennemsnittet på beskæftigelsesområdet og med en statslig refusion til kommunerne under ét betyder det, at Greve Kommune generelt profiterer økonomisk af en beskæftigelsesindsats der er bedre end landsgennemsnittet. Udvalget ser således et bidrag til finansieringsudfordringen igennem at fastholde en beskæftigelsesindsats bedre end landsgennemsnittet og konkret ved at se på udgifterne til aktiveringsindsatsen. Udvalget byder derfor ind med et servicereduktions- og effektiviseringsforslag inden for den kommunale beskæftigelsesindsats. Endelig ønsker udvalget en sag på et kommende møde vedr. de lovgivningsmæssige rammer for supplerende brøkpension. 22/04/2024 Sundheds- og Omsorgsudvalget Udvalget drøftede finansieringsbehovet med bemærkning om, at: - flere ældre på dialogmøde med Ældre Sagen oplevede, at der ofte smides bleer ud. Udvalget ønsker, at administrationen undersøger om kropsbårne hjælpemidler og sygeplejeartikler kan bevilges mere hensigtsmæssigt i forhold til behov. - administrationen redegør for, hvordan fordelingen af indsatser i hjemmeplejen er i forhold til 1) personlig pleje og 2) praktisk hjælp fordelt i procent og budget. - administrationen fremlægger opgørelse over tomgangsleje på boliger i Greve Kommune Seniorrådets bemærkninger blev taget til efterretning. Formanden inviterer Seniorrådet til et møde i juni omkring budget 2025. 22/04/2024 Social- og Handicapudvalget 1) Udvalget drøftede sagen og konstaterede, at det er svært at bidrage til finansieringsbehovet inden for udvalgets budget- og ansvarsområde. Udvalget ønsker dog, at se nærmere på området ”Merudgifter og tabt arbejdsfortjeneste” for at se på, om det er muligt i højere grad at forebygge samt hvorvidt der kan hjemtages aktivitets- og samværstilbud og dermed nedbringe udgifterne på området. 23/04/2024 Skole-, Børne- og Ungeudvalget 1. Udvalget drøftede materialet til sagen, og ønsker I den sammenhæng at få fremsendt en oversigt over kontoplanerne på det samlede udvalgsområde.", "source_path": "data/greve/raw_dagsordener/Plan- og Tryghedsudvalget_2024-04-23T16:00:00+02:00_45661652-e0f7-4fe4-b51b-3c781db8f7c8.json", "meeting_year": 2024, "meeting_month": 4, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "45661652-e0f7-4fe4-b51b-3c781db8f7c8", "chunk_id": "45661652-e0f7-4fe4-b51b-3c781db8f7c8_3_html_fragment_chunk0", "section_type": "html_fragment", "section_title": "Beredskabsplan for æresrelaterede konflikter og negativ social kontrol - godkendelse", "committee": "Plan- og Tryghedsudvalget", "meeting_date": "2024-04-23T16:00:00+02:00", "case_number": "24-003086", "agenda_index": 3, "text": "Beslutning 2. Orienteringen blev taget til efterretning, idet udvalget ønsker en opfølgning efter 12 måneder. Fremstilling Sagsprocedure Plan- og Tryghedsudvalget, Skole-, Børne- og Ungeudvalget, Social- og Handicapudvalget, Økonomiudvalget og Byrådet Resume Sagen handler om, at kommunalbestyrelsen jf. Barnets lov skal godkende en beredskabsplan for æresrelaterede konflikter og negativ social kontrol. Administrationen har i samarbejde med Styrelsen for Integration og Rekruttering (fremadrettet SIRI) udarbejdet en beredskabsplan for forebyggelse, opsporing og håndtering af æresrelaterede konflikter og negativ social kontrol målrettet børn, unge og voksne. Beredskabsplanen understøtter Børne - og Ungepolitikken, som har fokus på forebyggelse, opsporing og tidlig indsats målrettet børn og unge. Ligeledes understøtter beredskabsplanen Integrations- og Hjemsendelsespolitikkens målsætning om forebyggelse af negativ social kontrol. Indstilling Administrationen indstiller, at Skole-, Børne- og Ungeudvalget godkender beredskabsplanen for æresrelaterede konflikter og negativ social kontrol at Plan- og Tryghedsudvalget tager orienteringen til efterretning at Social- og Handicapudvalget tager orienteringen til efterretning Sagsbeskrivelse Kommunen skal jf. Barnets lov udarbejde et beredskab til forebyggelse, opsporing og håndtering af æresrelaterede konflikter og negativ social kontrol blandt børn, unge og deres familier. Beredskabet skal udformes skriftligt, vedtages af kommunalbestyrelsen og offentliggøres. Kommunalbestyrelsen skal revidere beredskabet løbende efter behov, dog som minimum hvert fjerde år. Proces Greve Kommune har udarbejdet en beredskabsplan med processtøtte fra SIRI. Der er afholdt afdækningsworkshop med repræsentanter fra Center for Børn og Familier, Center for Dagtilbud og Skoler og Center for Job og Socialservice. Der har været enten leder - eller medarbejderrepræsentanter fra følgende områder involveret i udarbejdelsen: Familierådgivningen, Pædagogisk Psykologisk Rådgivning, Sundhedsplejen, Politiet, Greve nord projektet, Arenaskolen, Krogaardskolen, daginstitutionen Nova, Greve kulturbase, Greve Gymnasie og Gadeteam. Deltagernes input til, hvordan der opspores og handles når børn, unge og voksne bliver udsat for æresrelaterede konflikter og negativ social kontrol, er indarbejdet i beredskabsplanen. Formål og indhold Formålet med beredskabsplanen er at sikre et grundlæggende vidensniveau hos fagpersoner i Greve Kommune i forhold til forebyggelse, opsporing, tidlig indsats og håndtering af sager om æresrelaterede konflikter og negativ social kontrol. Herunder hvordan fagpersoner indenfor børne- og ungeområdet og voksenområdet skal handle ved bekymringstegn og mistanke. Beredskabsplanen består af begrebsforklaringer og beskrivelse af bekymringstegn hos børn, unge og voksne. Da lovgivningen og kommunens forpligtelser er forskellige på områderne, er konkrete handlingsanvisninger opdelt i børn og unge under 18 år og voksne over 18 år. Beredskabsplanen henvender sig til alle fagpersoner i Greve Kommune, der arbejder med børn, unge og voksne. Beredskabsplanen skal sikre en professionel tilgang og håndtering i situationer, hvor børn og unge bliver udsat for æresrelaterede konflikter og negativ social kontrol, eller ved bekymring og mistanke herom. Beredskabsgruppe Greve Kommune har nedsat en beredskabsgruppe bestående af repræsentanter fra Center for Børn og Familier, Center for Dagtilbud og Skoler og Center for Job og Socialservice. Repræsentanterne har særlig viden om temaet og kan vejlede i konkrete situationer. Fagpersoner på tværs af centre i Greve Kommune kan kontakte beredskabsgruppen, når der opstår tvivlsspørgsmål eller hvis der er behov for en konkret indsats. Medlemmer af beredskabsgruppen og rådgivere i Familierådgivningens visitation vil løbende opkvalificeres inden for f.eks. lovgivning, håndtering af sager, psykologiske perspektiver og interkulturelle samtaler om æresrelaterede konflikter, og derved får flere kompetencer til at løfte rollen som vidensperson. Forankring Når beredskabsplanen er godkendt, vil administrationen påbegynde implementeringsprocessen i Greve Kommune og beredskabsplanen introduceres for fagpersoner der arbejder med børn, unge og voksne. SIRI tilbyder kurser, oplæg, webinar mv. målrettet fagpersoner på det almene børne - og ungeområde og specialområdet på børn-, unge- og voksenområdet. Det betyder, at f.eks. skoler, fritids- og uddannelsesinstitutioner samt myndighedsområdet kan tilgå forløb hos SIRI og dermed få viden om opsporing og håndtering af æresrelaterede konflikter og negativ social kontrol i praksis. Lovgrundlag Barnets Lov Lov om Socialservice Økonomiske konsekvenser Sagen har ingen økonomiske konsekvenser for Greve Kommune. Alle forløb hos SIRI er gratis for kommuner, øvrige myndigheder og civilsamfundet. Tidsplan Beredskabsplanen gælder for 2024-2028 og skal revideres inden 1. april 2028. Sagens forløb 22/04/2024 Social- og Handicapudvalget 3) Taget til efterretning. 23/04/2024 Skole-, Børne- og Ungeudvalget Anbefales.", "source_path": "data/greve/raw_dagsordener/Plan- og Tryghedsudvalget_2024-04-23T16:00:00+02:00_45661652-e0f7-4fe4-b51b-3c781db8f7c8.json", "meeting_year": 2024, "meeting_month": 4, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "45661652-e0f7-4fe4-b51b-3c781db8f7c8", "chunk_id": "45661652-e0f7-4fe4-b51b-3c781db8f7c8_4_html_fragment_chunk0", "section_type": "html_fragment", "section_title": "Det videre arbejde med velfærdsborgersamlingens anbefalinger", "committee": "Plan- og Tryghedsudvalget", "meeting_date": "2024-04-23T16:00:00+02:00", "case_number": "23-011325", "agenda_index": 4, "text": "Beslutning 1. Godkendt. 2. Udvalget ønsker yderligere arbejde med ambassadører for velfærdsdialog borgerdialog i bydele 3. Godkendt. Fremstilling Sagsprocedure Plan- og Tryghedsudvalget Resume På Plan- og Tryghedsudvalgsmødet den 6. februar 2024 besluttede udvalget, at der skal arbejdes videre med forankring af velfærdsborgersamlingens anbefalinger hos såvel byråd som borgere, herunder hvordan der eventuelt kan arbejdes med yderligere involvering af borgerne efter velfærdsborgersamlingen har afleveret anbefalingerne til byrådet. Denne sag fremlægger forslag til, hvordan der kan arbejdes videre med anbefalingerne, og hvordan der kan ske yderligere involvering. Indstilling Administrationen indstiller, at Plan- og Tryghedsudvalget godkender processen for det videre arbejde med anbefalingerne drøfter de skitserede muligheder for yderligere involvering beslutter om der skal udarbejdes et udvidelsesforslag til budget 2025-2028. Sagsbeskrivelse Lancering af og tilbagemelding på anbefalinger Byrådet besluttede den 19. juni 2023, at der skal afholdes en velfærdsborgersamling, der skal komme med anbefalinger, der kan understøtte byrådet i arbejdet med prioritering på velfærdsområderne. Velfærdsborgersamlingen er nu under afvikling og Byrådet modtager velfærdsborgersamlingens endelige anbefalinger ved en seance i byrådssalen den 26. juni 2024 kl. 15.30-16.30 forud for byrådsmødet. Programmet for lanceringen er vedlagt sagen som bilag 1. Anbefalingerne modtages derefter officielt på byrådsmødet, der afholdes umiddelbart efter. Forankring af anbefalinger Som en del af borgersamlingens metode har Byrådet ved borgersamlingens igangsættelse forpligtet sig til at give en status på arbejdet med anbefalingerne inden for de første 3 måneder efter modtagelse af anbefalinger og igen inden for 12 måneder. Der skal sikres åbenhed i offentligheden i fremdriften af behandlingen og evaluering af processen. Det indebærer blandt andet, at byrådet skal forholde sig konkret til borgersamlingens anbefalinger. Indenfor 3 måneder efter modtagelsen af anbefalingerne vil Plan- og Tryghedsudvalget derfor få forelagt en sag med administrationens foreløbige bud på, hvordan der kan arbejdes med anbefalingerne. Sagen vil gå i forløb til byrådet. På samme møde vil administrationen fremlægge forslag til opfølgende brev, der kan afsendes til borgersamlingens medlemmer. Tilsvarende vil udvalget genbehandle anbefalingerne efter 12 måneder og give fornyet konkret tilbagemelding. Det er endnu for tidligt i processen at sige, hvilken form og hvilket indhold anbefalingerne til fremtidens velfærd kommer til at have, men det er sandsynligt, at det videre arbejde med anbefalingerne og implementering af dem kalder på involvering af specifikke borgergrupper, organisationer, erhvervsliv, foreninger eller civilsamfund, så der skal inddrages udover borgersamlingens medlemmer og bygges videre på samlingens anbefalinger. Forslag til konkret involvering i forhold til anbefalingerne vil indgå i sagen, der fremlægges i Plan- og Tryghedsudvalget indenfor 3 måneder efter afleveringen af anbefalingerne. Yderligere involvering af Greve Kommunes borgere og erhverv Baggrunden for at etablere en velfærdsborgersamling var et ønske om bredere borgerinvolvering i forhold til prioriteringer, herunder også at skabe et bredere kendskab blandt borgerne til det økonomiske råderum og de aktuelle velfærdsbehov og den udvikling, der tegner sig i de kommende år. Derudover var målet at skabe en kultur for dialog om velfærdsprioritering blandt alle kommunens borgere. Ved at arbejde med yderligere borgerinvolvering kan såvel det ønskede kendskab som den ønskede kultur understøttes og gro – dette uanset borgersamlingens anbefalinger. Der er forskellige mulige metoder til dette. Disse udfoldes i de følgende afsnit og udvalget kan drøfte hvilke af disse metoder, der kan indgå i det videre arbejde og et eventuelt udvidelsesforslag til budget. Systematisk dialog med foreninger, bestyrelser mv. Der kan udarbejdes en systematisk plan og metode for dialog med foreninger og bestyrelser om de økonomiske rammer og udviklingen i behov for derved at udbrede kendskab og understøtte kultur for dialog. Planen kan udarbejdes så den systematisk sikrer dialog med alle bestyrelser og råd og systematisk tilbydes til alle foreninger, herunder også erhvervsforeninger. Det anbefales at en sådan dialog gennemføres efter en egnet struktureret metode for at sikre formålet – nemlig kendskabet til det brede billede af den økonomiske situation og oparbejdelse af kultur for dialog. Metoden vil skulle udvikles. Dialogen vil kunne varetages af såvel politisk niveau som administrativt alt efter hvad udvalget ønsker. Borgerdialog Der kan også inviteres til borgerdialog med offentligheden bredt i Greve Kommune i form af borgermøder eller lignende – f.eks. som der blev gjort ved velfærdsborgersamlingens åbne borgermøde den 3. april 2024. Der var 16 borgere, der deltog i det åbne borgermøde, hvilket var lavere end forventet. De input, som de gæstende borgere kom med, var værdifulde i borgersamlingens arbejde, men det viser, at det kan være svært at få borgerne i tale, når der inviteres bredt. Derudover afholdes der i 2024 for 3. gang orienteringsmøde om budget såvel virtuelt som fysisk for Greve Kommunens borgere i forbindelse med budgetarbejdet. Dette medvirker til kendskab til økonomiske rammer og udfordringer blandt de borgere der deltager. Der kan arbejdes med at udbrede kendskabet til dette. Borgerpanel Det er også en mulighed at etablere et borgerpanel, som vil bestå af en stående gruppe borgere, der kan rådspørges, når der ønskes yderligere borgerinddragelse. Et borgerpanel består typisk af 1000-1500 borgere, der rådspørges digitalt. Det skal bemærkes, at der skal bruges administrative kræfter til etablering og drift af borgerpanelet samt behandling og formidling af resultater af afstemninger og meningstilkendegivelser. Det skal derudover bemærkes at et digitalt panel ikke nødvendigvis understøtter ønsket om øget kendskab og dialog. Ambassadører for velfærdsdialog Der kan arbejdes med at skabe et særligt netværk af ambassadører for velfærdsdialog, der på forskellig vis kan bringes i spil til at udvide forståelse og velfærdsdialogen blandt flere af kommunens borgere. Netværket kunne bestå af medlemmer af velfærdsborgersamlingen, der måtte ønske en fremtidig rolle i arbejdet (frivilligt) og derudover er der et potentiale i at række ud til de borgere, der meldte sig til velfærdsborgersamlingen uden at blive udtrukket. Der var 365 borgere, der ansøgte om at blive en del af borgersamlingen. 40 blev udvalgt og de resterende 325 modtog et afslag sammen med et tilbud om at blive inviteret til en efterfølgende borgerinvolvering, hvis byrådet måtte beslutte det. 33 ud af de 325 borgere, har svaret, at de gerne vil inviteres. Man kunne lave et særligt kursuslignende forløb for disse borgere med henblik på, at disse samt den nuværende gruppe af borgere i den igangværende borgersamling bliver ambassadører for velfærdsdialog. Særligt ungefokus Det ikke er lykkedes at opnå den ønskede demografiske afspejling af Greve Kommunes befolkning på ungeområdet i den nuværende borgersamling. Op til og under borgersamlingen har der været gjort flere forsøg på at få unge involveret gennem fælleselvråd, Gymnasiet, 10. klasse og Greve Kulturbase. Der skulle have været fem ungerepræsentanter i alderen 16-25 år i borgersamlingen, men de er enten ikke mødt op eller er faldet fra undervejs, så der er nu ingen medlemmer i den aldersgruppe i borgersamlingen. Det kan derfor overvejes, om der i det videre arbejde med anbefalingerne og udbredelse af forståelse og rammer skal afsættes midler til at bringe et ungeperspektiv ind i anbefalingerne. Det kan videre overvejes, om der skal arbejdes særligt med emnet i folkeskolernes undervisning i samfundsfag. Administrationen indstiller at udvalget drøfter de mulige modeller og beslutter om der skal udarbejdes udvidelsesforslag til budgettet. Administrationen vil i et eventuelt budgetforslag sikre at dette udarbejdes, så der kan vælges mellem de forskellige modeller og så hver af disse kan udfoldes i forskellig økonomisk tyngde. Lovgrundlag Byrådsbeslutning den 19. juni 2023. Økonomiske konsekvenser Byrådet har afsat 450.000 kr. til afholdelse af velfærdsborgersamlingen. Hele beløbet forventes anvendt i 2024. Såfremt det besluttes, at der skal arbejdes med en eller flere af ovennævnte modeller, vil det indgå i forhandling af budget 2025-2028. Kommunikation Kommunikationen til offentligheden om arbejdet med anbefalingerne til byrådet følger projektets kommunikationsplan og kommunikeres via kommunens kanaler. Tidsplan Velfærdsborgersamlingen er tilrettelagt, så anbefalingerne kan indgå i byrådets arbejde med budget 2025-2028 og videre frem mod budget 2026-2029. Øvrige forhold Projektleder Lene Lykke Sjøstrand deltager i mødet.", "source_path": "data/greve/raw_dagsordener/Plan- og Tryghedsudvalget_2024-04-23T16:00:00+02:00_45661652-e0f7-4fe4-b51b-3c781db8f7c8.json", "meeting_year": 2024, "meeting_month": 4, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "45661652-e0f7-4fe4-b51b-3c781db8f7c8", "chunk_id": "45661652-e0f7-4fe4-b51b-3c781db8f7c8_5_html_fragment_chunk0", "section_type": "html_fragment", "section_title": "Tryghed i Greve Nord - forslag til tiltag", "committee": "Plan- og Tryghedsudvalget", "meeting_date": "2024-04-23T16:00:00+02:00", "case_number": "23-003820", "agenda_index": 5, "text": "Beslutning 1. Ikke godkendt. Udvalget ønsker en ny sag om, Parkering. At administrationen går i dialog med Askerød og Gudernes Kvarter om, at de selv må investere i p-pladser langs Hundigevej, hvis det er muligt. Belysning og beplantning. At administrationen fremlægger ideer med baggrund i materialet fra dialogmødet og desuden et forslag om belysning bag svømmehallen. Fremstilling Sagsprocedure Plan- og Tryghedsudvalget samt Klima-, Teknik- og Miljøudvalget Resume Udvalget besluttede på mødet den 16. januar 2024, at administrationen skal belyse, hvilke tiltag indenfor beskæring af beplantning, belysning og parkering, som vurderes at kunne bidrage til øget tryghed i Greve Nord, samt belyser inddragelsesmuligheder i forbindelse med de konkrete tiltag. I denne sag beskrives forslag til tiltag samt inddragelse, hvorefter der kan indhentes tilbud og igangsættes opgaver indenfor det afsatte budget. Indstilling Administrationen indstiller, at Plan- og Tryghedsudvalget godkender de beskrevne tiltag samt forslag til inddragelse, hvorefter der indhentes tilbud, og arbejderne igangsættes indenfor det afsatte budget. at Klima-, Teknik- og Miljøudvalget tager orienteringen om de beskrevne tiltag til efterretning. Sagsbeskrivelse Udvalget besluttede på udvalgsmødet den 16. januar 2024 (pkt. 12), at administrationen skal fremlægge en sag, der belyser forslag til tryghedsskabende tiltag i Greve Nord indenfor de tre kategorier: Beskæring af beplantning, forbedring af belysning samt bedre parkeringsforhold. Herunder skal inddragelsesmulighederne i forbindelse med de konkrete tiltag beskrives. Administrationen har været på besigtigelse i Greve Nord, for at vurdere nogle af de tiltag, som kan bidrage til at fremme trygheden indenfor de ønskede kategorier og fremlægger hermed nedenstående konkrete forslag inden for de tre kategorier. Beplantning Langs cykelstien på Hundige Centervej mellem Lillevangsvej og Godsvej er der arealer med beplantning, som afskærmer udsigtsmulighederne fra vejen og ind på cykelstien. For at gøre det mere trygt at færdes på cykelstien, kan den tætte buskbeplantning fjernes, mens træerne bliver stående. Derved opnås mere synlighed langs stien. Beplantningen ved tunnelen på hjørnet af Hundige Centervej og Godsvej kan ligeledes skæres kraftigt tilbage. Samtidig kan beplantningen ved de to tunneler ved Storebjerg og Knøsen beskæres, så man nemmere kan se, hvad der sker for enden af tunnelen (jf. bilag 1). Administrationen vurderer, at omkostningen for beskæring af ovenstående beplantning udgør ca. 50.000 kr. Belysning I forbindelse med projektet omkring Hundige Strandby er belysningen på broen ved Hundige Station nævnt som et område, der med fordel kan forbedres. Broen hører dog under DSB og administrationen er i dialog med DSB om muligheden for at de forbedrer trygheden her. Belysningen på stiforbindelsen fra Portalen til Waves (Tangentstien), der ejes af Greve Kommune kan forbedres væsentligt. Der er 24 lyspunkter i dag (jf. bilag 2). Armaturerne sidder i dag i ca. en meters højde på begge sider af cykelstien, og lyskilderne er ikke LED. Lysudbyttet er ikke tilstrækkeligt fra de nuværende lyspunkter, hvilket kan få stien til at virke utryg i de mørke timer. Armaturerne anbefales udskiftet fra lave pullertlamper til master med armaturer i ca. 3,5 meters højde. En ny belysning vil både forny og forbedre belysningen på både fortov og cykelsti. Med moderne optik i armaturerne kan man målrette det belyste område fra armaturerne langs stiområdet, og samtidig undgå at der opstår utilsigtet blænding af boligerne i Hegnsgården langs stien. Udskiftning vil samtidig blive opdateret med LED lyskilder. Det skal samtidig vurderes, om antallet at lyspunkter kan reduceres til færre lyspunkter med en bedre målrettet belysning. Dette vil give en besparelse i forhold til forbrug og udstyr, samtidig med at oplevelsen af tryghed øges. Administrationen vil indhente tilbud på udskiftning af armaturer, og arbejde videre med opsætning af ny belysning. Administrationen vurderer, at udgifterne til forbedret belysning vil udgøre ca. 300.000 kr. Parkering Der bliver dagligt parkeret i rabatten langs Hundigevej ved Gudernes Kvarter. Rabatterne bliver kørt op, hvilket giver uhensigtsmæssige trafikale forhold. Vedligeholdelse af rabatterne er vanskeliggjort af de parkerede biler, og de giver dårlige oversigtsforhold ved udkørsel til Hundigevej (jf. bilag 3). Der kan arbejdes med at anlægge parkering parallelt eller vinkelret langs med Hundigevej. Udgifterne til nye p-pladser er høje, og der er mange uforudsete forhold, som skal undersøges nærmere, inden det kan igangsættes. Der står belysningsmaster på strækningen, som betyder, at p-pladserne skal anlægges i mindre etaper mellem lysmasterne. Der er en del usikre udgifter forbundet med anlæggelse af p-pladser såsom ledninger i jorden eller forureningsgraden af den bortkørte jord, som kan fordyre projektet. Herudover vil der være udgifter til rådgiver. En umiddelbar vurdering er, at 18 p-pladser fordelt på tre etaper koster ca. 500.000 kr. En parkeringsplan skal godkendes af politiet, som vurdere oversigtsforhold, og om hastigheden skal nedsættes yderligere på strækningen. I dag er hastigheden 50 km/t og 45 km/t mellem de to bump ved Hedelunden . Administrationen kan ikke anbefale, at der arbejdes med at undgå parkering ved at afspærre med autoværn eller kantpæle. Det vil øge driftsudgifterne ved vedligeholdelse af rabatten. Materiellet bliver samtidig ofte ødelagte eller fjernet. Det er administrationens anbefaling, at beskæring af beplantning samt udskiftning af belysning ved Tangentstien prioriteres først, hvorefter det må vurderes, hvor mange midler der er til nye p-pladser. Er der midler til minimum fem til ti p-pladser, vil administrationen igangsætte arbejdet, med forbehold for politiets godkendelse. Borgerinddragelse Administrationen vil kontakte relevante borgere eller brugere ifm. forslag til tiltag for belysning og parkering. Det vil umiddelbart være relevant at kontakte Waves , biblioteket, de nærmeste skoler, boligselskabet og politiet m.v., så det er de personer med daglig gang i området, som høres og kan bidrage med relevante tiltag eller forslag. Ingen borgere vil blive direkte berørt at beskæring af beplantning, hvorfor dette arbejde vil udføres uden borgerinddragelse. Lovgrundlag Vejloven. Økonomiske konsekvenser Der er afsat 896.195 kr. til tryghedsskabende tiltag i projektet Tryghed i Greve Nord i 2024 og 2025. Administrationen kender først udgifterne til ny belysning på Tangentstien, når der er indhentet tilbud, men et groft skøn er omkring 300.000 kr. Når den præcise pris kendes, vil administrationen se på mulighederne for anlæggelse af p-pladser for de resterende midler. Beskæring af beplantningen skønnes at koste ca. 50.000 kr. Tidsplan Borgere og brugere vil blive kontaktet skriftligt hen over sommeren, og deres input vil blive gennemgået derefter. I løbet af sensommeren og efteråret vil administrationen indhente tilbud på de relevante tiltag, som efterfølgende vil blive igangsat, så de så vidt muligt er gennemført ultimo 2024.", "source_path": "data/greve/raw_dagsordener/Plan- og Tryghedsudvalget_2024-04-23T16:00:00+02:00_45661652-e0f7-4fe4-b51b-3c781db8f7c8.json", "meeting_year": 2024, "meeting_month": 4, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "45661652-e0f7-4fe4-b51b-3c781db8f7c8", "chunk_id": "45661652-e0f7-4fe4-b51b-3c781db8f7c8_6_html_fragment_chunk0", "section_type": "html_fragment", "section_title": "Lokalplan nr. 14.55 for boligområde ved Vesterbjerg 42 i Greve Landsby samt tillæg nr. 1 til lokalplan nr. 14.29 for boligområde på Vesterbjerg 44 i Greve Landsby, endelig vedtagelse", "committee": "Plan- og Tryghedsudvalget", "meeting_date": "2024-04-23T16:00:00+02:00", "case_number": "24-001238", "agenda_index": 6, "text": "Beslutning 1.-2. Godkendt. Fremstilling Sagsprocedure Plan- og Tryghedsudvalget. Resume Forslag til lokalplan nr. 14.55 for boligområde ved Vesterbjerg 42 i Greve Landsby har været i fire ugers offentlig høring primo 2024. Det tilhørende forslag til tillæg til lokalplan nr. 14.29 for naboboligområdet har været i seks ugers offentlig høring i sommeren 2022. Begge lokalplanforslag forelægges nu til endelig politisk vedtagelse. Indstilling Administrationen indstiller, at lokalplan nr. 14.55 for boligområde ved Vesterbjerg 42 i Greve Landsby vedtages endeligt med de foreslåede ændringer (jf. lokalplanforslag i bilag 1 og høringsskema i bilag 2) at tillæg nr. 1 til lokalplan nr. 14.29 vedtages endeligt med de foreslåede ændringer (jf. forslag til tillæg i bilag 3 og høringsskema i bilag 2) Sagsbeskrivelse Sagshistorik Forslag til lokalplan nr. 14.55 for boligområde ved Vesterbjerg 42 i Greve Landsby har været i høring tre gange. Første høring af lokalplanforslag nr. 14.55 (januar-marts 2022) Forslag til lokalplan nr. 14.55 for boligområde ved Vesterbjerg 42 i Greve Landsby var første gang i høring i otte uger primo 2022. Efter denne høring og en ny vurdering af et bevaringsværdigt beplantningsbælte i skel mod nabobebyggelsen blev det besluttet, at et nyt forslag til lokalplan nr. 14.55 skulle muliggøre fjernelse af dette beplantningsbælte. Anden høring af lokalplanforslag nr. 14.55 samt tillæg til lokalplan nr. 14.29 (juni-juli 2022) Plan- og Tryghedsudvalget godkendte at sende et nyt lokalplanforslag samt et tillæg til lokalplan nr. 14.29 i høring i seks uger den 31. maj 2022 (pkt. 6). Der indkom to høringssvar til forslag til tillæg nr. 1 til lokalplan nr. 14.29 (jf. bilag 4 for høringssvar og bilag 2 for administrationens behandling af høringssvarene). Da der ikke var væsentlige ændringer til tillægget, har administrationen vurderet, at tillægget ikke skal i høring igen, men lægges frem til endelig vedtagelse sammen med forslag til lokalplan nr. 14.55. Der indkom syv høringssvar til forslag til lokalplan nr. 14.55, og disse gav anledning til væsentlige ændringer, hvilket betød, at lokalplanforslaget skulle i høring igen. Tredje høring af nyt forslag til lokalplan nr. 14.55 (januar-februar 2024) Plan- og Tryghedsudvalget godkendte den 16. januar 2024 (pkt. 10), at sende forslag til lokalplan nr. 14.55 i fire ugers høring med ændring af vejadgangen og en ny regnvandsløsning. Administrationen har i denne høring modtaget fem høringssvar (jf. bilag 5). Høringssvar De fire væsentligste emner i høringssvarene (fra den tredje høring) samt administrationens bemærkninger til disse er beskrevet nedenfor (jf. bilag 2). Høringssvarene fremgår i sin fulde længde (jf. bilag 5) . 1. Regnvandsløsning. Tre indsigere er bekymrede for den valgte regnvandsløsning især på baggrund af de seneste måneders kraftigere og hyppigere regn. Høringssvarene giver anledning til en grundigere beskrivelse af regnvandsløsningen i redegørelsen og en mere detaljeret bestemmelse om regnvandsbassinet. Derudover bemærkes det, at administrationen i udarbejdelsen af lokalplanen har sandsynliggjort, at der er plads til et stort nok regnvandsbassin, og at detailprojekteringen af regnvandsbassinet og faskinernes størrelse sikres i byggesagsbehandlingen. 2. Beskyttet jorddige. En indsiger er bekymret for, om det beskyttede nordlige jorddige og dens beplantning, der afgrænser landsbyen vil blive påvirket af den nye bebyggelse. Administrationen bemærker, at det nordlige jorddige er beskyttet af museumsloven. Desuden er der i lokalplanen fastlagt en byggelinje 4,5 meter fra den nordlig skellinje, der svarer til ca. midten af diget, og lokalplanen fastsætter dermed, at der ikke må bebygges inden for denne linje, jf. §6.3. Desuden fastsætter lokalplanen, at beplantningen på diget skal bevares, jf. §8.3. 3. Nedrivning af eksisterende hus. En indsiger er uforstående overfor, at lokalplanens udførelse forudsætter nedrivning af eksisterende hus, da det klimamæssigt kan betale sig at renovere huset. Administrationen påpeger, at lokalplanens antal boliger, regnvandshåndtering og vejadgang gør, at eksisterende hus ikke kan bevares. Hensynet til nabo i nr. 40 er vægtet højere, og lokalplanen har derfor muliggjort at regnvandsbassinet placeres mellem vejadgangen og nr. 40, så denne bliver generet mindst muligt af den nye bebyggelse. Dette betyder, at den ny vejadgang placeres, hvor det eksisterende hus ligger i dag, og at udnyttelse af lokalplanen forudsætter nedrivning af eksisterende hus. 4. Sti . En indsiger refererer til bemærkninger fra Bystrategisk Råd på Plan- og Tryghedsudvalgets møde den 16. januar (pkt. 10) med forslag om en sti gennem området, der forbinder de tre områder Åtoftevænget , lokalplanområdet samt Bjergvænget. Indsiger erklærer sig enig i, at det er en god idé og i øvrigt i tråd med retningslinjer i kommuneplanen og pejlemærket \"Trygge og sammenhængende lokalområder\" i den nyligt vedtagne planstrategi. Desuden stiller indsiger spørgsmålstegn ved , om kommunen laver lokalplaner for bygherrer eller for borgerne. Administrationen bemærker, som beskrevet i sag på Plan- og Tryghedsudvalgets møde den 16. januar (pkt. 10), at administrationen har været i dialog med bygherre om en sti gennem området. Bygherre har ikke ønsket en sti med argumentet om, at stien vil gå ud over hans byggeret. En sti gennem området vil kræve fornyet høring af lokalplanen, da disponering af grunde og dobbelthuse ville skulle revideres, og at naboer ville skulle høres om ændringen. Administrationen vurderer, at ud af de i alt 12 boliger vil en sti gennem området betyde, at der skal fjernes ét dobbelthus (dvs. to boliger). Hvis indstillingen tiltrædes vil administrationen rette forslaget til lokalplan 14.55 for boligområde ved Vesterbjerg 42 i Greve Landsby (jf. bilag 1) til med de konkrete ændringer, der er fremlagt (jf. bilag 2). Lovgrundlag Planloven. Økonomiske konsekvenser Sagen har ingen økonomiske konsekvenser for Greve Kommune, da boligerne, der muliggøres med lokalplanen, er indarbejdet i boligprogrammet, og dermed er der taget højde for den forventede befolkningstilvækst i befolkningsprognose samt skole- og institutionsprognoser. Kommunikation Den endelige vedtagelse af lokalplanen annonceres og offentliggøres på kommunens hjemmeside samt på Plandata.dk efter Plan- og Tryghedsudvalgets behandling. Tidsplan Ultimo april - primo maj 2024: Lokalplan offentliggøres, hvorefter den kan påklages til Planklagenævnet i fire uger.", "source_path": "data/greve/raw_dagsordener/Plan- og Tryghedsudvalget_2024-04-23T16:00:00+02:00_45661652-e0f7-4fe4-b51b-3c781db8f7c8.json", "meeting_year": 2024, "meeting_month": 4, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "45661652-e0f7-4fe4-b51b-3c781db8f7c8", "chunk_id": "45661652-e0f7-4fe4-b51b-3c781db8f7c8_7_html_fragment_chunk0", "section_type": "html_fragment", "section_title": "Lukket: Henvendelser til formanden", "committee": "Plan- og Tryghedsudvalget", "meeting_date": "2024-04-23T16:00:00+02:00", "case_number": "22-003650", "agenda_index": 7, "text": "Orienteringen blev taget til efterretning.", "source_path": "data/greve/raw_dagsordener/Plan- og Tryghedsudvalget_2024-04-23T16:00:00+02:00_45661652-e0f7-4fe4-b51b-3c781db8f7c8.json", "meeting_year": 2024, "meeting_month": 4, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "45661652-e0f7-4fe4-b51b-3c781db8f7c8", "chunk_id": "45661652-e0f7-4fe4-b51b-3c781db8f7c8_8_html_fragment_chunk0", "section_type": "html_fragment", "section_title": "Orientering fra formanden/gensidig orientering", "committee": "Plan- og Tryghedsudvalget", "meeting_date": "2024-04-23T16:00:00+02:00", "case_number": "22-003659", "agenda_index": 8, "text": "Beslutning Orienteringen blev taget til efterretning. Fremstilling Sagsprocedure Plan- og Tryghedsudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller at eventuelle orienteringer tages til efterretning.", "source_path": "data/greve/raw_dagsordener/Plan- og Tryghedsudvalget_2024-04-23T16:00:00+02:00_45661652-e0f7-4fe4-b51b-3c781db8f7c8.json", "meeting_year": 2024, "meeting_month": 4, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "45661652-e0f7-4fe4-b51b-3c781db8f7c8", "chunk_id": "45661652-e0f7-4fe4-b51b-3c781db8f7c8_9_html_fragment_chunk0", "section_type": "html_fragment", "section_title": "Huskeliste og orientering fra administrationen", "committee": "Plan- og Tryghedsudvalget", "meeting_date": "2024-04-23T16:00:00+02:00", "case_number": "22-003655", "agenda_index": 9, "text": "Beslutning Orienteringen blev taget til efterretning. Administrationen orienterede desuden om: Parallelsamfund Greve Kommune er blevet kontaktet af regeringens ghettorepræsentanter med henblik på møde med borgmesteren om status på implementering af initiativer i indsatsen mod parallelsamfund. Regeringens ghettorepræsentanter samt en-to embedsmænd fra Social-, Bolig- og Ældreministeriet deltager i mødet. Mødet afvikles i maj. Der gives status på efterfølgende udvalgsmøde i Plan- og Tryghedsudvalget. Henvendelsen er lagt på som bilag. Fremstilling Sagsprocedure Plan- og Tryghedsudvalget. Resume I sagen gives et kort overblik over administrationens orienteringspunkter. Indstilling Administrationen indstiller, at eventuelle orienteringer tages til efterretning. Sagsbeskrivelse Administrationen orienterer om følgende: Opsætning af kamera til at genkende nummerplader Rigspolitiet ønsker at opsætte kamera, der kan genkende og lagre nummerplader på i alt 112 nye stationære lokationer i Danmark. Rigspolitiet har anmodet Greve Kommune om tilladelse til at opsætte denne nye type kamera i krydset Godsvej/Hundige Centervej. Administrationen vil behandle tilladelserne i foråret med henblik på, at der kan opsættes kamera i det pågældende kryds i 2024. Der er allerede i dag skiltet med, at der er opsat kamera i krydset. Radikalisering og ekstremisme I medfør af Barnets lov § 15, stk. 3 , er kommunen er forpligtet til at udarbejde et beredskab for ekstremisme blandt børn, unge og deres familier. Det samme der gør sig gældende i forhold til beredskabsplan for æresrelaterede konflikter og negativ social kontrol. Beredskabet vedrørende ekstremisme skal udformes skriftligt, vedtages af kommunalbestyrelsen og offentliggøres. Beredskabet skal revideres løbende efter behov, dog som minimum hvert 4. år. Greve Kommune har en beskrivelse/beredskabsplan Mistanke om radikalisering og ekstremisme - Handleguide. Denne vil blive revideret og fremlagt til politisk godkendelse efter sommerferien 2024.", "source_path": "data/greve/raw_dagsordener/Plan- og Tryghedsudvalget_2024-04-23T16:00:00+02:00_45661652-e0f7-4fe4-b51b-3c781db8f7c8.json", "meeting_year": 2024, "meeting_month": 4, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "45661652-e0f7-4fe4-b51b-3c781db8f7c8", "chunk_id": "45661652-e0f7-4fe4-b51b-3c781db8f7c8_10_html_fragment_chunk0", "section_type": "html_fragment", "section_title": "Plan- og Tryghedsudvalgets mødekalender 2024", "committee": "Plan- og Tryghedsudvalget", "meeting_date": "2024-04-23T16:00:00+02:00", "case_number": "22-003652", "agenda_index": 10, "text": "Beslutning Orienteringen blev taget til efterretning. Fremstilling Sagsprocedure Plan- og Tryghedsudvalget. Resume I sagen gives et overblik over Plan- og Tryghedsudvalgets møder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Kalenderen for 2024 er vedlagt som bilag.", "source_path": "data/greve/raw_dagsordener/Plan- og Tryghedsudvalget_2024-04-23T16:00:00+02:00_45661652-e0f7-4fe4-b51b-3c781db8f7c8.json", "meeting_year": 2024, "meeting_month": 4, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "45661652-e0f7-4fe4-b51b-3c781db8f7c8", "chunk_id": "45661652-e0f7-4fe4-b51b-3c781db8f7c8_11_html_fragment_chunk0", "section_type": "html_fragment", "section_title": "Underskriftsark", "committee": "Plan- og Tryghedsudvalget", "meeting_date": "2024-04-23T16:00:00+02:00", "case_number": "22-003657", "agenda_index": 11, "text": "Fremstilling Sagsprocedure Plan- og Tryghedsudvalget. Resume Elektronisk underskriftsark.", "source_path": "data/greve/raw_dagsordener/Plan- og Tryghedsudvalget_2024-04-23T16:00:00+02:00_45661652-e0f7-4fe4-b51b-3c781db8f7c8.json", "meeting_year": 2024, "meeting_month": 4, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
