{"document_id": "8b00e11a-f545-4910-8c7a-132cbc38a4b3", "chunk_id": "8b00e11a-f545-4910-8c7a-132cbc38a4b3_0_html_fragment_chunk0", "section_type": "html_fragment", "section_title": "Godkendelse af dagsorden", "committee": "Skole-, Børne- og Ungeudvalget", "meeting_date": "2024-03-19T08:15:00+01:00", "case_number": "21-014470", "agenda_index": 0, "text": "Beslutning Godkendt. Fremstilling Sagsprocedure Skole-, Børne- og Ungeudvalget Resume Godkendelse af dagsorden for mødet den 19. marts 2024. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Skole-, Børne- og Ungeudvalget_2024-03-19T08:15:00+01:00_8b00e11a-f545-4910-8c7a-132cbc38a4b3.json", "meeting_year": 2024, "meeting_month": 3, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "8b00e11a-f545-4910-8c7a-132cbc38a4b3", "chunk_id": "8b00e11a-f545-4910-8c7a-132cbc38a4b3_1_html_fragment_chunk0", "section_type": "html_fragment", "section_title": "Regnskab 2023 - Godkendelse af handleplaner for afvikling af merforbrug", "committee": "Skole-, Børne- og Ungeudvalget", "meeting_date": "2024-03-19T08:15:00+01:00", "case_number": "24-001342", "agenda_index": 1, "text": "Beslutning Godkendt idet udvalget ønsker en sag, der belyser årsager til sygefravær samt hvordan det håndteres. Fremstilling Sagsprocedure Skole-, Børne- og Ungeudvalget. Resume I henhold til de gældende overførselsregler i Greve Kommune skal en institution eller afdeling, der i det foregående regnskabsår har et merforbrug, der overstiger 2,0 pct., udarbejde en handleplan for nedbringelsen af merforbruget. Med sagen præsenteres handleplaner for afvikling af merforbrug i regnskab 2023 på institutioner inden for udvalgets område til godkendelse. Handleplanerne skal danne rammen for det videre arbejde i 2024 med at nedbringe merforbruget og sikre en økonomi i balance på den enkelte institution. Indstilling Administrationen indstiller, at handleplanerne godkendes for: Mosedeskolen Tune Skole Arenaskolen Damagerskolen Grevekæret Skattekisten Lundebo Møllehaven Tune Ungdomscenter Greve Familiecenter Sagsbeskrivelse I henhold til Greve Kommunes økonomiregulativ skal der udarbejdes handleplaner på institutioner, der ender et regnskabsår med et merforbrug på mere end 2,0 pct. af det korrigerede budget. Handleplanerne udarbejdes af den budgetansvarlige leder i samarbejde med den relevante centerchef og fagdirektør, og endelig skal de godkendes af det relevante fagudvalg. De fremlagte handleplaner danner rammen for det videre arbejde med at nedbringe merforbruget og sikre en økonomi i balance på de berørte institutioner. Der vil blive aflagt status på de godkendte handleplaner i forbindelse med Budgetopfølgning 2 for 2024, som fagudvalgene behandler i oktober. Flere handleplaner på skoleområdet Udvalget skal i denne sag behandle fire handleplaner på skoleområdet. Ved behandlingen i 2023 (for regnskabsåret 2022), var der kun én enkelt skole med et merforbrug, der krævede udarbejdelse af handleplan. Der er flere årsager til, at flere skoler har et merforbrug, som kræver udarbejdelse af handleplaner i år. Samstemmende for de fire skoler er dog, at udgifterne til specialundervisning og specialpædagogiske tiltag fylder mere end tidligere og at det er vanskeligt for skolerne at forene de nødvendige tiltag med det økonomiske råderum. Netop derfor er der med anbefalingerne i den specialpædagogiske analyse iværksat en række initiativer som, over tid, skal medvirke til at styrke kvaliteten i det forebyggende arbejde og dermed også bidrage til at skolernes økonomi kommer i balance. Følgende oversigt viser skolernes resultat for årene 2020 – 2023: Udvikling på dagtilbudsområdet Den overordnede organisering af dagtilbudsområdet blev i 2023 ændret således, at de to distrikter (Nord og Syd) blev nedlagt, og de enkelte institutioner blev gjort til budgetansvarlige enheder. Det er derfor første år, at enkelte kommunale institutionerne har udarbejdet handleplan på baggrund af merforbrug i det foregående regnskabsår. På Skole-, Børne- og Ungeudvalgets områder fremlægges der handleplaner for ti institutioner, nemlig. Skoler: Mosedeskolen Tune Skole Arenaskolen Damagerskolen Hovedlinjer handleplaner for skoler: Visitation og inklusion af elever med behov for specialtilbud Øget vikarbudget ved sygdom Overført underskud fra tidligere år (enkelte skoler) Forventet afvikling over de kommende 3 år (personalereduktion, tilbageholdenhed på vikarbudget og drift) Dagtilbud: Grevekæret Skattekisten Lundebo Møllehaven Hovedlinjer handleplaner for dagtilbud: Øget vikarbudget ved sygdom Børnetal Forventet afvikling over de kommende 3 år (personalereduktion, tilbageholdenhed på vikarbudget og drift) Klubber: Tune Ungdomscenter Hovedlinjer handleplan for Tune Ungdomscenter: Manglende indtægter på visiterede børn Øget vikarbudget ved sygdom Forventet afvikling over de kommende 2 år (personale) Udsatte Børn og unge: Greve Familiecenter Hovedlinjer handleplan for Greve Familiecenter Rekruttering af ny leder Øgede udgifter til supervision, uddannelse og kurser Forventet afvikling de kommende 2 år (reducere udgifter uddannelse mv.) Administrationen indstiller, at de ti fremlagte handleplaner godkendes. Lovgrundlag Greve Kommunes økonomiregulativ. Økonomiske konsekvenser Sagen har ingen økonomiske konsekvenser, idet de bevillingsmæssige konsekvenser håndteres i den generelle overførselssag, der behandles i Økonomiudvalget den 28. februar og i Byrådet den 13. marts 2024. Overførsel af merforbrug fra regnskab 2023 til budgetåret 2024 vil reducere institutionernes råderum i 2024.", "source_path": "data/greve/raw_dagsordener/Skole-, Børne- og Ungeudvalget_2024-03-19T08:15:00+01:00_8b00e11a-f545-4910-8c7a-132cbc38a4b3.json", "meeting_year": 2024, "meeting_month": 3, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "8b00e11a-f545-4910-8c7a-132cbc38a4b3", "chunk_id": "8b00e11a-f545-4910-8c7a-132cbc38a4b3_2_html_fragment_chunk0", "section_type": "html_fragment", "section_title": "Ny budgetfordelingsmodel vedr. skolernes specialundervisning, 2024", "committee": "Skole-, Børne- og Ungeudvalget", "meeting_date": "2024-03-19T08:15:00+01:00", "case_number": "24-002758", "agenda_index": 2, "text": "Beslutning Godkendt med følgende bemærkninger; Udvalget anerkender behovet for en ny model til fordeling af midler til specialundervisning, som i højere grad end for nuværende beror på skolernes rammevilkår. Udvalget ønsker, at der skabes dialog med Skolerådet om baggrunden for behovet, forudsætningerne for en ny fordeling samt en passende indfasningsperiode. Herudover ønsker udvalget, at skolebestyrelsesformændene inviteres ind til yderligere kvalificering af modellen forud for, at modellen sendes i høring. Endelig ser udvalget gerne, at modellen kan vedtages umiddelbart efter sommerferien 2024. Fremstilling Sagsprocedure Skole-, Børne- og Ungeudvalget Resume I denne sag, skal der ikke træffes beslutning - men alene drøftes rammerne om en ny fordelingsmodel til fordeling af skolernes budget til specialundervisning og anden specialpædagogisk støtte. En ny fordelingsmodel er en af de 17 anbefalinger, der indgår i den specialpædagogiske analyse, der blev vedtaget på møde i Byrådet, den 15. august 2023. Administrationen fremlægger sagen med henblik på drøftelse af de grundlæggende mekanismer i en kommende model. Indstilling Administrationen indstiller, at Skole-, Børn- og Ungeudvalget drøfter grundlæggende mekanismer i en ny fordelingsmodel. Sagsbeskrivelse Skolernes undervisningsbudget Skolerne har to budgetter til dækning af den undervisning samt faglige og socialpædagogisk støtte, som eleverne ifølge folkeskoleloven har krav på: Budget til almenundervisningen Budget til specialundervisning og anden specialpædagogisk bistand Budgettet til almenundervisningen udgør i alt ca. kr. 234.000.000 (2024) årligt og dækker omkostningerne til den almindelige undervisning. Budgettet til specialundervisning og anden socialpædagogisk bistand udgør i alt ca. kr. 46.000.000 (2024) årligt, og bruges til støtte af elever med behov der kan dækkes med supplerende undervisning i almenskolen, eller køb af pladser på kommunens specialrækker eller specialskole. Henvisning til specialrække eller -skole: ”Segregering” Kommunens specialrækker er placeret på Arenaskolen, Hedelyskolen og Holmeagerskolen, og Kirkemosegård er en specialskole. Skolernes køb af pladser på kommunens specialrækker og -skole omtales almindeligvis med begrebet segregering, som vil blive anvendt i den resterende del af sagsfremstillingen. Elever med mere vidtgående støttebehov bliver henvist (segregeret) til enten Bugtskolen, dagbehandling med intern skole eller anden mere vidtgående indsats. Disse indsatser falder under servicelovens § 52 og ligger dermed i Center for Børn og Familier og finansieres af særskilt budget hertil. Udfordringer med den nuværende model Med vedtagelse af den nuværende model i 2012 fik de enkelte skoler stillet et fast budget til rådighed, der svarede til deres behov for specialindsatser i forbindelse med almenundervisningen på egen skole og køb af segregering til specialrækkerne på tidspunktet for implementeringen. Hermed blev ansvaret for segregering og den tilhørende økonomi lagt ud på den enkelte skole. Dette beløb er frem til nu for den enkelte skole forblevet et fast beløb, der årligt er fremskrevet med pris- og lønudviklingen (PL-reguleringen). I 2019 blev den samlede pulje tilført kr. 3.000.000. I perioden frem til i dag er der sket en stigning i segregeringen, og i dag er der inden for det samlede budget til specialundervisning ikke de tiltænkte ressourcer til specialindsatser på egen skole. En oversigt over udviklingen og den aktuelle fordeling af skolernes budget til specialundervisning sammenholdt med de tilsvarende udgifter til segregering fremgår af bilag 1. Skoler med et negativt resultat er henvist til at skulle finansiere underskuddet med midler fra budgettet til almenundervisningen. Skoler med positivt resultat kan anvende overskuddet til specialundervisning og forebyggende indsatser i sammenhæng med almenundervisningen på egen skole. Den nuværende budgetfordeling understøtter ikke længere skolernes behov Det er administrationens vurderingen, at den nuværende model, med et fast beløb til hver skole, ikke giver lige muligheder for at dække de nødvendige udgifter til segregering til specialrække eller -skole. Dette forhold skyldes antagelig en blanding af forskydning i skolernes rammevilkår (de sociale og økonomiske vilkår der gælder for familierne) og den tilfældighed, der er knyttet til en række af de vilkår, der indgår i det samlede rammevilkår. Eksempelvis blev midlerne i 2012 fordelt ud fra det faktiske behov på dét tidspunkt. Det er således administrationens vurdering, at behovene har ændret sig på de enkelte skoler og at den nuværende fordeling ikke er dækkende for de aktuelle behov. Udformning af en ny model Den ny model skal understøtte målet for de 17 indsatser, der er peget på i den specialpædagogiske analyse: At understøtte flest mulige elever tættest muligt på den almindelige skole og undervisning med den rette hjælp og støtte. Samtidig bør den kunne give skolerne lige muligheder for at afholde de nødvendige omkostninger til segregering. De to yderpunkter: En central model og en decentral model I en helt central model melder skolerne deres behov for økonomisk støtte ind til et centralt udvalg, der bevilger fra en central pulje. Ansvaret for beslutning om segregering ligger således i det centrale udvalg. I en helt decentral model meldes en budgetramme ud til de enkelte skoleledere (og skolebestyrelser), der herefter har ansvaret for beslutning om segregering (i udgangspunktet den model, der anvendes i dag). Udfordringen ved den helt centrale model er, at ansvaret for den enkelte elevs støtte til skolegangen ligger hos udvalget, der ikke i øvrigt er ansvarlig for elevens skolegang. Udfordringen ved den helt decentrale model er, at det er vanskeligt at pege på de elementer i rammevilkåret for den enkelte skole, der kan bruges til at fordele det samlede budget på en måde, der giver lighed mellem skolerne, og dermed også lighed for forældre og elever. Hvem segregeres? – fokus på rammevilkår En meget omfattende analyse af de segregerede elever udført af Indenrigs- og Sundhedsministeriets benchmarkingenhed (december 2023) udpeger en lang række vilkår for de segregerede elever, der statistisk set har haft indflydelse på, at de blev segregeret. Analysen omfatter alle segregerede elever i Danmark og udpeger de sociale og socioøkonomiske forhold, der med stor statistisk sikkerhed påvirker sandsynligheden for, at en given elev bliver segregeret. I bilag 2 er gengivet analysens opstilling af sådanne forhold. For hvert forhold er angivet en statistisk indikation af den indbyrdes vægtning af virkningen af disse forhold. Jo større tal, jo større vægt har forholdet på sandsynligheden for segregering eller ikke segregering. Positive tal (vist på rød baggrund) angiver forhold, der øger sandsynligheden for segregering i forhold til den angivne reference). Disse vilkår udgør tilsammen den enkelte skoles rammevilkår. Sandsynligheden for, at en given elev bliver segregeret, er således ikke jævnt fordelt over alle elever. Decentral model – behov for fordelingsmekanisme Med en decentral model vil der være brug for en fordelingsmekanisme, der fordeler budgetterne efter det bedste vurdering af fordelingen af de objektive behov. I den sammenhæng er to forhold vigtige: Skolens størrelse og skolens rammevilkår. Rammevilkåret – i det omfang det lader sig beregne – vil kunne bruges til at flytte midler til skoler, hvor sandsynligheden for segregering er højere. Ikke alle segregeringer vil kunne forklares ved rammevilkåret eller andre objektivt observerbare forhold, hvilket giver rum for, at behov for segregering også i en vis udstrækning er helt tilfældigt fordelt. Derfor vil store skoler have et relativt større behov for at segregere elever end mindre skoler. En fordelingsmekanisme bør derfor tage højde for både skolernes rammevilkår og skolernes størrelse. Dermed vil skolerne blive stillet mere lige med hensyn til den dobbelte opgave at skulle give eleverne den støtte, der er krav om i folkeskoleloven og samtidig respektere den økonomiske ramme, der bliver stillet til rådighed. En hybrid model Det er en kompliceret sag at tage stilling til, om segregering er den rigtige beslutning for en given elev. Forskningen peger på, at segregerede elever vil få ringere livsvilkår end elever, der har haft deres skolegang i almenskolen. Det er den grundlæggende tanke bag ønsket om at fastholde elever længst mulig i tættest mulige sammenhæng med almenskolen – med den rette hjælp og støtte. Det er derfor, at anbefalingerne i den specialpædagogiske analyse samlet set skal virke for, at antallet af segregerede elever nedbringes uden at kompromittere elevernes behov for støtte. Omvendt er der elever, hvor segregering med stor sikkerhed er den bedste løsning i relation til deres behov. Der vil derfor – uanset tiltagene fra den specialpædagogiske analyse – altid være elever, der fortsat vil have behov for segregering. Det er vanskeligt at gøre sig præcise forestillinger om, hvor mange elever, der vil profitere af at blive flyttet enten fra segregering til almenskole eller til et mindre indgribende segregeret tilbud. Det afhænger både af elevernes helt konkrete behov og af skolernes – både specialsporene og almenskolernes – kapacitet til at kunne løfte opgaven. Et konkret bud i forhold til en beskrivelse af en hybrid model – en blanding mellem en central og en decentral model – vil være at pege på, at maksimalt 25 % af de segregerede elever vil kunne flyttes fra år til år. Det betyder, at minimum 75 % af de elever, der på et givent tidspunkt er segregeret, også i fremtiden vil være det året efter. En hybrid model vil kunne skabe større sikkerhed for, at det ikke vil være økonomiske forhold for den enkelte skole, der står i vejen for det rette valg om segregering.", "source_path": "data/greve/raw_dagsordener/Skole-, Børne- og Ungeudvalget_2024-03-19T08:15:00+01:00_8b00e11a-f545-4910-8c7a-132cbc38a4b3.json", "meeting_year": 2024, "meeting_month": 3, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "8b00e11a-f545-4910-8c7a-132cbc38a4b3", "chunk_id": "8b00e11a-f545-4910-8c7a-132cbc38a4b3_2_html_fragment_chunk1", "section_type": "html_fragment", "section_title": "Ny budgetfordelingsmodel vedr. skolernes specialundervisning, 2024", "committee": "Skole-, Børne- og Ungeudvalget", "meeting_date": "2024-03-19T08:15:00+01:00", "case_number": "24-002758", "agenda_index": 2, "text": "almenskolen – med den rette hjælp og støtte. Det er derfor, at anbefalingerne i den specialpædagogiske analyse samlet set skal virke for, at antallet af segregerede elever nedbringes uden at kompromittere elevernes behov for støtte. Omvendt er der elever, hvor segregering med stor sikkerhed er den bedste løsning i relation til deres behov. Der vil derfor – uanset tiltagene fra den specialpædagogiske analyse – altid være elever, der fortsat vil have behov for segregering. Det er vanskeligt at gøre sig præcise forestillinger om, hvor mange elever, der vil profitere af at blive flyttet enten fra segregering til almenskole eller til et mindre indgribende segregeret tilbud. Det afhænger både af elevernes helt konkrete behov og af skolernes – både specialsporene og almenskolernes – kapacitet til at kunne løfte opgaven. Et konkret bud i forhold til en beskrivelse af en hybrid model – en blanding mellem en central og en decentral model – vil være at pege på, at maksimalt 25 % af de segregerede elever vil kunne flyttes fra år til år. Det betyder, at minimum 75 % af de elever, der på et givent tidspunkt er segregeret, også i fremtiden vil være det året efter. En hybrid model vil kunne skabe større sikkerhed for, at det ikke vil være økonomiske forhold for den enkelte skole, der står i vejen for det rette valg om segregering. Udgangspunktet for fordelingsmekanismen i en sådan hybrid model vil så være, at midler til 75 % af de nuværende segregeringer på forhånd trækkes ud af det samlede budget, og fordeles til de skoler, hvorfra segregeringen bliver betalt. Det kan kort sammenfattes til, at når omkostningen til segregering er helt uomgængelig, bliver den afholdt i det samlede budget forud for, at restbeløbet fordeles til skolerne efter den omtalte mekanisme. Segregering i Greve Kommune Den omtalte analyse fra Indenrigs og Sundhedsministeriets benchmarkingenhed viser, at segregering på landsplan og for Greve Kommune har være stigende siden skoleåret 2016/17. Stigningen på landsplan er opgjort til 33 % (3,9 % til 5,1 %), og for Greve Kommune 55 % (3,4 % til 5,3 %) i samme periode. Analysen betragter treårige perioder for at få mere statistisk retvisende resultater. I denne sammenhæng viser resultater for perioden 2020/21 til 2022/23 at segregeringsprocenten i Greve Kommune er 4,9 % svarende til landsgennemsnittet. I relation til kommunernes rammevilkår viser analysen, at der i Greve Kommune bliver segregeret 12 % færre elever end forventet. Den videre proces Det er administrationens vurdering, at en ændring af den nuværende fordelingsnøgle er et centralt skridt i at skabe mere lige vilkår skolerne imellem. Det er ligeledes administrationens vurdering, at det kræver tid til drøftelser i Skole-, Børne- og Ungeudvalget, Børne-og Skolerådet, i skolebestyrelserne og blandt ledere og medarbejdere. Den videre proces vil, afhængig af drøftelse i relation til nærværende sag, være involvering af ovennævnte parter inden der fremlægges en sag til endelig beslutning. Håndtering af specialundervisningsmidlerne er ligeledes forudsætningen for, at der kan arbejdes med en samlet økonomimodel på området. Denne er ligeledes omtalt i den specialpædagogiske analyse og beskriver kort fortalt ønsket én samlet økonomi på børne- og ungeområdet og ikke som på nuværende tidspunkt, hvor der er en skarp opdeling af økonomierne mellem henholdsvis Center for Dagtilbud og Skole og Center for Børn og Familie. I den specialpædagogiske analyse er den samlede model omtalt som en recirkulationsmodel, hvor færre udgifter til tilbud under Center for Børn og Familier, giver flere midler til tidlige og forebyggende indsatser på kommunens dagtilbud og skoler. Økonomiske konsekvenser Sagen har ingen økonomiske konsekvenser for Greve Kommune. Øvrige konsekvenser Sagen har ikke øvrige konsekvenser. Tidsplan Med udgangspunkt i denne sag vil administrationen fremlægge forslag til en konkret fordelingsmodel, der skal virke fra skoleåret 2024/25.", "source_path": "data/greve/raw_dagsordener/Skole-, Børne- og Ungeudvalget_2024-03-19T08:15:00+01:00_8b00e11a-f545-4910-8c7a-132cbc38a4b3.json", "meeting_year": 2024, "meeting_month": 3, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "8b00e11a-f545-4910-8c7a-132cbc38a4b3", "chunk_id": "8b00e11a-f545-4910-8c7a-132cbc38a4b3_3_html_fragment_chunk0", "section_type": "html_fragment", "section_title": "Principprogram for læringsmiljø på skoler og SFO godkendes", "committee": "Skole-, Børne- og Ungeudvalget", "meeting_date": "2024-03-19T08:15:00+01:00", "case_number": "22-010565", "agenda_index": 3, "text": "Beslutning 1. Godkendt Fremstilling Sagsprocedure Skole-, Børne- og Ungeudvalget og Klima-, Teknik- og Miljøudvalget. Resume Sagen omhandler godkendelse af nyt Principprogram for læringsmiljø på skoler og SFO'er. Denne sag er relevant, da flere af kommunens skoler i de kommende år skal gennemgå et bygningsløft i henhold til rækkefølgeplanen for bygningsoptimering. En godkendelse af principprogrammet vil styrke skolernes undervisningsmiljø og skabe bedre rammer for læring og udvikling for eleverne i Greve Kommune. Indstilling Administrationen indstiller overfor Skole-, Børne- og Ungeudvalget, 1. at Principprogram for læringsmiljø på skoler godkendes. Administrationen indstiller overfor Klima-, Teknik- og Miljøudvalget, 2. at Principprogram for læringsmiljø på skoler tages til efterretning. 3. at principperne indarbejdes i planlægningsfasen ved kommende renoveringsprojekter. Sagsbeskrivelse Byrådet har vedtaget en rækkefølgeplan for løbende renoveringer af kommunens folkeskoler over de kommende 10 år. Som en del af rækkefølgeplanen blev det den 20. juni 2022 (pkt. 17) besluttet i Byrådet at udarbejde et principprogram for skolernes læringsmiljøer med brugerinddragelse af elever og lærere. Flere af skolerne i Greve Kommune vil i de kommende år forventeligt få et bygningsmæssigt løft gennem renovering og udbygning. På skoleområdet ses en tydelig udvikling med fokus på det 21. århundredes kompetencer og praksisfaglige læringsformer. Samtidig er det visionen i Børne- og Ungepolitikken i Greve Kommune at tænke skole mere favnende end i dag. Det betyder fx at nytænkning og større fleksibilitet i indretningen og brugen af lokaler skal sikre, at læringstilbuddet understøtter brede børne- og læringsfællesskaber for børn og unge i både skoletid og SFO-tid. Proces for udvikling af principprogrammet Principprogrammet er udarbejdet i perioden fra november 2022 til april 2023. Her har en tværgående arbejdsgruppe bestående af ledere, lærere og pædagoger fra Greve Kommune bidraget. Arenaskolen, Krogårdskolen, Strandskolen og Tune Skole samt Fælleselevrådet bidrog med deres viden og perspektiver. Derudover har medarbejdere fra administrationen fra både Dagtilbud og Skoler, Teknik og Miljø samt Kultur og Fritid, bidraget med ekstern vejledning fra konsulenthuset Autens . Arbejdsprocessen blev inddelt i tre planlagte faser. Første fase begyndte med en kick-off workshop, hvor fokus blev lagt på skoleudvikling og visioner for fremtidens læring. Efterfølgende blev der arrangeret en studietur til både nye og ombyggede skoler, der gav indsigt og inspiration til det videre arbejde. Afslutningsvis blev der holdt en afsluttende workshop, hvor de grundlæggende principper for fremtidige læringsmiljøer i Greve Kommune blev fastlagt og beskrevet. Principper for skolernes fysiske læringsmiljøer : Principprogrammet har tre overordnede principper for skolernes fysiske læringsmiljøer, som tager sit udgangspunkt i den eksisterende vision for Greve Kommune samt de politikker og strategier, der gælder for børne- og ungeområdet, og kommunens Ejendomsstrategi. Mangfoldige læringsmiljøer : Vi har tidssvarende, mangfoldige og inspirerende læringsmiljøer, der giver børn og voksne gode handlemuligheder. Kloge kvadratmeter: Vi udnytter vores bygninger og kommunale faciliteter godt, tværgående og klogt set i forhold til brugerbehov, miljø og økonomi. Løsningerne laver vi sammen: Vi skaber løsningerne sammen - og er sammen om at udfolde størst mulig værdi deraf for børn og unges læring og trivsel. Principperne er udfoldet i en række pejlemærker for henholdsvis læringsmiljøer, planlægning af byggerier, kloge m 2 og selve processen. Pejlemærkerne skal guide det løbende udviklingsarbejde omkring de fysiske læringsmiljøer både i den daglige lokale praksis såvel som i tværgående samarbejder med både brugere og rådgivere om de større byggeprojekter. Det færdige principprogram er vedlagt (jf. bilag 1). Indkomne høringssvar Principprogrammet har været sendt i høring i skolebestyrelser, lokale råd samt i MED-udvalg. Høringsperioden har været gennemført i perioden 1. oktober – 5. december 2023. Administrationen har modtaget otte høringssvar, som samlet set udviser opbakning til principprogrammet (jf. bilag 2). Skolebestyrelserne Fire skolebestyrelser udviser opbakning til Principprogrammet. Deres bekymring ligger dog i finansieringen af renoveringsprojekter, og om der er tilstrækkelige midler til at realisere principperne. Rådene Høringssvar fra Idræts- og Fritidsrådet, Greve Seniorrådet og Handicaprådet fokuserer på vigtigheden af at inddrage fritidsbrugere i ombygningsprocessen og sikre faciliteter for elever med særlige behov. Administrationen bemærker, at der er taget højde for de to emner i Principprogrammet, der på side 14 adresserer fritidsbrugernes behov og på side otte fokuserer på elever med særlige behov, samt understreger vigtigheden af, at skolerne skal opfylde elevernes behov for autonomi, kompetence og samhørighed. MED -udvalg Et høringssvar fra Krogårdskolens MED-udvalg udtrykker støtte til Principprogrammet og håber på, at der afsættes midler til implementering af principperne på skolerne i Greve Kommune. Baseret på de indkomne høringssvar anbefaler administrationen, at principprogrammet forbliver uændret, men at der i forbindelse med renoveringsprojekter på skolerne belyses et behov for optimering af læringsmiljø. Det foreslås, at der i budgetterne til de kritiske renoveringer samtidig indtænkes et mindre beløb til modernisering af de lokaler, der ligger i de berørte områder. Principprogrammet lægger op til, at skoler, som ikke indgår i rækkefølgeplanen, også vil kunne benytte programmet, da man for relativt få midler kan implementere principperne i den daglige praksis. Der igangsættes en dialog med skolerne om dette. Desuden er der mulighed for, at skolerne kan ansøge om midler til indretning af de fysiske rammer gennem Greve Kommunes pulje for pilotprojekter, der understøtter udviklingsretningen i den specialpædagogiske analyse. Principperne vil blive indarbejdet i de planlagte renoveringsprojekter i overensstemmelse med rækkefølgeplanen for bygningsoptimering og handleplanen for ejendomsstrategien. Dette gælder i første omgang Tune Skole, Krogårdskolen og de kommende pilotprojekter i henhold til specialanalysens pulje til indretning af understøttende læringsmiljøer. Lovgrundlag Bygningsreglement. Økonomiske konsekvenser I forbindelse med større renoveringsopgaver på skolerne vil behovet for optimering af læringsmiljø blive belyst i planlægningsfasen. Kommunikation Principprogrammet vil blive drøftet med kommunens skoleledere, og i Center-MED for Center for Dagtilbud & Skoler og i center-MED for Center for Børn & Familier. På møderne vil skolelederne og center-MED blive præsenteret for programmets principper og pejlemærker. Der vil desuden være vejledning i, og drøftelse af, hvordan principperne kan integreres i den daglige praksis indenfor den eksisterende økonomiske ramme. Sagens forløb 14-03-2024 Klima-, Teknik- og Miljøudvalget 2. tages til efterretning 3. anbefales Afbud: Torben Hoffmann", "source_path": "data/greve/raw_dagsordener/Skole-, Børne- og Ungeudvalget_2024-03-19T08:15:00+01:00_8b00e11a-f545-4910-8c7a-132cbc38a4b3.json", "meeting_year": 2024, "meeting_month": 3, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "8b00e11a-f545-4910-8c7a-132cbc38a4b3", "chunk_id": "8b00e11a-f545-4910-8c7a-132cbc38a4b3_4_html_fragment_chunk0", "section_type": "html_fragment", "section_title": "Anvendelse af kvalitetsstandarder på børne- og ungeområdet", "committee": "Skole-, Børne- og Ungeudvalget", "meeting_date": "2024-03-19T08:15:00+01:00", "case_number": "24-002295", "agenda_index": 4, "text": "Beslutning Udvalget besluttede at genoptage sagen, idet udvalget ønskede at høre om erfaringer fra andre kommuners arbejde med kvalitetsstandarter. Fremstilling Sagsprocedure Skole-, Børne- og Ungeudvalget Resume Udvalget har bedt om en orientering om mulighederne for at anvende kvalitetsstandarder på det specialiserede børne- og ungeområde. På dette område er der mulighed for at fastsætte nogle generelle vejledende kvalitetsstandarder for den lokale udmøntning af hjælp efter loven. Hjælp og støtte efter barnets lov tilrettelægges dog altid efter en konkret og individuel vurdering af det enkelte barns eller den enkeltes unges og familiens behov, forhold og forudsætninger. Kvalitetsstandarder kan være understøttende i forhold til styringen af det specialiserede børne- og ungeområde. Indstilling Administrationen indstiller til, at udvalget beslutter om der ønskes en sag med konkrete bud på vejledende kvalitetsstandarder. Sagsbeskrivelse Kvalitetsstandarder/serviceniveauer Kommunen er i begrænset omfang på voksenområdet forpligtet til at vedtage kvalitetsstandarder (også kaldet serviceniveau) for den hjælp og støtte der ydes. Kommunen kan derudover vælge at fastsætte kvalitetsstandarder der beskriver, hvad borgerne kan forvente at få af hjælp og støtte fra kommunen. Barnets Lov og Servicelovenes karakter af rammelov indebærer, at den enkelte kommunalbestyrelse har en vis fleksibilitet i sin sammensætning af løsninger og brug af faglige metoder. På visse områder giver det kommunalbestyrelsen et politisk handlerum til at fastsætte lokale kvalitetsstandarder for kommunens hjælp til bestemte typer af behov eller målgrupper. Kvalitetsstandarder kan dermed sikre, at: der er et centralt redskab til kommunikation og forventningsafstemning på tværs af politikere, forvaltning, leverandører og borgere. kommunalbestyrelsen kan ved at udarbejde kvalitetsstandarder understøtte sammenhæng mellem økonomien og de ydelser, som borgerne modtager. Kvalitetsstandarder afspejler den løbende udvikling på området, og er et redskab, der kontinuerligt anvendes, evalueres og justeres. lederne får et redskab til den daglige styring af området og et grundlag for opfølgning på budget, service m.m., der ydes til borgerne. medarbejderne i forvaltningen og leverandørerne får en fælles faglig ramme for det daglige arbejde. Bestemmelserne fra serviceloven vedrørende børn og unge er overgået til barnets lov pr. 1. januar 2024 og det fremgår heraf, at der er mulighed for at fastsætte generelle vejledende kvalitetsstandarder for den lokale udmøntning af hjælp efter loven. Uanset at der er et rum for skøn og lokale kvalitetsstandarder, skal kommunen altid vurdere, om den påtænkte indsats afhjælper borgerens behov i den konkrete sag. Det specialiserede børne- og ungeområde Hjælp og støtte efter barnets lov tilrettelægges efter en konkret og individuel vurdering af det enkelte barns eller den enkeltes unges og familiens behov, forhold og forudsætninger. Hjælp og støtte skal ydes med afsæt i barnets eller den unges perspektiv, ressourcer og behov med henblik på at sikre barnets eller den unges bedste. Når det må anses for at af væsentlig betydning af hensyn til barnet eller en ungs særlige behov for støtte, skal kommunen træffe afgørelse om en eller flere støttende indsatser. Kommunen skal vælge den eller de støttende indsatser, som bedst kan imødekomme barnets eller den unges særlige behov for støtte. Støttende indsatser iværksættes på grundlag af en afdækning eller en børnefaglig undersøgelse af barnets eller den unges behov. Afgørelse om tilbud efter barnets lov træffes på baggrund af faglige og økonomiske hensyn. Vurdering af barnets eller den unges behov for støtte Ringsted Kommune har fastsat en række kvalitetsstandarder på børne- og ungeområdet, herunder vedrørende kontaktperson og familiebehandling, som er to ofte anvendte indsatser. Greve Kommune benytter ikke kvalitetsstandarter på Børne/unge-myndighedsområdet, men arbejder med at sikre en fælles faglig forståelse med afsæt i arbejdsgangsbeskrivelser, kompetenceplan og faglig ledelse. Der gives på mødet et casebaseret eksempel på hvordan en sag forløber fra underretning til afgørelse om støtte efter barnets Lov. Eksemplet vil tage afsæt i Greve Kommunes praksis på området og eksemplet vil blive perspektiveret i forhold til hvordan det kunne se ud, hvis der var en kvalitetsstandart på området, ved brug af Ringsted Kommunes kvalitetsstandard. Udarbejdelse af kvalitetsstandarder vil kræve at både medarbejdere og ledere er involveret i processen. Tidsforbruget til udarbejdelse og implementering vil forventeligt kræve cirka et halvt årsværk. Estimatet dækker over skriveopgave, involvering, høring og politiske sagsfremstillinger. Estimatet kan gradueres alt efter hvilken grad af involvering der vil være af medarbejdere og ledelse. Lovgrundlag Barnets lov Økonomiske konsekvenser Sagen har ingen økonomiske konsekvenser for Greve Kommune.", "source_path": "data/greve/raw_dagsordener/Skole-, Børne- og Ungeudvalget_2024-03-19T08:15:00+01:00_8b00e11a-f545-4910-8c7a-132cbc38a4b3.json", "meeting_year": 2024, "meeting_month": 3, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "8b00e11a-f545-4910-8c7a-132cbc38a4b3", "chunk_id": "8b00e11a-f545-4910-8c7a-132cbc38a4b3_5_html_fragment_chunk0", "section_type": "html_fragment", "section_title": "Eventuelt samarbejde om fælleskommunalt tilbud i Vordingborg Kommune", "committee": "Skole-, Børne- og Ungeudvalget", "meeting_date": "2024-03-19T08:15:00+01:00", "case_number": "24-002892", "agenda_index": 5, "text": "Beslutning 1. Taget til efterretning 2. Godkendt Fremstilling Sagsprocedure Social- og Handicapudvalget, Skole-, Børne- og Ungeudvalget, Økonomiudvalget og Byrådet. Resume I Budgetforliget for 2024-27 blev det besluttet, at kontrakten på Hulemosegård skal opsiges og at det skal afsøges, om der kan etableres botilbud/opholdssted i bygningerne. Endvidere blev det besluttet, at det skal afsøges, hvorvidt det kan ske i samspil med andre kommuner, eksempelvis via et §60 selskab. Borgmesteren og administrationen har været i dialog med Vordingborg Kommune, som er beliggenhedskommune for Hulemosegård, om mulighederne for et fælles samarbejde, plangrundlaget for området etc. I denne sag skal der træffes beslutning om den videre fremdrift. Indstilling Administrationen indstiller overfor Social- og Handicapudvalget og Skole-, Børne- og Ungeudvalget, at orienteringen tages til efterretning der arbejdes videre med at afsøge samarbejdspartnere blandt kommunerne i Region Sjælland om etablering af et §60 selskab med henblik på at oprette og drive et tilbud Sagsbeskrivelse Baggrund På baggrund af forligsteksten for Budget 2024-2027 har Borgmesteren rettet henvendelse til Borgmesteren i Vordingborg Kommune for at afsøge muligheden for et eventuelt samarbejde i de bygninger, som nu tidligere husede Greve Kommunes lejrskole, Hulemosegård. Vordingborg Kommunes Borgmester har kvitteret positivt herfor. Af svaret fra Borgmesteren i Vordingborg Kommune fremgår det endvidere, at bygningen ligger i ét af kommunens mest attraktive boligområder og at Vordingborg Kommune derfor også gerne havde set byggeriet anvendt til boligformål. Henvendelser og svar er vedlagt sagen som bilag. Af forligsteksten for Budget 2024-2027 fremgår det endvidere, at forligsparterne er enige om, at der skal skabes rammer for øget udbud af botilbud. På baggrund af forligsteksten har Greve Kommunes Borgmester i dialogen fremhævet ønsket om at afsøge muligheden for at etablere botilbud i bygningerne. Vordingborg Kommune vurderer, at området hvori bygningen er placeret, bedst egner sig til andre målgrupper end botilbud, eksempelvis mor/barn observationshjem, ventilpladser, døgnaflastning og dagbehandling. Det er administrationens vurdering, at behovet for at tilvejebringe egentlig botilbudskapacitet er størst. Det er dog samtidig administrationens vurdering, at én af løsninger på de stigende udgifter på de specialiserede områder er, at kommunerne i langt højere grad samarbejder om at udvikle og drive tilbud i fællesskab, hvorfor et samarbejde om ovennævnte målgrupper kan være et godt første skridt og bane vejen for yderligere tværkommunalt samarbejde. Øget tværkommunalt samarbejde I regi af KKR er det i 2023 besluttet, at Rammeaftale Sjælland skal komme med konkrete forslag til, hvordan kommunerne i Region Sjælland i fællesskab kan arbejde for at kvalitetsudvikle det specialiserede område med henblik på at bryde den stigende udgiftskurve. Greve Kommune har i den forbindelse overtaget det administrative formandskab for Rammeaftalen, og der er nedsat en tværgående udviklingsgruppe bestående af 3 direktører og en centerchef, som skal komme med et oplæg til principper for fremtidig øget tværkommunalt samarbejde. Dette oplæg skal i første omgang drøftes i KKR, og herefter er det planen, at alle kommuner i Region Sjælland skal behandle principperne og tilslutte sig disse. Ét af de principper der arbejdes med handler om, at øge samarbejdet om at oprette og drive tilbud i fællesskab, eksempelvis i form af §60 konstruktion. Et eventuelt tværkommunalt samarbejde om at oprette og drive et fælleskommunalt tilbud i Greve Kommunes bygninger i Vordingborg Kommune vil således understøtte ønsket om øget tværkommunalt samarbejde. Det er endvidere administrationens vurdering, at det over tid er et vigtigt redskab i relation til at bryde den stigende udgiftskurve på det specialiserede område. Målgrupper i et eventuelt tilbud Der er udarbejdet en række analyser i regi af KL og Rammeaftalesamarbejdet som viser, at det særligt er botilbudsområdet der vækster markant i udgiftsbehov. Udgiftsvæksten er størst ved køb af private tilbud. Netop derfor vurderer administrationen, at der skal arbejdes for at øge den kommunale botilbudskapacitet. Dette arbejde pågår i forskellige regi. Eksempelvis er der fra statslig side etableret en egentlig lånepulje til oprettelse af kommunale botilbud i 2025/2026. Administrationen er vidende om, at Ringsted Kommune og Køge Kommune agter at søge lånepuljen, og KKR har besluttet at bakke op om de to kommuners ansøgninger. Flere botilbudspladser i Ringsted Kommune og Køge Kommune øger andelen af pladser og dermed også konkurrencen i relation til private og regionale tilbud. Den øgede konkurrence må forventes at påvirke priserne i positiv retning. Herudover er det lokalt i Greve Kommune besluttet, at afsøge muligheden for etablering af flere botilbud, eksempelvis i Grønlykkeparken og Dahliahuset. Det er således administrationens vurdering, at der aktuelt afsøges en række muligheder for at øge den kommunale botilbudskapacitet. Dermed kan der med rette åbnes en dialog med øvrige kommuner om, at målgrupperne i et eventuelt tilbud i Vordingborg Kommune kan være andre end egentlige botilbud. Den videre proces Såfremt der træffes beslutning om at arbejde videre med at afsøge samarbejdspartnere blandt kommunerne i Region Sjælland om etablering af et fælleskommunalt tilbud, vil administrationen iværksætte dette og herefter vende tilbage med sager til yderligere politisk beslutning, herunder en konkretisering af målgrupper, samarbejdskonstruktion, juridisk grundlag, økonomi etc. Lovgrundlag - Økonomiske konsekvenser Der er ingen direkte økonomiske konsekvenser som følge af sagen. Det er administrationens vurdering, at der igennem øget tværkommunalt samarbejde over tid vil kunne tilvejebringes øget kvalitet og styrket økonomi. Sagens forløb 13-03-2024 Byråd 2022-2025 Beslutning ikke frigivet 18-03-2024 Social- og Handicapudvalget 1. Orienteringen blev taget til efterretning. 2. Anbefales.", "source_path": "data/greve/raw_dagsordener/Skole-, Børne- og Ungeudvalget_2024-03-19T08:15:00+01:00_8b00e11a-f545-4910-8c7a-132cbc38a4b3.json", "meeting_year": 2024, "meeting_month": 3, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "8b00e11a-f545-4910-8c7a-132cbc38a4b3", "chunk_id": "8b00e11a-f545-4910-8c7a-132cbc38a4b3_6_html_fragment_chunk0", "section_type": "html_fragment", "section_title": "Trafiksikkerhedstiltag Tune Skole", "committee": "Skole-, Børne- og Ungeudvalget", "meeting_date": "2024-03-19T08:15:00+01:00", "case_number": "24-001655", "agenda_index": 6, "text": "Beslutning Taget til efterretning. Fremstilling Sagsprocedure Klima-, Teknik og Miljøudvalget, Skole-, Børne- og Ungeudvalget, Økonomiudvalget og Byrådet. Resume Resultatet af trafikanalysen i forbindelse med samling af Tune Skole fremlægges. Analysen indeholder en række konkrete forslag til en trafiksikker skolevej og påvirkning af trafikantadfærden. Der kan tages beslutning om, at udføre en række trafikale tiltag i forbindelse med samlingen af skolen i 2024/25. Indstilling Administrationen indstiller over for Klima-, Teknik- og Miljøudvalget: at \"Trafikanalyse - Skolesammenlægning\" (jf. bilag 1) og \"Tillægsnotat om prioritering af løsningsforslag\" (jf. bilag 2) godkendes . at det besluttes at gennemføre udvalgte væsentlige trafikale tiltag A), B) og C) i 2024, så vidt muligt inden skolestart 2024. at det besluttes at gennemføre de ekstra tiltag E), F) og G) i 2024 (efter skolestart) og i 2025 at der gives en anlægsbevilling på i alt 4,1 mio. kr. fordelt med 2,0 mio. kr. i 2024 og 2,1 mio. kr. i 2025, finansieret af det afsatte rådighedsbeløb til Renovering af Tune skole - Samling, hvormed rådighedsbeløbet frigives. at det besluttes, om administrationen skal udarbejde bruttoanlægsforslag på de resterende fire tiltag Hastighedsdæmpende foranstaltninger på Østergade Ny vejforbindelse mellem Tunehøj og Nordgårdsvej Forøget parkeringskapacitet ved Tune-hallerne Signalregulering ved Tune Parkvej/Nørregade Administrationen indstiller over for Skole-, Børne- og Ungeudvalget, at orienteringen om \"Trafikanalyse - Skolesammenlægning\" (jf. bilag 1) og \"Tillægsnotat om prioritering af løsningsforslag\" (jf. bilag 2) tages til efterretning. Sagsbeskrivelse Byrådet besluttede på sit møde den 19. juni 2023 (pkt. 12), at der skal ske en samling af Tune Skole på Tune Skole Højen. I den forbindelse er det besluttet, at der skal udarbejdes en trafikanalyse af området inkl. vejkrydset Tune Parkvej/Nørregade. Trafikanalysens indhold Administrationen har i samarbejde med ekstern trafikrådgiver udarbejdet \"Trafikanalyse - Skolesammenlægning\" (jf. bilag 1). I Trafikanalysen vurderes det blandt andet, hvor meget ekstra trafik, samlingen kan forventes at skabe ved Højen. Derudover belyses eksisterende og kommende trafikale problemstillinger i området i forbindelse med samlingen. Slutteligt opstilles en række trafikale løsningsforslag med beskrivelse af fordele og ulemper. Trafikanalysen beskriver også etablering af en ny vejforbindelse mellem Nordgårdsvej og Tunehøj og en mulighed for at anlægge yderligere parkering ved Tune-hallerne . Prioritering af de trafikale tiltag Administrationen har i forlængelse af trafikanalysen bedt trafikrådgiveren om at give et bud på at opdele løsningsforslagene i tre grupper, der afspejler deres relevans i forhold til skolesamlingen (jf. bilag 2): Gruppe 1 - Væsentlige trafikale tiltag : Løsningsforslagene i denne kategori vurderes at være essentielle i forhold til at sikre en ordentlig trafikafvikling og sikkerhed ved Tune Skole Højen i fremtiden, når antallet af elever stiger som følge af skolesamlingen. Gruppe 2 - Tiltag der bør prioriteres på sigt : Løsningsforslagene i denne kategori bør på sigt prioriteres ved Tune Skole Højen, da de vil forbedre den trafikale situation. Dog vurderes de ikke at være akut nødvendige i forhold til udvidelsen af skolen. Gruppe 3 - Tiltag der kan implementeres på sigt : Løsningsforslagene i denne kategori er ikke strengt nødvendige, men de kan på sigt vise sig at udgøre en forbedring af de trafikale forhold omkring skolen. Væsentlige trafikale tiltag som udføres først Administrationen anbefaler i tråd med rådgiverens anbefaling, at følgende væsentlige trafikale tiltag (fra gruppe 1) igangsættes og så vidt muligt etableres inden skolestart 2024/25 for at sikre en ordentlig trafikafvikling og trafiksikkerhed (jf. kort og illustrationer i bilag 3): A) Anlæg af fodgængerfelt på parkeringsarealet ved Tune-hallerne samt stiforbindelse til de midlertidige lokaler nord for skolen. Det skaber en direkte forbindelse mellem den eksisterende parkeringsplads ved Tune-hallerne til de midlertidige lokaler til indskolingseleverne, hvorved det vil være naturligt at benytte p-pladserne i forbindelse med aflevering af børn. Dette vil aflaste det eksisterende parkeringsareal øst for Højen, hvor kapaciteten ikke kan følge med efterspørgslen i afleveringssituationen om morgenen. B) Fjernelse af buskads på den nordlige side af Tunehøj og anlæg af torontoblink ved fodgængerfeltet. Der skabes ordentlige oversigtsforhold ved stikrydsningerne - som imødekommer at yngre elever kommer til at færdes nær skolen. C) Nedskiltning til 30 km/t i krydset Tune Parkvej/Nørregade samt langs Tunehøj, og evt. etablering af en til to hastighedsdæmpende foranstaltninger (fx bump). Forbedrer på eksisterende forhold og imødekommer at yngre elever kommer til at færdes nær skolen. D) Indførelse af skolepatruljer et eller flere steder ved stikrydsninger nær skolen. Kan oprettes i et samarbejde mellem skolen og politiet. Skolen har allerede planlagt de nævnte skolepatruljer, som vil gøre det mere trygt at krydse vejene omkring skolen. Trafikale tiltag i 2024 (efter skolestart) og 2025 Administrationen anbefaler, at der igangsættes en række ekstra tiltag (fra hhv. gruppe 2 og 3) for at sikre en god afvikling af trafikken i området omkring Tune Skole Højen (jf. illustrationer i bilag 4): E) Etablering af parkeringslomme med ca. syv afsætningspladser langs den vestlige side af Tunehøj (gruppe 2). Der er ingen anlagte afsætningspladser ved Tune Skole Højen i dag. Der er i trafikanalysen skitseret et forslag, hvor der etableres afsætningspladser langs Tunehøj nordøst for skolen. F) Ny afmærkning og tydeliggørelse af vigepligtsforholdene ved stikrydsninger ved sidevejene langs Tune Parkvej i forbindelse med den dobbeltrettede cykelsti (gruppe 2). Det er oplagt at forbedre krydsningerne i forbindelse med den dobbeltrettede cykelsti langs Tune Parkvej, så prioriteringsforholdene bliver mere tydelige, og det derved bliver mere trygt at cykle på stien. G) Etablering af en mini-rundkørsel ved tilslutningen mellem Tunehøj og en evt. ny kommende vejforbindelse til Nordgårdsvej. Derudover ændret stiforhold rundt om rundkørslen (gruppe 3). Løsningen er ikke anbefalet af rådgiveren som et tiltag der bør prioriteres pt., men det har været et stort ønske i Byggeudvalget og løsningen vil forbedrer brugen af afsætningspladserne i tiltag E. Rådgiveren har anbefalet hastighedsdæmpende foranstaltninger i Østergade (gruppe 2). De resterende tiltag (evt. på længere sigt) Følgende løsningsforslag kan prioriteres på længere sigt: Hastighedsdæmpende foranstaltninger på Østergade Ny vejforbindelse mellem Tunehøj og Nordgårdsvej Forøget parkeringskapacitet ved Tune-hallerne Signalregulering ved Tune Parkvej/Nørregade Administrationen vurderer i lighed med rådgiveren ikke, at de sidste tiltag er nødvendige i forhold til samling af skolen ved skolestart 2024/25 eller umiddelbart herefter. Dog havde rådgiveren som nævnt anbefalet hastighedsdæmpende foranstaltninger på Østergade som et tiltag, der kan have betydning for at flere børn cykler til skole. Der er ikke afsat midler til disse tiltag, og der skal derfor bestilles bruttoanlægsforslag på dem, hvis de skal indgå i budgetforhandlingerne for budget 2025-2028. Byggeudvalgets inddragelse i trafikanalysen Byggeudvalget har indtil videre gennemført fire møder med fokus på de trafikale forhold i området omkring Tune Skole Højen. Trafikanalysen er blevet præsenteret for Byggeudvalget - først som en foreløbig trafikanalyse og senest i den endelige udgave. Skolebestyrelsen har indsendt et høringssvar (jf. bilag 5) Høringssvar fra skolebestyrelsen I nedenstående gives en kort opsummering inkl. administrationens bemærkninger Skolebestyrelsen ser videreførelse af vejen fra Tunehøj til Nordgårdsvej og minirundkørslen som fuldstændig essentielle, og at de bør implementeres i umiddelbar forlængelse af samlingen af Tune Skole på Højen. Administrationen har tilsvarende anbefalet minirundkørslen i forlængelse af samlingen, men har prioriteret andre trafiksikkerhedstiltag over videreførelsen af vejen fra Tunehøj til Nordgårdsvej. Videreførelsen af vejen fra Tunehøj vil være et større anlægsarbejde, som administrationen anbefaler, bør tages med i budgetforhandlingerne for budget 2025-2028, hvis det ønskes. Skolebestyrelsen foreslår også at fodgængerfeltet (nævnt under væsentlige tiltag) implementeres, men kun hen over Tunehøj (og ikke hen over p-pladserne) og at midlerne i stedet anvendes på videreførelsen af Tunehøj til Nordgårdsvej. Administrationen bemærker, at fodgængerfelt over p-pladserne vil have en god betydning for trafiksikkerheden, og at besparelsen ved ikke at udføre dette tiltag er meget lille i forhold til anlæg af en ny vej. Skolebestyrelsen ser ikke sammenhængen mellem regulering af trafikken i Østergade til samlingen af Tune Skole på Højen, og mener at finansieringen af dette bør holdes uden for dette projekt. Administrationen bemærker, at fartreguleringen på Østergade kan have en positiv effekt for at flere vil cykle til skole fra netop denne del af Tune, men at tiltaget ikke er prioriteret. Skolebestyrelsen ønsker desuden at forøge parkeringskapaciteten ved Tunehallen til medarbejdere og aftenarrangementer på skolen. Administrationen anbefaler at afvente om behovet opstår og har lagt det som en mulighed at tage med i budgetforhandlingerne for 2025-2028. Skolebestyrelsen ser ikke en signalregulering af Tune Parkvej/Nørregade som en nødvendighed. Administrationen er enig i dette. Lovgrundlag De i trafikanalysen nævnte tiltag skal drøftes med politiet eller andre myndigheder, før de kan gennemføres. Hvis der skal etableres nye skilte, eller andet der regulerer færdslen, skal politiet også godkende det. Økonomiske konsekvenser \"Trafikanalyse - Skolesamling\" og \"Tillægsnotat om prioritering af løsningsforslag\" indeholder en række adfærdsændrende tiltag, fx skolepatruljer, der kan igangsættes uden større omkostninger. De i indstillingen nævnte væsentlige trafikale tiltag A), B) og C) fra gruppe 1 kan ifølge trafikrådgiverens vurdering udføres for max 1,4 mio. kr. (inkl. uforudsete udgifter). De i indstillingen nævnte øvrige tiltag E), F) og G) fra hhv. gruppe 2 og 3 kan ifølge trafikrådgiverens vurdering udføres for max 2,7 mio. kr. (inkl. uforudsete udgifter). De fire tiltag på længere sigt anbefaler administrationen, at der udarbejdes bruttoanlægsforslag på, hvis de ønskes gennemført. De angivne priser i rapporten er uden uforudsete- og rådgiver-udgifter og må derfor forventes at blive højere end anslået.", "source_path": "data/greve/raw_dagsordener/Skole-, Børne- og Ungeudvalget_2024-03-19T08:15:00+01:00_8b00e11a-f545-4910-8c7a-132cbc38a4b3.json", "meeting_year": 2024, "meeting_month": 3, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "8b00e11a-f545-4910-8c7a-132cbc38a4b3", "chunk_id": "8b00e11a-f545-4910-8c7a-132cbc38a4b3_6_html_fragment_chunk1", "section_type": "html_fragment", "section_title": "Trafiksikkerhedstiltag Tune Skole", "committee": "Skole-, Børne- og Ungeudvalget", "meeting_date": "2024-03-19T08:15:00+01:00", "case_number": "24-001655", "agenda_index": 6, "text": "Østergade kan have en positiv effekt for at flere vil cykle til skole fra netop denne del af Tune, men at tiltaget ikke er prioriteret. Skolebestyrelsen ønsker desuden at forøge parkeringskapaciteten ved Tunehallen til medarbejdere og aftenarrangementer på skolen. Administrationen anbefaler at afvente om behovet opstår og har lagt det som en mulighed at tage med i budgetforhandlingerne for 2025-2028. Skolebestyrelsen ser ikke en signalregulering af Tune Parkvej/Nørregade som en nødvendighed. Administrationen er enig i dette. Lovgrundlag De i trafikanalysen nævnte tiltag skal drøftes med politiet eller andre myndigheder, før de kan gennemføres. Hvis der skal etableres nye skilte, eller andet der regulerer færdslen, skal politiet også godkende det. Økonomiske konsekvenser \"Trafikanalyse - Skolesamling\" og \"Tillægsnotat om prioritering af løsningsforslag\" indeholder en række adfærdsændrende tiltag, fx skolepatruljer, der kan igangsættes uden større omkostninger. De i indstillingen nævnte væsentlige trafikale tiltag A), B) og C) fra gruppe 1 kan ifølge trafikrådgiverens vurdering udføres for max 1,4 mio. kr. (inkl. uforudsete udgifter). De i indstillingen nævnte øvrige tiltag E), F) og G) fra hhv. gruppe 2 og 3 kan ifølge trafikrådgiverens vurdering udføres for max 2,7 mio. kr. (inkl. uforudsete udgifter). De fire tiltag på længere sigt anbefaler administrationen, at der udarbejdes bruttoanlægsforslag på, hvis de ønskes gennemført. De angivne priser i rapporten er uden uforudsete- og rådgiver-udgifter og må derfor forventes at blive højere end anslået. Der er i 2024-2027 afsat i alt 32 mio. kr. til samling af Tune Skole, fordelt på 1 mio. kr. i 2024, 1 mio. kr. i 2025, 10 mio. kr. i 2026 og 20 mio. kr. i 2027. Der mangler fortsat at blive afsat ca. 90 mio. kr. for at finansiere hele samlingen. Midlerne i 2024-2025 er afsat til rådgivning. I beløbene for 2026-2027 er indeholdt 4,1 mio. kr. til etablering af ny forbindelsesvej mellem Rendebjergvej og Tunehøj. Det anbefales at disse midler i stedet for anvendes til de anbefalede tiltag, som udgør op til 4,1 mio. kr. Midler til rådgivning i forbindelse med de trafikale tiltag finansieres af de midler, der er afsat i 2024-2025. Midlerne udmøntes fra \"564 - Renovering af Tune skole - Samling\", til et selvstændigt projekt \"Trafiksikkerhedstiltag Tune Skole\", med et rådighedsbeløb på samlet 4,1 mio. kr. \"564 - Renovering af Tune skole - Samling\" nedskrives dermed med samme beløb. Kommunikation Som en del af projektet med samling af skolen i Tune er der lagt vægt på at inddrage brugerne, for at sikre relevans og kvalitet i projektets proces og udførelse. Brugerinddragelsen blev behandlet på Skole- Børne- og Ungeudvalget den 9. januar 2024 (pkt. 6) og Klima-, Teknik- og Miljøudvalget den 15. januar 2024 (pkt. 2). Der er nedsat et byggeudvalg for at sikre repræsentation af forskellige brugergrupper, herunder medlemmer af skolebestyrelsen, skoleledelse, lærere, elever og repræsentant for Tune-hallerne . Derudover sker der en inddragelse af interessenter via følgegruppen for projektet, som forventer at have første møde i april 2024, og derefter mødes to til tre gange om året. Der kommunikeres løbende via opdatering på hjemmesiden, og forældre får opdatering via Aula. Tidsplan De nævnte tiltag - A), B), C) og D) - forventes udført inden eller lige efter skolestart i august 2024. Sagens forløb 14-03-2024 Klima-, Teknik- og Miljøudvalget 1.-2. anbefales 3. anbefales ikke. Udvalget ønsker i stedet, at nedenstående anlægsprojekter anbefales i prioriteret rækkefølge: a) Ny vejforbindelse mellem Tunehøj og Nordgårdsvej, som en del af projektet skal der forberedes for en muligt kommende mini-rundkørsel. b) F) Ny afmærkning af vigepligtsforhold langs Tune Parkvej c) E) Afsætningspladser land Tunehøj d) G) Mini-rundkørsel 4. anbefales, til gennemførelse af projekterne i indstillingspunkt 2) og igangsættelse af projektering af vejen mellem Tunehøj og Nordgårdsvej. 5. anbefales Udvalget takker for de indkomne høringssvar. Høringssvaret fra Handicaprådet, vedlægges den videre behandling. Afbud: Torben Hoffmann", "source_path": "data/greve/raw_dagsordener/Skole-, Børne- og Ungeudvalget_2024-03-19T08:15:00+01:00_8b00e11a-f545-4910-8c7a-132cbc38a4b3.json", "meeting_year": 2024, "meeting_month": 3, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "8b00e11a-f545-4910-8c7a-132cbc38a4b3", "chunk_id": "8b00e11a-f545-4910-8c7a-132cbc38a4b3_7_html_fragment_chunk0", "section_type": "html_fragment", "section_title": "Sammenhængende plan for vejledningsaktiviteter fra 7. klasse om elevers overgang til ungdomsuddannelse", "committee": "Skole-, Børne- og Ungeudvalget", "meeting_date": "2024-03-19T08:15:00+01:00", "case_number": "23-013777", "agenda_index": 7, "text": "Beslutning Taget til efterretning, idet udvalget ønsker at få fremlagt eksempler på skolernes årshjul i efteråret 2024. Fremstilling Sagsprocedure Skole-, Børne- og Ungeudvalget. Resume Sagen handler om lovkrav til styrket samarbejde mellem ungecenterets vejledere og udskolingen på alle skoler, som udvides i en sammenhængende plan for vejledning fra 7.-10. klasse. Uddannelsesparathedsvurderingen (UPV) af elever i udskolingen afskaffes og udarbejdes for sidste gang i dette skoleår 2023/24. I sagen orienteres om, hvordan samarbejde mellem Ungecenteret og Center for Dagtilbud & Skoler omsætter lovkravet i praksis. Indstilling Administrationen indstiller, at sagen tages til efterretning. Sagsbeskrivelse I 2010 blev der i Folketingen vedtaget en lov om Uddannelsesparathedsvurdering. Vurderingen foretages af alle elever i 8. og 9. klasse, og heri skal skolen vurdere elevens faglige, personlige og sociale forudsætninger for at begynde på og gennemføre en ungdomsuddannelse. Med ny lovgivning afskaffes uddannelsesparathedsvurderingen fra det kommende skoleår, 2024/25. I stedet udvides samarbejdet på den enkelte skole mellem ungecenterets vejleder og udskolingen ved at stramme kravene til en sammenhængende plan for vejledning, som skal støtte eleverne i at blive afklaret i deres uddannelsesvalg. Lokalt tilrettelagte aktiviteter skal give alle elever forudsætninger for at vælge, påbegynde og gennemføre en ungdomsuddannelse. Aktiviteterne er indeholdt i den sammenhængende plan, der skal være omdrejningspunkt for elevers overgang til ungdomsuddannelse. I den forbindelse er der særligt to spørgsmål, som skolernes arbejde skal besvare gennem praksis: 1) Hvordan og hvornår identificeres elever med behov for en særlig målrettet skole- og vejledningsindsats og hvilke aktiviteter omsættes det til? 2) Hvordan kædes vejlednings- og undervisningsaktiviteter sammen, så de integreres i undervisningens fag og emner? I arbejdet med elevernes valgkompetence er udgangspunktet, at alle skal være parate til noget. Det skal en målrettet skole- og vejledningsindsats bidrage til. Rammen for den sammenhængende plan for vejledningsaktiviteter på 7. – 10. klassetrin i Greve Kommune er vedlagt som bilag. Den foreslås offentliggjort på linje med de aktuelle mål og rammer for vejledningen, som lovgivningen om den kommunale ungeindsats tilsiger. Skolens sammenhængende plan Hver skole arbejder med og aftaler, hvordan vejlednings- og undervisningsaktiviteter kædes sammen og integreres i undervisningens fag og emner. En række obligatoriske aktiviteter, som skal indgå i planen, omfatter blandt andet brobygning, kollektiv vejledning og en målrettet vejledningsindsats for udvalgte elever. Planen er ikke en individuel vejledningsplan for den enkelte elev, men er til brug for en helhedsorienteret vejlednings- og afklaringsindsats på de nævnte klassetrin. Planen indgår som en del af de overordnede mål og rammer for vejledning, fastsat af byrådet. Den individuelle uddannelsesplan fremgår af elevens meddelelsesbog. Elevens uddannelsesplan skal fortsat have fokus på aktiviteter, der leder frem til, at eleven kan påbegynde og gennemføre en ungdomsuddannelse (tidligere “bliver uddannelsesparat”). Uddannelsesplanen skal forholde sig til at den unge kan påbegynde en uddannelse og - i et lidt mere langsigtet perspektiv - kan gennemføre en ungdomsuddannelse, der giver adgang til et job eller til fortsat uddannelse. Adgangskrav til optag på en ungdomsuddannelse baseres fra august 2024 alene på grundlag af faglige forudsætninger med uforandrede krav ved optag på de forskellige erhvervsfaglige og gymnasiale uddannelser. Forberedelse til skolernes arbejde med den sammenhængende plan fra 1. august 2024 Administrationen har i et samarbejde mellem udskolingsledere, Ungecenter og Center for Dagtilbud & Skoler udarbejdet en ramme for, hvad planen skal og kan indeholde. I det kommende halvår udfoldes det, hvordan skolerne kan arbejde med at omsætte det til praksis i samarbejde med skolevejledere og andre samarbejdspartnere. Lovgrundlag Loven om ændring af sammenhængende plan for vejledningsaktiviteter træder i kraft fra 1/8 2024 og er gældende fra skoleåret 2024/25. Folkeskoleloven og vejledningslovgivning udgør sammen med den seneste lovændring det samlede lovgrundlag. Økonomiske konsekvenser I fremsættelsen af loven argumenteres for, at kommunerne får færre opgaver, idet UPV’en afskaffes. Lovforslagets økonomiske konsekvenser skal DUT-forhandles med KL. Tidsplan Den sammenhængende plan for vejledningsaktiviteter på 7. – 10. klassetrin i Greve Kommune (bilag 1) offentliggøres fra starten af skoleåret 2024/25.", "source_path": "data/greve/raw_dagsordener/Skole-, Børne- og Ungeudvalget_2024-03-19T08:15:00+01:00_8b00e11a-f545-4910-8c7a-132cbc38a4b3.json", "meeting_year": 2024, "meeting_month": 3, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "8b00e11a-f545-4910-8c7a-132cbc38a4b3", "chunk_id": "8b00e11a-f545-4910-8c7a-132cbc38a4b3_8_html_fragment_chunk0", "section_type": "html_fragment", "section_title": "Orientering om KaMiBe projekt", "committee": "Skole-, Børne- og Ungeudvalget", "meeting_date": "2024-03-19T08:15:00+01:00", "case_number": "24-002241", "agenda_index": 8, "text": "Beslutning Taget til efterretning, idet udvalget ønsker Kultur & Fritidsudvalget inviteres til fællesmøde i forbindelse med evalueringen i efteråret 2024. Fremstilling Sagsprocedure Kultur- og Fritidsudvalget og Skole-, Børne- og Ungeudvalget. Resume Byrådet godkendte den 30. januar 2023 projektet KaMiBe, som er et motorisk projekt. Projektet beskæftiger sig med børn i alderen 5-7 år fra tre udvalgte børnehaver og tre udvalgte skoler i Greve Kommune. Sagen giver en status på projektets deltagere, form og tidshorisont. Indstilling Administrationen indstiller, at orienteringen tages til efterretning. Sagsbeskrivelse Projektet har fokus på arbejdet med karakterstyrker, mindfulness og bevægelse i udvalgte børnehaver, SFO’er og indskolingsklasser i Greve Kommune. Følgende skoler og børnehaver deltager: Krogårdskolen og Abels Hus Damagerskolen og Damhuset Strandskolen og Prinsesseparken I efteråret 2023 blev der afviklet to workshops for det deltagende fagpersonale fra de udvalgte skoler og børnehaver. I februar 2024 er tredje workshop blevet afviklet. Ca. 40 fagpersoner er en del af projektet. Hertil deltager to medarbejdere fra Greve Kultur-Base på workshops for at kunne gøre brug af metoderne i deres undervisning på skoler og i dagtilbud. Hver workshop har en varighed af tre timer og indeholder undervisning forestået af Kristian Rasmussen, lektor ved UC Syd. Konkret er der tale om præsentation af teori, gennemgang af drejebøger, praksisøvelser og lege, refleksion og erfaringsudveksling. Ved hver workshop får fagpersonalet udleveret drejebøger til brug i praksis med børnene. Foruden workshops har lederne for de deltagende børnehaver og skoler deltaget ved et fællesledermøde i januar 2024. Dagsordenen for mødet var at drøfte praksiserfaringer og status på det praktiske arbejde med børnene mellem workshops. Dertil blev evaluerings- og forankringsprocessen drøftet. Undervejs i projektperioden fortager administrationen en afvejning af medarbejderens behov for yderligere supervision i forbindelse med udbredelsen af KaMiBe efter projektperiodens udløb. Administrationen forventer desuden at evaluere projektet i 2. og 3. kvartal 2024 med henblik på at klarlægge, hvorvidt der er grundlag for en forankring og yderligere udbredelse af arbejdet med KaMiBe i Greve Kommunes børnehaver og skoler. Administrationen forventer at afholde opsamlingsmøder i juni 2024 med fokus på lokale erfaringer, fortsat implementering og videre forankring. Der er på nuværende tidspunkt ikke udarbejdet en endelig evaluerings- eller forankringsplan. Arbejdet er i gang i administrationen. Økonomiske konsekvenser Rammebeløbet for projektet er fastsat til 0,5 mio. kr. Midlerne forventes brugt inden udgangen af 2024. Den største budgetpost er udgiften til afvikling af workshops forestået af UC Syd. Hertil kommer vikardækning i børnehaver og skoler ifm. workshops, print af drejebøger samt indkøb af materialer i børnehaver og på skolerne. Et mindre beløb er afsat til forplejning i forbindelse med projektet. I budgettet er der afsat økonomi til at videreføre KaMiBe, hvilket består i kvalificeret opfølgning, udbredelse og forankring af arbejdet med karakterstyrker, mindfulness og bevægelse i Greve Kommunes dagtilbud og skoler i 3. og 4. kvartal 2024. Aktivitetsplan for projektet Aktivitetsplanen er vedlagt som bilag til sagen. Øvrige forhold Fagpersoner fra SFO, skoler og børnehaver vil i projektperioden skulle afsætte arbejdstid til deltagelse på workshop, supervision og evaluering/afslutning. Det samme forventes af personale fra øvrige kommunale intuitioner, som deltager i workshops og mødeafvikling fra juni 2023 til juni 2024. Sammenhængskraften og kontinuiteten i SFO'ens arbejde med mål og indholdsbeskrivelsen og Dagtilbuddets pædagogiske læreplanstemaer indebærer desuden et styrket, og nødvendigt samarbejde mellem dagtilbud og SFO/skoler som KaMiBe er med til at afstedkomme.", "source_path": "data/greve/raw_dagsordener/Skole-, Børne- og Ungeudvalget_2024-03-19T08:15:00+01:00_8b00e11a-f545-4910-8c7a-132cbc38a4b3.json", "meeting_year": 2024, "meeting_month": 3, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "8b00e11a-f545-4910-8c7a-132cbc38a4b3", "chunk_id": "8b00e11a-f545-4910-8c7a-132cbc38a4b3_9_html_fragment_chunk0", "section_type": "html_fragment", "section_title": "Oversigt over ændringerne fra serviceloven til barnets lov", "committee": "Skole-, Børne- og Ungeudvalget", "meeting_date": "2024-03-19T08:15:00+01:00", "case_number": "24-002287", "agenda_index": 9, "text": "Beslutning Punktet udsat til næste møde. Fremstilling Sagsprocedure Skole-, Børne- og Ungeudvalget. Resume Skole-, Børne- og Ungeudvalget blev i november 2023 orienteret om barnets lov. Denne orienteringssag er en opfølgning på implementeringen af barnets lov. Indstilling Administrationen indstiller, at orienteringen tages til efterretning. Sagsbeskrivelse Barnets lov trådte i kraft pr. 01.01.2024 og Familierådgivningen har arbejdet med implementeringen. Med henblik på at understøtte forståelsen af hvilke ændringer den nye lovgivning har medført på det børnesociale område, har administrationen udarbejdet en oversigt over de mest væsentlige ændringer (bilag vedlagt). Der er med Barnets Lov sket mange ændringer, eksempelvis kan det nævnes: Indsatser skal iværksættes hurtigere og på baggrund af færre oplysninger Barnet og den unge har ret til løbende inddragelse og krav på at kunne medvirke aktivt i sagsforløbet på lige fod med forældrene Der skal udarbejdes børnefaglig undersøgelse i færre sager, dog sætter det højere krav til socialfaglig vurdering af bekymringsgraden, inden der er lavet yderligere undersøgelse Børn og unge får flere rettigheder i forhold til at kunne anmode om bestemte ting i sagsforløbet, eksempelvis permanent anbringelse Lovgrundlag Barnets lov. Økonomiske konsekvenser Sagen har ingen økonomiske konsekvenser for Greve Kommune.", "source_path": "data/greve/raw_dagsordener/Skole-, Børne- og Ungeudvalget_2024-03-19T08:15:00+01:00_8b00e11a-f545-4910-8c7a-132cbc38a4b3.json", "meeting_year": 2024, "meeting_month": 3, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "8b00e11a-f545-4910-8c7a-132cbc38a4b3", "chunk_id": "8b00e11a-f545-4910-8c7a-132cbc38a4b3_10_html_fragment_chunk0", "section_type": "html_fragment", "section_title": "Orientering om underretninger vedrørende bekymring for børn og unge", "committee": "Skole-, Børne- og Ungeudvalget", "meeting_date": "2024-03-19T08:15:00+01:00", "case_number": "24-002291", "agenda_index": 10, "text": "Beslutning Taget til efterretning. Fremstilling Sagsprocedure Skole-, Børne- og Ungeudvalget Resume Som opfølgning på orientering om stigning i antallet af underretninger i februar 2024 orienteres udvalget hermed om håndteringen og omfanget af underretninger vedrørende bekymring for børn og unge. Indstilling Administrationen indstiller til, at orienteringen tages til efterretning. Sagsbeskrivelse Hvis Familierådgivningen har viden om eller grund til at antage, at et barn eller en ung har behov for hjælp, så skal problemstillingen screenes. Familierådgivningen modtager henvendelser fra forældre eller underretninger fra øvrige personer og er således afhængig af at modtage relevant viden, førend der kan optages en sag. Der er tre former for underretninger; Mellemkommunal underretning i forbindelse med at et barn flytter fra én kommune til en anden, hvor er er en kendt bekymring i forvejen Skærpet underretningspligt, som gælder for person der udøver offentlig tjeneste eller hverv og hvor der er en antagelse eller viden om, at et barn eller en ung kan have behov for særlig støtte Almindelig underretningspligt, hvor alle der får kendskab til, at et barn eller en ung udsættes for vanrøgt eller nedværdigende behandling eller lever under forhold, der bringer barnets eller den unges sundhed eller udvikling i fare, skal underrette Håndtering af underretning Alle underretninger kan sendes anonymt og ikke-anonymt via https://www.borger.dk eller https://greve.dk . Underretningerne modtages i Center for Børn & Familier, Familierådgivningens postkasse boern@greve.dk og oprettes derefter i fagsystemet, DUBU, af de administrative medarbejdere. Det er et lovkrav, at der ved alle underretninger foretages 24-timersvurdering, som er en vurdering af, hvorvidt der er behov for at handle akut. Akut handling kan eksempelvis ske i tilfælde hvor der er tale om at sikre et barn mod vold, krænkelser og/eller seksuelle overgreb. Disse vurderinger foretages af familierådgiverne i visitationen eller sædvanlig rådgiver, hvis det er en kendt sag. Der er retningslinjer for bagvagter mm., således der altid kan foretages 24-timersvurderinger. Derudover er der uden for almindelig åbningstid, herunder i weekender og helligdage, en døgnvagt tilknyttet, som foretager 24-timersvurderinger, hvis dette ikke kan ske inden for almindelig arbejdstid, for eksempel den efterfølgende dag. Døgnvagten håndterer desuden akutte henvendelser fra politiet uden for almindelig åbningstid, herunder i weekender og på helligdage. I forbindelse med behandling af underretninger skal der foretages partshøring af forældremyndighedsindehavere samt inddragelse af barnet ved samtale, evt. observation. Hvis der er tale om en professionel underretter, så kan der afholdes underretningsmøde, hvor forældre og underretter deltager. Efterfølgende skal underretningen screenes og det sker på baggrund af de oplysninger som der foreligger fra underretning, partshøring, inddragelse af barnet og eventuelt underretningsmøde. Screening udmunder i en vurdering af, om Sagen skal lukkes Der skal henvises til forebyggende indsats og sagen lukkes Der er behov for yderligere afdækning Der er behov for at udarbejde børnefaglig undersøgelse Hvis der er behov for yderligere afdækning eller børnefaglig undersøgelse, så videregives sagen fra visitationen til en fast Familierådgiver. På denne baggrund træffes der afgørelse om støttende indsats efter bestemmelserne i barnets lov, og indsatsen iværksættes. Der er dog i lovgivningen mulighed for at iværksætte indsats sideløbende med afdækning eller børnefaglig undersøgelse, hvis der er behov for hurtigere indsats. Modtagne underretninger 2023 Der er modtaget 1142 underretninger i 2023, imod 801 underretning i 2021 og 902 underretninger i 2022. Underretningerne fordeler sig som det fremgår af bilaget Underretningsstatistik. Lovgrundlag Barnets lov, kapitel 16 Økonomiske konsekvenser Sagen har ingen økonomiske konsekvenser for Greve Kommune.", "source_path": "data/greve/raw_dagsordener/Skole-, Børne- og Ungeudvalget_2024-03-19T08:15:00+01:00_8b00e11a-f545-4910-8c7a-132cbc38a4b3.json", "meeting_year": 2024, "meeting_month": 3, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "8b00e11a-f545-4910-8c7a-132cbc38a4b3", "chunk_id": "8b00e11a-f545-4910-8c7a-132cbc38a4b3_11_html_fragment_chunk0", "section_type": "html_fragment", "section_title": "Orientering fra formanden og gensidig orientering", "committee": "Skole-, Børne- og Ungeudvalget", "meeting_date": "2024-03-19T08:15:00+01:00", "case_number": "21-014467", "agenda_index": 11, "text": "Beslutning Taget til efterretning. Fremstilling Sagsprocedure Skole-, Børne og Ungeudvalget Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning. Sagsbeskrivelse - Henvendelse vedr. Sammen om skolen. - Henvendelse vedr. klassedannelse for kommende skoleår.", "source_path": "data/greve/raw_dagsordener/Skole-, Børne- og Ungeudvalget_2024-03-19T08:15:00+01:00_8b00e11a-f545-4910-8c7a-132cbc38a4b3.json", "meeting_year": 2024, "meeting_month": 3, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "8b00e11a-f545-4910-8c7a-132cbc38a4b3", "chunk_id": "8b00e11a-f545-4910-8c7a-132cbc38a4b3_12_html_fragment_chunk0", "section_type": "html_fragment", "section_title": "Huskeliste og orientering fra administrationen", "committee": "Skole-, Børne- og Ungeudvalget", "meeting_date": "2024-03-19T08:15:00+01:00", "case_number": "21-013716", "agenda_index": 12, "text": "Beslutning Taget til efterretning. Fremstilling Sagsprocedure Skole-, Børne- og Ungeudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil de blive vedlagt som bilag. Indstilling Administrationen indstiller, at orienteringen tages til efterretning. Sagsbeskrivelse Administrationen har følgende til orientering: - Henvendelse vedr. studietur. - Orientering om status på efterlevelse af påbud fra Datatilsynet ift. Google Workspace for Education, ChromeOS og Chromebrowser - Finansiering af etablering af SFO -tilbud på Arenaskolen.", "source_path": "data/greve/raw_dagsordener/Skole-, Børne- og Ungeudvalget_2024-03-19T08:15:00+01:00_8b00e11a-f545-4910-8c7a-132cbc38a4b3.json", "meeting_year": 2024, "meeting_month": 3, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "8b00e11a-f545-4910-8c7a-132cbc38a4b3", "chunk_id": "8b00e11a-f545-4910-8c7a-132cbc38a4b3_13_html_fragment_chunk0", "section_type": "html_fragment", "section_title": "Skole-, Børne- og Ungeudvalget - mødekalender 2024", "committee": "Skole-, Børne- og Ungeudvalget", "meeting_date": "2024-03-19T08:15:00+01:00", "case_number": "21-014469", "agenda_index": 13, "text": "Beslutning Taget til efterretning. Det aflyste skolerådsmøde flyttes til den 2. maj 2024. Fremstilling Sagsprocedure Skole-, Børne- og Ungeudvalget. Resume I sagen gives et overblik over Skole-, Børne- og Ungeudvalgets møder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Mødekalenderen er vedhæftet som bilag.", "source_path": "data/greve/raw_dagsordener/Skole-, Børne- og Ungeudvalget_2024-03-19T08:15:00+01:00_8b00e11a-f545-4910-8c7a-132cbc38a4b3.json", "meeting_year": 2024, "meeting_month": 3, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "8b00e11a-f545-4910-8c7a-132cbc38a4b3", "chunk_id": "8b00e11a-f545-4910-8c7a-132cbc38a4b3_14_html_fragment_chunk0", "section_type": "html_fragment", "section_title": "Underskriftsark", "committee": "Skole-, Børne- og Ungeudvalget", "meeting_date": "2024-03-19T08:15:00+01:00", "case_number": "21-014468", "agenda_index": 14, "text": "Fremstilling Sagsprocedure Skole-, Børne- og Ungeudvalget. Resume Elektronisk underskriftsark.", "source_path": "data/greve/raw_dagsordener/Skole-, Børne- og Ungeudvalget_2024-03-19T08:15:00+01:00_8b00e11a-f545-4910-8c7a-132cbc38a4b3.json", "meeting_year": 2024, "meeting_month": 3, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
