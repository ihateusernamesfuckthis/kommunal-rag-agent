{"document_id": "abf603c3-9cfb-44e2-95fa-e10df50bf295", "chunk_id": "abf603c3-9cfb-44e2-95fa-e10df50bf295_0_html_fragment_chunk0", "section_type": "html_fragment", "section_title": "Godkendelse af dagsorden", "committee": "Skole-, Børne- og Ungeudvalget", "meeting_date": "2025-03-25T08:15:00+01:00", "case_number": "", "agenda_index": 0, "text": "Beslutning Godkendt. Fremstilling Sagsprocedure Skole-, Børne- og Ungeudvalget. Resume Godkendelse af dagsorden. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Skole-, Børne- og Ungeudvalget_2025-03-25T08:15:00+01:00_abf603c3-9cfb-44e2-95fa-e10df50bf295.json", "meeting_year": 2025, "meeting_month": 3, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "abf603c3-9cfb-44e2-95fa-e10df50bf295", "chunk_id": "abf603c3-9cfb-44e2-95fa-e10df50bf295_1_html_fragment_chunk0", "section_type": "html_fragment", "section_title": "Fondsmidler fra Fonden for entreprenørskab - bevillingssag", "committee": "Skole-, Børne- og Ungeudvalget", "meeting_date": "2025-03-25T08:15:00+01:00", "case_number": "24-011307", "agenda_index": 1, "text": "Beslutning 1-2. Anbefales. Fremstilling Sagsprocedure Skole-, Børne- og Ungeudvalget, Økonomiudvalget og Byrådet. Resume Fonden for Entreprenørskab har meddelt, at Greve Kommune tildeles i alt 100.000 kr. til lokalt forankret udvikling af Teknologiforståelse/ Makerspaces i Greve Kommunes folkeskoler. I sagen orienteres om projektet, der involverer tre skoler. Det skal besluttes, om projektet skal igangsættes, og at indtægter og udgifter bliver optaget på Skole-, Børne- og Ungeudvalgets budgetområde i 2025. Indstilling Administrationen indstiller, at projektet \"Lokalt forankret udvikling af Teknologiforståelse/Makerspaces i Greve Kommunes folkeskoler\" godkendes og at indtægtsbevilling på 0,1 mio. kr. i 2025 til modtagelse af indtægter fra Fonden for Entreprenørskab og en tilsvarende udgiftsbevilling i 2025 til afholdelse af udgifter vedrørende projektet godkendes. Sagsbeskrivelse Formål Administrationen ønsker at forankre arbejdet med teknologiforståelse og Makerspaces som en fast del af skolernes undervisningsmiljø, hvor innovation og tværfaglighed styrkes. Med projektet kan der bygges bro mellem kompetenceudviklingsforløb og fag; integrere teknologiforståelse og Makerspaces i undervisningen gennem forløbsbanker og progressionsplaner; styrke innovation og tværfaglighed. Målgruppe og forankring Projektet retter sig primært mod lærere, der fungerer som tovholdere for de enkelte skolers Makerspaces. Mosedeskolen, Strandskolen og Damagerskolen er de tre skoler, som er med i projektet. Administrationen har ved en rundspørge opfordret interesserede skoler i at melde sig, hvilket de tre skoler har gjort. Skolens ledelse og tovholder for Makerspace varetager forankring på den enkelte skole. Der oprettes og afholdes teknologiforståelses- og Makerspace-netværksmøder fire gange årligt på tværs af skolerne. Sammenhæng med kommende Kvalitetsprogram for Folkeskolen I lov om Folkeskolens Kvalitetsprogram introduceres teknologiforståelse som et selvstændigt fagområde, der skal forberede eleverne på den digitale fremtid. Det bliver forventeligt indført som et valgfag fra 2027/28. Økonomiske konsekvenser Det samlede projektbudget er på 200.000 kr., hvoraf der er søgt 100.000 kr. fra Fonden for Entreprenørskab. Medfinansiering i form af medarbejdertid udgør 50%. På hver af de tre skoler indgår lærertid til tovholderfunktion samt midler til konsulenttimer for koordinering i projektperioden. Der er ingen yderligere medfinansiering og ingen fondsmoms. Høring Der er ikke høringspligt i denne sag. Tidsplan Projektet løber over to skoleår fra august 2025 til juni 2027.", "source_path": "data/greve/raw_dagsordener/Skole-, Børne- og Ungeudvalget_2025-03-25T08:15:00+01:00_abf603c3-9cfb-44e2-95fa-e10df50bf295.json", "meeting_year": 2025, "meeting_month": 3, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "abf603c3-9cfb-44e2-95fa-e10df50bf295", "chunk_id": "abf603c3-9cfb-44e2-95fa-e10df50bf295_2_html_fragment_chunk0", "section_type": "html_fragment", "section_title": "Forslag til fremtidig anvendelse af Naturbussen i Nova", "committee": "Skole-, Børne- og Ungeudvalget", "meeting_date": "2025-03-25T08:15:00+01:00", "case_number": "25-001786", "agenda_index": 2, "text": "Beslutning Udvalget ønsker, at naturbussen bliver en fast del af Nova fremadrettet, men ønsker at genoptage sagen suppleret med følgende: Muligheden for at indtænke venskabsinstitutioner med henblik på at styrke den samlede pædagogiske profil i Nova og i venskabsinstitutionerne med fokus på sproglige udvikling og differentierede børnefællesskaber. At Nova og dagtilbudschefen inviteres til at deltage i forbindelse med udvalgets behandling af sagen. Dette med henblik på, at lederen giver sine perspektiver på, hvordan naturbussen som pædagogisk redskab, kan være med til at styrke sprogstimulering og differentieret børnesammensætning. Hvordan udvalget kan følge med i udviklingen af de sproglige kompetencer hos børnene og dermed følge progressionen henset til alle de initiativer, som udvalget har besluttet at der skal arbejdes med i Nova. Fremstilling Sagsprocedure Skole-, Børne- og Ungeudvalget. Resume På baggrund af Skole-, Børne- og Ungeudvalget beslutning den 19. november 2024 foreslår administrationen, at Naturbussen i sommeren 2026, bliver en del af Nova. Det foreslås, at Nova får profil som en \"udflytterbørnehave\" og Naturbussen vil dermed bidrage til en ”ny” fortælling om – og børnesammensætning i – Nova. Indstilling Administrationen indstiller, at forslaget om at Naturbussen bliver en del af Nova fra midten af 2026, godkendes. Sagsbeskrivelse Skole-, Børne- og Ungeudvalget ønskede på deres møde den 19. november 2024, at det undersøges, om den fra medio 2026 frigjorte bus kan indgå som et naturelement og en mulighed for at skabe fleksible børnemiljøer i en styrkelse af NOVA, finansieret inden for de statslige midler til NOVA i relation til børn i udsatte positioner. Naturbussen Naturbussen er i dag en separat afdeling af dagtilbuddet Mosebo. Der er indskrevet 22 børn i tilbuddet. I budgetforliget for 2025-2028 blev det besluttet at lukke Naturbussen som tilbud. Beslutningen træder i kraft med virkning fra midten af 2026. Baggrund Nova Nova har i en årrække arbejdet med et stigende antal børn i udsatte positioner og med sproglige vanskeligheder. Skole-, Børne- og Ungeudvalget behandlede den 13. august 2024, en sag vedr. regulering af optagelse af børn i daginstitutionen Nova. Baggrunden var/er, at Nova ikke kan løfte sin integrationsmæssige forpligtigelse og sin pædagogiske opgave med den nuværende børnesammensætning. Administration adviserede samtidigt Skole-, Børne- og Ungeudvalget om, at udvalget i efteråret 2024 ville blive forelagt en sag hvori administrationen ville præsentere en række tiltag der søger at styrke den pædagogiske kvalitet samt at ændre på den aktuelle børnesammensætning i Nova. Den 19. november, 2024 godkendte Skole-, Børne- og Ungeudvalget disse tiltag herunder tiltag om, at nytænke Novas profil samt at arbejde med Novas branding – for herved at gøre Nova attraktiv for flere af Greve Kommunes børn. Naturbussen i Nova På baggrund af Skole-, Børne- og Ungeudvalget beslutning den 19. november, 2024 foreslår administrationen at Naturbussen, ved dens ophør som en del af Mosebo, bliver en del af Nova. Det forslås, at Nova får profil af en ”udflytterbørnehave” hvor en del af børnehavegruppen er på tur med bussen hver dag. I modsætning til Naturbussens nuværende organisering, vil Naturbussen være en del af det samlede tilbud i Nova og ikke en separat afdeling som nu. Det betyder, at alle børnehavebørn i Nova vil få glæde af Naturbussen. Ønsket er, at der skabes en ny fortælling om Nova med afsæt i ny profil og eventuelt nyt navn. En profil der gør Nova mere attraktiv for forældre, som i dag ikke typisk ville vælge Nova. En gennemgang af børn indskrevet i Naturbussen viser, at Naturbussen tiltrækker børn fra hele kommunen – forældre er altså villige til at køre lidt længere for, at blive en del at et ”udflytter/naturtilbud”. Det er håbet, at tiltaget vil bidrage til en ændring af børnesammensætningen i Nova. Økonomi Nova får i dag tilført ekstra ressourcer i form af statslige midler til børn i udsatte positioner, ekstra kommunale ressourcer til sprogstimulering og en forhøjet enhedstakst. Sammenlagt betyder det, at Nova i gennemsnit har fået tilført ekstra personaleressourcer i størrelsesordenen 2.198 mio. kr. årligt i en årrække. Det betyder, at Nova i forvejen har en forhøjet personalenormering og det er derfor administrationens vurdering, at Nova vil kunne indoptage Naturbussen i Novas nuværende organisering uden at skulle ansætte yderligere pædagogiske medarbejdere. Der skal ansættes en buschauffør til Naturbussen, denne vil blive finansieret af den statslige pulje til mere pædagogisk personale i dagtilbud. Såfremt at den statslige pulje til mere pædagogisk personale i dagtilbud ophører, skal der findes ny finansiering eller ordningen skal ophøre. Drift Regnskab fra 2024 viser, at der i forbindelse med Naturbussen er driftsomkostninger i størrelsesordenen af ca. 105.000 kr. årligt. Udgiften er gået til vægtafgift, diesel og værkstedregninger. Driftsudgifterne afholdes inden for NOVA ́s samlede budget. Økonomiske konsekvenser Administrationens forslag afhænger af, at den statslige pulje til mere pædagogisk personale i daginstitutioner med mange børn i udsatte positioner bliver forlænget i sommeren 2025. Nova modtager størstedelen af sine ekstra personaleressourcer fra puljen, hvorfor administrationen forslag ikke vil være realistisk hvis puljen ikke forlænges og Nova dermed mister midlerne forbundet hermed. Administrationen forventer, at puljen vil blive forlænget. Høring Der er ikke høringspligt i denne sag. Tidsplan Naturbussen vil forventes, at overgå til Nova sommeren 2026.", "source_path": "data/greve/raw_dagsordener/Skole-, Børne- og Ungeudvalget_2025-03-25T08:15:00+01:00_abf603c3-9cfb-44e2-95fa-e10df50bf295.json", "meeting_year": 2025, "meeting_month": 3, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "abf603c3-9cfb-44e2-95fa-e10df50bf295", "chunk_id": "abf603c3-9cfb-44e2-95fa-e10df50bf295_3_html_fragment_chunk0", "section_type": "html_fragment", "section_title": "Ny daginstitution ved Borgerhuset - navngivning", "committee": "Skole-, Børne- og Ungeudvalget", "meeting_date": "2025-03-25T08:15:00+01:00", "case_number": "24-004795", "agenda_index": 3, "text": "Beslutning Godkendt. Fremstilling Sagsprocedure Skole-, Børne- og Ungeudvalget. Resume I denne sag fremlægges et forslag til processen for navngivning af den nye daginstitution ved Greve Borgerhus. Administrationen foreslår at afholde en navnekonkurrence, hvor borgere i Greve Kommune inviteres til at indsende navneforslag via kommunens officielle Facebookside. Målet med denne proces er at sikre borgerinddragelse og skabe lokal forankring i valget af navn. Udvalget skal på baggrund af forslaget træffe beslutning om, hvilken proces der skal anvendes til navngivningen af daginstitutionen. Indstilling Administrationen indstiller, at processen for navngivning af den nye daginstitution ved Greve Borgerhus godkendes. Sagsbeskrivelse Byrådet besluttede den 20. juni 2022 (pkt. 16) at opføre en ny daginstitution i to etager ved Greve Borgerhus. Den 15. maj 2023 (pkt. 38) blev udbuddet af daginstitutionen godkendt, og Skovby Entreprise blev tildelt opgaven med opførelsen. Første spadestik blev taget den 7. oktober, og bygningen forventes at være klar til ibrugtagning i april 2026. Den nye daginstitution vil blive opført på et grønt område ved siden af Greve Borgerhus og vil være kendetegnet ved sit fokus på bæredygtighed og multifunktionalitet. Bygningen opføres primært i træ, som bruges både til facader og interiør, hvilket understøtter den bæredygtige profil. Samtidig vil den rumme en bevægelsessal og fællesområder, der uden for åbningstiden kan benyttes af borgerne i Greve Kommune. Forslag til proces Administrationen foreslår en navnekonkurrence, der sikrer bred borgerinddragelse og lokal forankring. Processen indebærer følgende: Offentliggørelse: Konkurrencen annonceres på kommunens Facebookside og kommunens infoannonce i Sydkysten for at nå ud til flest mulige borgere. Åben deltagelse: Borgere i Greve Kommune opfordres til at deltage ved at indsende deres navneforslag i kommentarsporet på kommunens officielle Facebookside. Tidsramme: Konkurrencen løber over en periode på tre uge. Vurdering af forslag: Efter konkurrencen gennemgår administrationen de indsendte forslag og udarbejder en liste over de bedste/mest populære navne. Endelig beslutning: Listen med de bedste/mest populære navne forelægges for Skole-, Børne- og Ungeudvalget, der træffer den endelige beslutning om navnet. Offentliggørelse af vinder: Det valgte navn bliver offentliggjort på det oprindelige facebookopslag – både i kommentarfeltet og en opdatering af selve opslaget. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag . Kommunikation Konkurrencen vil blive annonceret via kommunens Facebookside og kommunens infoannonce i Sydkysten. Tidsplan Navnekonkurrencen starter i april 2025 med en annoncering på Kommunens Facebookside og kommunens infoannonce i Sydkysten. Borgerne har tre uger til at indsende deres forslag. Efter konkurrencens afslutning vil administrationen gennemgå de indkomne navneforslag, som derefter præsenteres for Skole-, Børne- og Ungeudvalget på udvalgsmødet i maj 2025. Her træffer udvalget beslutning om navnet på den nye daginstitution ved Borgerhuset, hvorefter navnet offentliggøres.", "source_path": "data/greve/raw_dagsordener/Skole-, Børne- og Ungeudvalget_2025-03-25T08:15:00+01:00_abf603c3-9cfb-44e2-95fa-e10df50bf295.json", "meeting_year": 2025, "meeting_month": 3, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "abf603c3-9cfb-44e2-95fa-e10df50bf295", "chunk_id": "abf603c3-9cfb-44e2-95fa-e10df50bf295_4_html_fragment_chunk0", "section_type": "html_fragment", "section_title": "Regnskab 2024 - Godkendelse af handleplaner for afvikling af merforbrug", "committee": "Skole-, Børne- og Ungeudvalget", "meeting_date": "2025-03-25T08:15:00+01:00", "case_number": "24-012876", "agenda_index": 4, "text": "Beslutning Godkendt med bemærkning om, at udvalget på et kommende udvalgsmøde under dagsordenspunktet \"Huskeliste og orientering fra administrationen\" ønsker en orientering om trivselsundersøgelsen 2025 og sygefraværsstatistikker på dagtilbuds- og skoleområdet. Fremstilling Sagsprocedure Skole-, Børne- og Ungeudvalget. Resume I henhold til de gældende overførselsregler i Greve Kommune skal en institution eller afdeling, der i det foregående regnskabsår har et merforbrug, der overstiger 2,0 pct., udarbejde en handleplan for nedbringelsen af merforbruget. Med sagen præsenteres handleplaner for afvikling af merforbrug i regnskab 2024 på institutioner inden for udvalgets område til godkendelse. Handleplanerne skal danne rammen for det videre arbejde i 2025 med at nedbringe merforbruget og sikre en økonomi i balance på den enkelte institution. Indstilling Administrationen indstiller, at de anførte handleplaner godkendes. Sagsbeskrivelse I henhold til Greve Kommunes økonomiregulativ skal der udarbejdes handleplaner på institutioner, der ender et regnskabsår med et merforbrug på mere end 2,0 pct. af det korrigerede budget. Handleplanerne udarbejdes af den budgetansvarlige leder i samarbejde med den relevante centerchef og fagdirektør, og endelig skal de godkendes af det relevante fagudvalg. De fremlagte handleplaner danner rammen for det videre arbejde med at nedbringe merforbruget og sikre en økonomi i balance på de berørte institutioner. Der vil blive aflagt status på de godkendte handleplaner i forbindelse med Budgetopfølgning 2 for 2025, som fagudvalgene behandler i oktober 2025. Der fremlægges handleplaner for følgende områder: Skoleområdet: Arenaskolen Dagtilbudsområdet: Nova Grevekæret Skattekisten Holmebo Vibemosen Vesterbo Sandrøjel Karlslunde Strand Udsatte Børn og Unge: Familierådgivningen Kirkemosegård Greve Familiecenter Handleplanerne er vedlagt som bilag 1-12. Skoleområdet Udvalget skal i denne sag behandle én handleplan på skoleområdet for Arenaskolen. Skolernes regnskabsresultat for 2024 viser budgetoverholdelse med mindre afvigelser, med undtagelse af Arenaskolen, som har et merforbrug på mere end 2%. For Arenaskolen skyldes dette primært en stigning i behovet for specialundervisning og specialpædagogiske tiltag samt øgede vikarudgifter ved fratrædelsessag. Med den ændrede tildelingsmodel for specialundervisningsmidler, som udvalget godkendte på mødet den 4. februar 2025, vil skolen få et mere retvisende budget, der i højere grad afspejler det faktiske behov. Dette sammenholdt med at vikarforbruget forventes nedbragt vil betyde, at skolen kan opnå balance mellem udgifter og indtægter. For at imødekomme skolernes udfordringer med specialundervisning, blev der i budgetforliget for 2025-28 afsat en ekstra bevilling på 15 millioner kroner til skolerne, som blev udmøntet i budgetopfølgning 2, 2024. Denne bevilling har bidraget til, at skolerne afsluttede 2024 med et samlet resultat i balance med et mindre merforbrug. Dagtilbudsområdet Udvalget skal i denne sag behandle otte handleplaner på dagtilbudsområdet. Heraf er to selvejende institutioner (Karlslunde Strand og Sandrøjel ). De primære årsager til dagtilbuddenes negative regnskabsresultat er øgede vikarudgifter, som hovedsageligt skyldes uforudsete personalemæssige forhold som langtidssygemeldinger og udgifter til fratrædelsessager. Desuden beskriver én daginstitution behovet for ekstra timer til børn i mistrivsel. Dagtilbuddene angiver i deres handleplaner, at de vil iværksætte personalerelaterede initiativer for at reducere brugen af vikarer og sygefravær. Blandt andet vil de arbejde med endnu tættere opfølgning ved sygemeldinger og øge fokus på det psykiske arbejdsmiljø. Ændringerne i organiseringen af dagtilbudsområdet i 2023 har påvirket økonomien i dagtilbuddene. Tidligere var økonomien samlet i to distrikter, men nu er den fordelt på de enkelte institutioner, som skal udarbejde deres egne regnskaber. Dette medfører, at den enkelte institution procentvis har en større risiko for at overskride de 2% i merforbrug, da deres budgetter er mindre og uforudsete personalemæssige reguleringer vil have en større indvirkning på regnskabsresultatet. Udsatte Børn og unge Udvalget skal i denne sag behandle tre handleplaner på det specialiserede børne- og ungeområde. Greve Familiecenter Årsagen er en mindre forventet reduktion af tidligere års merforbrug, som blandt andet kan tilskrives nødvendige investeringer i kompetenceudviklingstiltag, supervision og lignende. Merforbruget vil håndteres ved at justere medarbejdernes årsnorm og tilpasse budgettet til IT-system. En justering i årsnormen kan betyde et længere aftræk på at iværksatte indsatser. Familierådgivningen Familierådgivningens regnskabsresultat skyldes merforbrug på kørsel for plejefamilier, udgifter til ungdomskriminalitetsnævnet, som fortsat påhviler kommunerne trods regeringens tilbagetrækning af finansieringen, samt forskydninger i barselsrefusioner mellem budgetterne for 2024 og 2025. For at reducere det overførte merforbrug, vil der blive arbejdet på at nedbringe myndighedstimerne. Dette kan få betydning for sagsbehandlingstiden. Kirkemosegård Merforbruget skyldes primært personalesager ved personaleafgang. Indsatsen for at nedbringe merforbruget vil være i videst muligt omfang at understøtte inkluderende læringsmiljøer. Administrationen indstiller at de 12 fremlagte handleplaner godkendes. Lovgrundlag Greve Kommunes økonomiregulativ. Økonomiske konsekvenser Sagen har ingen økonomiske konsekvenser, idet de bevillingsmæssige konsekvenser håndteres i den generelle overførselssag, der behandles i Økonomiudvalget den 10. marts 2025 og i Byrådet den 19. marts 2025. Overførsel af merforbrug fra regnskab 2024 til budgetåret 2025 vil reducere institutionernes råderum i 2025. Høring Der er ikke høringspligt i denne sag.", "source_path": "data/greve/raw_dagsordener/Skole-, Børne- og Ungeudvalget_2025-03-25T08:15:00+01:00_abf603c3-9cfb-44e2-95fa-e10df50bf295.json", "meeting_year": 2025, "meeting_month": 3, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "abf603c3-9cfb-44e2-95fa-e10df50bf295", "chunk_id": "abf603c3-9cfb-44e2-95fa-e10df50bf295_5_html_fragment_chunk0", "section_type": "html_fragment", "section_title": "Ungeborgersamling - igangsætning og udpegning af politiske repræsentanter", "committee": "Skole-, Børne- og Ungeudvalget", "meeting_date": "2025-03-25T08:15:00+01:00", "case_number": "25-001842", "agenda_index": 5, "text": "Beslutning Anbefales. Udvalget indstiller, at der udpeges en repræsentant fra valggruppe 1 og en repræsentant fra valggruppe 2. Anbefales. Fremstilling Sagsprocedure Skole-, Børne- og Ungeudvalget, Økonomiudvalget og Byrådet. Resume Plan- og Tryghedsudvalget behandlede på mødet den 4. februar 2025 (pkt. 5). en opfølgende sag i relation til velfærdsborgersamlingens anbefalinger Udvalget besluttede blandt andet Greve Kommunes deltagelse i projekt om velfærdsdialog for unge. I denne sag skal der tages stilling til udpegning af to repræsentanter til den politiske følgegruppe. Herudover orienterer sagen om indholdet i ungedialogen, organisering samt procesplan. Indstilling Administrationen indstiller, at ungeborgersamlingen formelt igangsættes, at der træffes beslutning om udpegning af to medlemmer af Byrådet til den politiske følgegruppe og at orienteringen om indholdet i ungedialogen, organisering og procesplan tages til efterretning. Sagsbeskrivelse Ung indflydelse – Demokrati for fremtiden Projektet er støttet af Tuborgfondet og har til formålet at styrke ungeinddragelse og deltagelse i kommuner, så flere unge med forskellige baggrunde finder det meningsfuldt at deltage i lokaldemokratiet – på deres skole og uddannelse, i foreningslivet og i kommunalpolitik. Projektet giver således mulighed for at styrke den kommunale ungeinddragelse, at sende et signal til de unge om deres betydningsfulde bidrag, at få de unges stemme tydeligere frem og få input fra de unge til, hvordan de unge selv mener, at der med fordel kan arbejdes med ungeinddragelse. Unge er underrepræsenteret i de traditionelle demokratiske deltagelsesformer og erfaringerne fra Greve Kommune viser tillige, at etableringen af et fælleskommunalt elevråd og øvrig ungedialog er svært. Projektets hovedformål er, at lade en repræsentativ gruppe af 60 unge på tværs af fem kommuner udvikle anbefalinger til, hvordan fremtidens demokrati med ungeinddragelse kan se ud. Inddragelsesmetoden er velkendt i Greve Kommune idet, at metoden bygger på samme elementer som Klimaborgersamlingen og Velfærdsborgersamlingen. Projektet betegner indsatsen som en Ungeborgersamling. Med projektet skal der udpeges 12 unge fra Greve Kommune, der skal bidrage til at udvikle anbefalingerne. Det samme antal unge skal udpeges fra Herning Kommune, Vejle Kommune, Nyborg Kommune og Guldborgsund Kommune, som er de øvrige partnerskabskommuner. Byrådet er ordregiver, hvilket betyder, at det formelt er Byrådet der igangsætter, modtager og svarer på Ungeborgersamlingens anbefalinger. Byrådet forpligter sig til at støtte op om Ungeborgersamlingens arbejde, at behandle anbefalingerne i byrådet og/eller det relevante fagudvalg samt at give en status på den politiske behandling af anbefalingerne efter henholdsvis 3 måneder og 12 måneder at have modtaget anbefalingerne. Projektets organisering og valg af to byrådsmedlemmer til den politiske følgegruppe Projektet organiseres som beskrevet i bilag 1, side punkt 6. Det betyder, at Byrådet skal udpege to politiske repræsentanter til den politiske følgegruppe. Den politiske følgegruppe består af politiske repræsentanter, som følger borgersamlingen med det formål at varetage den politiske forankring af borgersamlingens anbefalinger – før, under og efter. Selve projektet organiseres i administrationen med reference til direktionen. Projektledelsen varetages af lederen af Greve Kultur-Base, hvor projektet i praksis forankres. Greve Kultur -Base varetager i dag forankringen af det fælleskommunale elevråd, lige som ungdomsskolen, klubaktiviteter, musikskole og performanceskole giver et godt afsæt for et repræsentativt arbejde med at fremme de unges stemmer - både i dagligdagen og i relation til projektet. Der etableres en intern projektgruppe, hvor også kommunikationsindsatsen er forankret. Økonomien i projektet Tuborgfondet har støttet projektet med 1,3 mio. kr., og der er en egenbetaling for de deltagende kommuner på 150.000 kr. Plan- og Tryghedsudvalget har truffet beslutning om finansiering af de i budgetforliget afsatte 0,4 mio. kr. til at understøtte implementeringen af velfærdsborgersamlingens anbefalinger. Den videre proces Af sagens bilag 2 fremgår projektets indledende tidsplan. Heraf fremgår det blandt andet at første projektgruppemøde afvikles den 26. februar, rekrutteringen af unge foregår medio maj og at det første møde i den politiske følgegruppe sker i august 2025. Af bilag 1 fremgår der i afsnit 7 en overblikstidsplan hvoraf det fremgår, at onboarding af ungeborgersamlingens medlemmer sker i september samt at ungeanbefalingerne overrækkes til Byrådet i de deltagende kommuner i januar 2026. Af bilag 1 til sagen kan der læses mere om partnerskabet ”Ung indflydelse – Demokrati for fremtiden” og i bilag 2 tidsplanen for den indledende del af projektet. Af beskrivelserne fremgår det, at der i alt deltager 3 kommuner i partnerskabet. På baggrund af den store interesse fra kommunerne er det sidenhen besluttet, at udvide antallet af projektkommuner fra 3 til 5 kommuner samt at udvide antallet af unge i Ungeborgersamlingen fra 40 unge til 60 unge. Økonomiske konsekvenser Der er bevilget 0,4 mio. kr. til projektet af de i budgetforliget afsatte midler til at understøtte implementeringen af velfærdsborgersamlingens anbefalinger. Høring Der er ikke høringspligt i denne sag . Kommunikation Der kobles kommunikationsressourcer på projektgruppen således, at disse kan bidrage til at rekruttere medlemmer og formidle projektet før, under og efter. Tidsplan Projektet igangsættes formelt med denne sag. En uddybende tidsplan fremgår af bilag 1, afsnit 7.", "source_path": "data/greve/raw_dagsordener/Skole-, Børne- og Ungeudvalget_2025-03-25T08:15:00+01:00_abf603c3-9cfb-44e2-95fa-e10df50bf295.json", "meeting_year": 2025, "meeting_month": 3, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "abf603c3-9cfb-44e2-95fa-e10df50bf295", "chunk_id": "abf603c3-9cfb-44e2-95fa-e10df50bf295_6_html_fragment_chunk0", "section_type": "html_fragment", "section_title": "Topmødeerklæring fra KL's Børne- og Ungetopmøde 2025", "committee": "Skole-, Børne- og Ungeudvalget", "meeting_date": "2025-03-25T08:15:00+01:00", "case_number": "25-001816", "agenda_index": 6, "text": "Beslutning Orienteringen blev taget til efterretning. Fremstilling Sagsprocedure Skole-, Børne- og Ungeudvalget. Resume I forbindelse med afholdelse af KL’s Børne- og Ungetopmøde 2025 har KL ønsket, at der skulle udarbejdes en topmødeerklæring på vegne af alle landets kommuner. Arbejdet er foregået således, at kommunerne har haft et udkast til kommentering inden topmødet, og efter topmødet har KL udarbejdet den endelige erklæring. I sagen her orienteres udvalget om den endelige topmødeerklæring. Indstilling Administrationen indstiller, at orienteringen tages til efterretning. Sagsbeskrivelse I forbindelse med det årlige Børne- og Ungetopmøde, som afholdes af Kommunernes Landsforening (KL), har det fra KL været et ønske at udarbejde en topmødeerklæring, som alle deltagende kommuner er fælles om. Skole, Børne- og Ungeudvalget behandlede på møde d. 7. januar 2025 et udkast fra KL til erklæringen (bilag 1). I den forbindelse blev der fra et flertal i udvalget givet opbakning til intentionerne i erklæringen. Samtidig var der et ønske om en erklæring, som var mere konkret i relation til indsatser, og en erklæring hvor KL er mere tydelige i forhold til at tage ansvar for at arbejde for at tilvejebringe de nødvendige midler til forebyggelse på det samlede børne- og ungeområde således, at dagtilbud og folkeskolen kan komme til at kunne mere for flere. Efter kommunernes kommentering på 1. udkast til erklæringen, og afholdelse af Børne- og Ungetopmødet i dagene 30.-31. januar 2025, har KL udsendt en endelig topmødeerklæring (bilag 3) I bilag 2 til denne sag kan topmødeerklæringen læses med rettelser. Af den endelig erklæring fremgår bl.a.: Der er et fortsat fokus på, at de almene fællesskaber skal kunne tilbyde flere børn en relevant tilknytning. Jf. ovenstående, så står der, at kommunerne ønsker at udvikle og forbedre vores almene tilbud, så de giver bedre deltagelsesmuligheder for flere børn (i det første udkast stod det, at deltagelsesmulighederne i det almene var for alle børn). Samtidig fremgår der nu eksplicit af erklæringen, at der også fremadrettet skal være specialtilbud af høj kvalitet for de børn og unge, der har brug for det. Det fremgår uændret, at der skal være fokus på kompetenceudvikling, at PPR rykker tættere på praksis, og at det kræver en ambitiøs ledelse med fastholdelse og prioritering af det almene for flere børn. Der er fortsat fokus på den lokale ressourceanvendelse og økonomistyring på tværs af almen- og specialområdet, men det fremgår fortsat ikke, hvordan KL vil arbejder for at tilvejebringe de rette ressourcer. Ovenstående er ikke udtømmende i forhold til ændringer mellem udkastet, og den endelige topmødeerklæring. Der henvises til bilag 2 for den komplette gennemgang af ændringerne. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag.", "source_path": "data/greve/raw_dagsordener/Skole-, Børne- og Ungeudvalget_2025-03-25T08:15:00+01:00_abf603c3-9cfb-44e2-95fa-e10df50bf295.json", "meeting_year": 2025, "meeting_month": 3, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "abf603c3-9cfb-44e2-95fa-e10df50bf295", "chunk_id": "abf603c3-9cfb-44e2-95fa-e10df50bf295_7_html_fragment_chunk0", "section_type": "html_fragment", "section_title": "Orientering fra formanden og gensidig orientering", "committee": "Skole-, Børne- og Ungeudvalget", "meeting_date": "2025-03-25T08:15:00+01:00", "case_number": "", "agenda_index": 7, "text": "Beslutning Udvalget ønsker en sag på et kommende udvalgsmøde, hvor det drøftes, hvordan der kan arbejdes systematisk med frivillighed ind i kommunens dagtilbud, klubber og skoler. Udvalget ønsker en sag på et kommende møde med en beskrivelse af, hvordan sagsgangen i samarbejdet mellem dagtilbud/skoler og PPR fungerer i praksis, herunder hvordan PPR’s ressourcer prioriteres. Fremstilling Sagsprocedure Skole- og Børne- og Ungeudvalget. Resume Udvalgsformanden og udvalgets medlemmer orienterer om aktuelle emner. Indstilling Administrationen indstiller, at orienteringer tages til efterretning. Sagsbeskrivelse Formanden orienterer om:", "source_path": "data/greve/raw_dagsordener/Skole-, Børne- og Ungeudvalget_2025-03-25T08:15:00+01:00_abf603c3-9cfb-44e2-95fa-e10df50bf295.json", "meeting_year": 2025, "meeting_month": 3, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "abf603c3-9cfb-44e2-95fa-e10df50bf295", "chunk_id": "abf603c3-9cfb-44e2-95fa-e10df50bf295_8_html_fragment_chunk0", "section_type": "html_fragment", "section_title": "Huskeliste og orientering fra administrationen", "committee": "Skole-, Børne- og Ungeudvalget", "meeting_date": "2025-03-25T08:15:00+01:00", "case_number": "", "agenda_index": 8, "text": "Beslutning Forlænget sagsbehandlingstid: I første halvår af 2025 kan der forventes forlænget sagsbehandlingstid, for det der vedrører Screening, Barnets Lov § 18 og Afdækning, Barnets Lov § 19. Årsagen er, at Greve Kommune har en velfungerende Beredskabsplan for det der vedrører overgrebssager og at det i forbindelse med implementeringen har affødt et naturligt øget fokus på området. Det betyder, at vi modtager mange underretninger, som skal vurderes og håndteres. Sammenholdt med den løbende personaleomsætning presser det tid og opgaver. Familierådgivningen vil orientere samarbejdspartnere om den forventede forlængedes sagsbehandlingstid, ligesom der vil blive orienteret via kommunens hjemmeside. Det vil primært være skoler og dagtilbud der vil opleve den forlængede sagsbehandlingstid. Familierådgivningen vil gøre alt for at prioritere opgaverne. 24-timers vurderinger vil altid gennemføres inden for den fastsatte tidsramme. Orienteringerne blev taget til efterretning. Fremstilling Sagsprocedure Skole-, Børne- og Ungeudvalget. Resume Administrationen giver et kort overblik over orienteringspunkter, og hvis der er emner på udvalgets huskeliste, vil de blive vedlagt som bilag. Indstilling Administrationen indstiller, at orienteringen tages til efterretning. Sagsbeskrivelse Administrationen har følgende til orientering: Opfølgning på spørgsmål om tabt arbejdsfortjeneste. Opfølgning på protokol fra udvalgets møde 8. oktober 2024 i sagen om klagesager på det sociale område. Status på modtagerklasser i kommunen som følge af et større antal børn i målgruppen for modtagerklasse. Henvendelse fra Kulturministeren vedr. morgensangsmissionen jf. vedlagte bilag (bilag 1). Orientering om sag på KTMU om Troldehøjen og Kernehuset. Kommende arrangementer med Thomas Nordahl", "source_path": "data/greve/raw_dagsordener/Skole-, Børne- og Ungeudvalget_2025-03-25T08:15:00+01:00_abf603c3-9cfb-44e2-95fa-e10df50bf295.json", "meeting_year": 2025, "meeting_month": 3, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "abf603c3-9cfb-44e2-95fa-e10df50bf295", "chunk_id": "abf603c3-9cfb-44e2-95fa-e10df50bf295_9_html_fragment_chunk0", "section_type": "html_fragment", "section_title": "Skole-, Børne- og Ungeudvalgets møde- og aktivitetskalender 2025", "committee": "Skole-, Børne- og Ungeudvalget", "meeting_date": "2025-03-25T08:15:00+01:00", "case_number": "", "agenda_index": 9, "text": "Beslutning Orienteringen blev taget til efterretning. Fremstilling Sagsprocedure Skole-, Børne- og Ungeudvalget. Resume I sagen gives et overblik over Skole-, Børne- og Ungeudvalgets møder og aktiviteter i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Møde- og aktivitetskalenderen til Skole-, Børne- og Ungeudvalget er vedhæftet som bilag.", "source_path": "data/greve/raw_dagsordener/Skole-, Børne- og Ungeudvalget_2025-03-25T08:15:00+01:00_abf603c3-9cfb-44e2-95fa-e10df50bf295.json", "meeting_year": 2025, "meeting_month": 3, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "abf603c3-9cfb-44e2-95fa-e10df50bf295", "chunk_id": "abf603c3-9cfb-44e2-95fa-e10df50bf295_10_html_fragment_chunk0", "section_type": "html_fragment", "section_title": "Underskriftsark", "committee": "Skole-, Børne- og Ungeudvalget", "meeting_date": "2025-03-25T08:15:00+01:00", "case_number": "", "agenda_index": 10, "text": "Fremstilling Sagsprocedure Skole-, Børne- og Ungeudvalget. Resume Elektronisk underskriftsark.", "source_path": "data/greve/raw_dagsordener/Skole-, Børne- og Ungeudvalget_2025-03-25T08:15:00+01:00_abf603c3-9cfb-44e2-95fa-e10df50bf295.json", "meeting_year": 2025, "meeting_month": 3, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
