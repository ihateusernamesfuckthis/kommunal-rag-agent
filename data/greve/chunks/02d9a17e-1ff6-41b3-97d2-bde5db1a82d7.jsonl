{"document_id": "02d9a17e-1ff6-41b3-97d2-bde5db1a82d7", "chunk_id": "02d9a17e-1ff6-41b3-97d2-bde5db1a82d7_0_html_fragment_chunk0", "section_type": "html_fragment", "section_title": "Godkendelse af dagsorden", "committee": "Kultur- og Fritidsudvalget", "meeting_date": "2024-08-14T16:00:00+02:00", "case_number": "21-014482", "agenda_index": 0, "text": "Beslutning Godkendt. Fremstilling Sagsprocedure Kultur- og Fritidsudvalget. Resume Godkendelse af dagsorden for mødet den 14. august 2024. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Kultur- og Fritidsudvalget_2024-08-14T16:00:00+02:00_02d9a17e-1ff6-41b3-97d2-bde5db1a82d7.json", "meeting_year": 2024, "meeting_month": 8, "committee_normalized": "kulturogfritids", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "02d9a17e-1ff6-41b3-97d2-bde5db1a82d7", "chunk_id": "02d9a17e-1ff6-41b3-97d2-bde5db1a82d7_1_html_fragment_chunk0", "section_type": "html_fragment", "section_title": "Status på tilpasning af struktur på fritidsområdet", "committee": "Kultur- og Fritidsudvalget", "meeting_date": "2024-08-14T16:00:00+02:00", "case_number": "23-014039", "agenda_index": 1, "text": "Beslutning Orienteringen blev taget til efterretning. Fremstilling Sagsprocedure Kultur- og Fritidsudvalget Resume I forbindelse med vedtagelsen af budget 2024 – 2027 blev det besluttet, at der skulle ske en tilpasning af strukturen på idræts- og Fritidsområdet. I første halvdel af 2024 har der været afviklet en samarbejdsproces med fokus på den fremadrettede opgaveløsning. Pr. 1. august 2024 refererer klublederne til lederen af kulturbasen og indgår i et samlet ledelsesteam med Kulturbasens afdelinger. I sagen gives en orientering om den igangværende proces. Indstilling Administrationen indstiller, at Kultur- og Fritidsudvalget tager orienteringen til efterretning. Sagsbeskrivelse I forbindelse med vedtagelsen af budget 2024 – 2027 ønskede forligspartierne at skabe sammenhænge for det enkelte barn i fritiden. Dette skal konkret ske i form af en tilpasning af struktur på idræts- og fritidsområdet så ungdomsskole, kulturbase og klubområde samles under fælles ledelse under Kultur- og Fritidsudvalget. Med beslutningen overgår klubberne fra ledelsesmæssigt at refererer til skolelederne til at referere til lederen af kulturbasen. Således er der fra 1. august 2024 et fælles ledelsesteam bestående af lederen af Kulturbasen og afdelingsledere for Ungdomsskolen, Musikskolen og klubberne. Der har i første halvår af 2024 været arbejdet med forudsætninger og rammer for den nye ledelsessammensætning samt øget kendskab til hinandens områder. Konkret er det sket gennem 3 workshops. Workshop 1 og 2 har været med deltagelse af klublederne og lederen af Kulturbasen. Formålet med workshoppen var at afklare rammebetingelser og forudsætninger for den nye organisatoriske kontekst, samt drøfte kerneydelser, værdier og ledelsestilgang. Workshop 3 var med deltagelse af lederen af Kulturbasen, klublederne samt afdelingsledere fra hhv. Ungdomsskolen og Musikskolen. Formålet med workshoppen var en præsentation af deltagernes målgrupper og forskellige tilbud, samt at afdække nogle af de snitflader, der er mellem aktiviteterne. For både klubber, ungdomsskole og musikskole er der en særlig opmærksomhed på de børn og unge, der i dag står uden for fællesskaber. I den kommende periode vil der blive arbejdet med tilpasning af lokalMED til ledelsesstrukturen, justering af vedtægter til også at indeholde klubområdet samt sammenhænge mellem institutionernes forskellige formål og aktiviteter. Arbejdet med de konkrete synergier for børn og unge i fritiden vil ske i samarbejde med medarbejderne, under hensyntagen til de forskellige betingelser, der gør sig gældende for henholdsvis Ungdomsskole, Musikskole og klubber som f.eks. forskellige formål, lovgivning, aldersgrupper samt forældre- og deltagerbetaling. Der vil blive lagt vægt på, hvad der er unikt for de respektive institutioner som skal fremhæves, og hvor der med fordel kan samarbejdes om børn og unge, endnu mere end det sker i dag. F.eks. gennem udvalgte fælles aktiviteter eller øget kendskab på tværs. Som nævnt er et særligt fokus her børn og unge der står uden for eller kun har svag tilknytning til fællesskaber. D eltagelsen i fritidsaktiviteter falder med alderen. Første gang, der sker et dyk er i 10 - 12 års alderen og næste gang i 13 - 15 års alderen. Det er et konstant fokus for de kommunale tilbud at have opmærksomhed på at tilbyde aktiviteter, der fastholder børn og unge i fælleskaber eller hjælper dem ind i nye positive fælleskaber. Gennem f okus på variation i aktiviteter og muligheden for at være på tværs af aldersgrupper har de kommunale tilbud bl.a. nogle muligheder, da de dels har en vis fleksibilitet i udbuddet og tilrettelæggelsen af aktiviteter dels kan arbejde på tværs af aktiviteter og årgange, og dermed udvide viften af relationer og fællesskaber. De kommunale kultur- og fritidstilbud skal favne hele bredden af børn, unge og voksne. Fra de yngste i overgangen fra SFO til klub, hvor der fortsat er et pasningsbehov og børnene i højere grad skal lære selvstændighed og indgå i nye fællesskaber med flere valgmuligheder og en større aldersspredning. Til større børn og unge, der evt. ønsker at dyrke nicheinteresser og som selv er i stand til at drive aktiviteten og fællesskabet med en hånd i ryggen. Og endelig skal voksne i musik-, billed- og performanceskolen også favnes i det store udbud af aktiviteter og fællesskaber. Lovgrundlag Ungdomsskoleloven Økonomiske konsekvenser Sagen har ingen økonomiske konsekvenser for Greve Kommune.", "source_path": "data/greve/raw_dagsordener/Kultur- og Fritidsudvalget_2024-08-14T16:00:00+02:00_02d9a17e-1ff6-41b3-97d2-bde5db1a82d7.json", "meeting_year": 2024, "meeting_month": 8, "committee_normalized": "kulturogfritids", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "02d9a17e-1ff6-41b3-97d2-bde5db1a82d7", "chunk_id": "02d9a17e-1ff6-41b3-97d2-bde5db1a82d7_2_html_fragment_chunk0", "section_type": "html_fragment", "section_title": "Mødekalender 2025 for Kultur- og Fritidsudvalget", "committee": "Kultur- og Fritidsudvalget", "meeting_date": "2024-08-14T16:00:00+02:00", "case_number": "24-005210", "agenda_index": 2, "text": "Beslutning 1.-2. Godkendt. Fremstilling Sagsprocedure Kultur- og Fritidsudvalget Resume Kultur- og Fritidsudvalget skal tage stilling til udvalgets mødekalender for 2025 på baggrund af den godkendte mødekalender for Byrådet og Økonomiudvalget 2025. Udkast til mødekalender er udarbejdet, så der tages hensyn til sagernes videre forløb i Økonomiudvalget og Byrådet. Indstilling Administrationen indstiller, 1. at den foreslåede mødekalender for Kultur- og Fritidsudvalget godkendes 2. at den faste mødedag bliver onsdag med mødestart kl. 16.30. Sagsbeskrivelse Den 26. juni 2024 godkendte Byrådet mødedatoerne for Økonomiudvalget og Byrådet i 2025. Det blev besluttet at afholde 9 årlige møder i henholdsvis Økonomiudvalget og Byrådet i lighed med 2024. Møderne foreslås afholdt på følgende datoer: 8. januar 5. februar 26. marts 30. april 4. juni 13. august 10. september 22. oktober 3. december Lovgrundlag Lov om kommunernes styrelse §20. Økonomiske konsekvenser Udgifterne til mødeforplejning mv. afholdes inden for udvalgets budgetramme. Kommunikation Den godkendte mødekalender vil blive offentliggjort på kommunens hjemmeside og mødetidspunkterne vil blive skrevet ind i kalender for Byrådets medlemmer.", "source_path": "data/greve/raw_dagsordener/Kultur- og Fritidsudvalget_2024-08-14T16:00:00+02:00_02d9a17e-1ff6-41b3-97d2-bde5db1a82d7.json", "meeting_year": 2024, "meeting_month": 8, "committee_normalized": "kulturogfritids", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "02d9a17e-1ff6-41b3-97d2-bde5db1a82d7", "chunk_id": "02d9a17e-1ff6-41b3-97d2-bde5db1a82d7_3_html_fragment_chunk0", "section_type": "html_fragment", "section_title": "Konkurrenceudsættelse af biblioteksområdet", "committee": "Kultur- og Fritidsudvalget", "meeting_date": "2024-08-14T16:00:00+02:00", "case_number": "24-002235", "agenda_index": 3, "text": "Beslutning Det anbefales, at der indledes markedsdialog med henblik på at afsøge mulighederne inden for etablering af lov 548-selskab og udbud af flere støttefunktioner. Udvalget ønsker ikke fuld konkurrenceudsættelse af området. Fremstilling Sagsprocedure Kultur- og Fritidsudvalget, Økonomiudvalget og Byrådet Resume I forligsteksten for budget 2024-2027 ønsker forligsgruppen at det undersøges om der kan skabes et marked for en udlicitering af biblioteksområdet. Sagen indeholder mulige scenarier for konkurrenceudsættelse og forudsætter, at der godkendes og indledes en markedsdialog om udbudsformer med henblik på kvalificering af eventuel udbud af biblioteksområdet. Indstilling Administrationen indstiller, at der træffes beslutning om, hvorvidt der skal indledes markedsdialog i relation til de i sagen nævnte udbudsformer og dermed kvalificere en kommende beslutning om eventuelt udbud af biblioteksområdet. Sagsbeskrivelse Baggrund for sagen I forligsteksten for budget 2024-2027 ønsker forligsgruppen at undersøge, om der kan skabes et marked for udlicitering af biblioteksområdet. Forligsgruppen er enige om, at det er vigtigt at bevare et godt og varieret biblioteksområde. Greve Bibliotek består af et hovedbibliotek i Hundige og et lokalbibliotek i Tune. Der er 26 medarbejdere, fordelt på 20,95 årsværk. Greve Kommunes biblioteksudgifter er i 2024 kr. 343,20 pr. borger og sammenlignet med andre kommuner på samme størrelse ligger Greve Kommune lavt i udgiften pr. borger. Folkebibliotekets samlede budget for 2024 er på 17.900.583 kr. Lov om biblioteksvirksomhed fastlægger rammerne for biblioteksvirksomhed i Danmark og omfatter regler om blandt andet bibliotekets formål, opgaver og drift. Bibliotekets formål ligger inden for kulturel formidling, oplysning og uddannelse. Kommunalbestyrelsen er forpligtiget til at drive (ikke drifte) et folkebibliotek. Biblioteksloven angiver at Kommunalbestyrelsen er forpligtet til, eventuelt i samarbejde med andre kommunalbestyrelser, at drive et folkebibliotek med afdelinger for børn og voksne Der er ikke noget i Lov om biblioteksvirksomhed som gør, at biblioteksdriften ikke kan konkurrenceudsættes. Administrationen har identificeret 3 muligheder for konkurrenceudsættelser En fuld konkurrenceudsættelse af biblioteksdriften Etablering af lov 548-selskab Udbud af flere støttefunktioner Mulige former for konkurrenceudsættelse 1.En fuldstændig konkurrenceudsættelse af biblioteksdriften En budgetanalyse (2019) udarbejdet af administrationen og Udbudsportalen påpegede, at der umiddelbart var et potentiale i at konkurrenceudsætte bibliotekerne. Siden budgetanalysen er udarbejdet, er biblioteksdriften i Karlslunde ophørt. Budgetrapporten påpegede desuden, at der ikke eksisterede et marked der kunne varetage opgaven. Ringsted Kommune forsøgte i 2008 at konkurrenceudsætte deres biblioteker hvilket ikke blev realiseret. Det har ikke været muligt for administrationen at finde andre kommuner der har konkurrenceudsat hele biblioteksdriften. 2. Etablering af lov 548-selskab Det vil være muligt at konkurrenceudsætte området på samme vis som Park og Vej blev, da PV Greve blev oprettet. Det årlige budget på Park og Vej var ca. dobbelt så højt som det nuværende budget for bibliotekerne. Ved oprettelse af et lov 548-selskab vil dette medføre, at der oprettes et offentlig-privat selskab, hvor kommunen maksimalt ejer 50% af selskabet mens en eller flere private aktører ejer den resterende del. Kommunen beslutter at stifte et offentligt-privat selskab, der skal udføre driftsopgaven på biblioteksområdet. Kommunen udarbejder en rammeaftale for den ydelse, selskabet skal levere til kommunen. Herudover udarbejder kommunen vedtægter og ejeraftale for selskabet. Kommunen gennemfører et udbud af den private ejerandel af selskabet. Det vil sige, at de private aktører byder på medejerskabet af selskabet. Før et selskab kan oprettes skal det afklares; om der findes virksomheder, som kunne være interesseret i at indgå i en konstellation. hvilken virksomhedsform, der er relevant udarbejdes snitflader for et samarbejde med en privat aktør udarbejdes kontraktmateriale beskrive medarbejderforhold, så disse kan virksomhedsoverdrages. udføres et udbud, da opgaven i fremtiden vil udføres af en privat aktør 3. Udbud af flere støttefunktioner Greve Bibliotek er en del af det samarbejdende biblioteksvæsen i Danmark. Dette indbefatter, at biblioteket automatisk er en del af de nationale ordninger, der findes på området og dermed også er en del af de fælles udbud, bl.a.: Biblioteket-appen Bibliotekernes fælles hjemmesideløsning E-Reolen og e-Reolen GO FAKTOR - Bibliotekernes fælles statistikløsning Udvikling af en fælles digital filial til børn Forhandling og administration af tekstlicenser, e-bøger og net-lydbøger Opgaver relateret hertil, herunder GDPR og juridisk rådgivning i relation til brugen af løsningerne samt vedligeholdelse af understøttende systemer Fælles Bibliotekssystem Kørselsordningen: en landsdækkende transportordning, der sikrer, at biblioteksmaterialer kan fragtes hurtigt og sikkert på tværs af landet. SKI aftale på materialer (Bøger, spil, musik etc.) Mange andre kommuner benytter sig ligeledes af disse eller lignende løsninger. Dog har administrationen identificeret, at Herning Kommune tidligere har konkurrenceudsat kørslen mellem deres biblioteker samt pladspåsætning af materiale. Herning Bibliotek har status som centralbibliotek og derfor flere og større forpligtigelser ift. distribution af materialer på tværs af landet ved Nationale kørselsordning. Greve Bibliotek har ikke samme forpligtigelser og opgaveomfanget vil være tilsvarende mindre. Opgaven ved pladspåsætning løses i dag med hjælp fra fleksjobbere og virksomhedspraktikanter. Lovgrundlag Lov om Biblioteksvirksomhed Udbudsloven Lov om kommuners og regioners udførelse af opgaver for andre offentlige myndigheder og kommuners og regioners deltagelse i selskaber Økonomiske konsekvenser Sagen har ingen økonomiske konsekvenser for Greve Kommune.", "source_path": "data/greve/raw_dagsordener/Kultur- og Fritidsudvalget_2024-08-14T16:00:00+02:00_02d9a17e-1ff6-41b3-97d2-bde5db1a82d7.json", "meeting_year": 2024, "meeting_month": 8, "committee_normalized": "kulturogfritids", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "02d9a17e-1ff6-41b3-97d2-bde5db1a82d7", "chunk_id": "02d9a17e-1ff6-41b3-97d2-bde5db1a82d7_4_html_fragment_chunk0", "section_type": "html_fragment", "section_title": "Etablering af sansehave ved Greve Borgerhus", "committee": "Kultur- og Fritidsudvalget", "meeting_date": "2024-08-14T16:00:00+02:00", "case_number": "24-006131", "agenda_index": 4, "text": "Beslutning 1.-2. Godkendt. Kultur- og Fritidsudvalget anerkender FrivilligCenter Greves arbejde. Fremstilling Sagsprocedure Kultur- og Fritidsudvalget, Klima-, Teknik- og Miljøudvalget, Økonomiudvalget og Byrådet. Resume Byrådet besluttede den 22. maj 2024 at indgå i en positiv dialog med FrivilligCenter Greve om etablering af en såkaldt ”sansehave” i haven ved Greve Borgerhus. FrivilligCenter Greve har på denne baggrund ansøgt Nordea-fonden og modtaget bevilling på i alt 981.900 kr. til at realisere sansehaven. Greve Kommune skal på denne baggrund tage stilling til, hvorvidt sansehaven ønskes etableret ved Greve Borgerhus. Indstilling Administrationen indstiller overfor Kultur og Fritidsudvalget 1. at det godkendes, at der etableres en sansehave ved Greve Borgerhus 2. at såfremt punkt 1 godkendes, gives administrationen mandat til at indgå en aftale med FrivilligCenter Greve om brug af arealet til placering af sansehaven ved Greve Borgerhus, jf. bilag 3 Administrationen indstiller overfor Klima-, Teknik- og Miljøudvalget, 3. at sagen tages til efterretning Sagsbeskrivelse Byrådet besluttede den 22. maj 2024 (pkt. 19) \" Henvendelse fra FrivilligCenter Greve om etablering af sansehave ved Greve Borgerhus\" at indgå i en positiv dialog med FrivilligCenter Greve om en sansehave, og at der skulle fremlægges en ny sag om realisering af projektet, hvis projektet opnåede bevilling fra Nordea-fonden. Klima-, Teknik- og Miljøudvalget besluttede den 25. april 2024 (pkt. 11) \"Henvendelse fra FrivilligCenter Greve om etablering af sansehave ved Greve Borgerhus\" at det anbefales, idet udvalget ønsker, at der plantes hjemmehørende arter. FrivilligCenter Greve er indforstået med at der udelukkende plantes hjemmehørende arter i sansehaven og vil følge dette i projektet. FrivilligCenter Greve har på denne baggrund ansøgt Nordea-fonden og modtaget bevilling på i alt. 981.900 kr. til projektet. FrivilligCenter Greve beskriver, at ideen med projektet er - i samarbejde med borgere, frivillige og foreninger - at anlægge en fælles sansehave tilgængelig for alle borgere i Greve Kommune. Med projektet ønskes der at skabes et grønt område centralt i Greve Kommune, der indbyder til fællesskab og samvær i naturen. FrivilligCenter Greve ønsker med projektet at: Bidrage til den grønne omstilling samt grønnere og smukkere byrum Øge læring om natur og biodiversitet Skabe nye fællesskaber med natur som omdrejningspunkt. Bl.a. havevandringer, dyrke sammen i højbede, samle urter, udveksle erfaringer, nyde de forskellige opholdssteder i haven, mødes om bålfad mm. Øge trivsel, mindske stress og ensomhed, gennem fællesskab, aktiviteter og ophold i naturen Projektet ønskes forankret lokalt gennem foreninger, frivillige og borgere, der inviteres bredt ind til at blive en del af sansehaven og dens udvikling. Målgruppen er alle Greve Kommunes borgere, og haven bliver offentligt tilgængelig. FrivilligCenter Greve forventer, at omkring 5.000 borgere årligt vil besøge haven til arrangementer eller på egen hånd. Projektperiode for etablering af sansehaven vil være fra september 2024 – august 2026. I haven ved Greve Borgerhus etablerer Greve Kommune en ny daginstitution, som skal være opført i 2026, hvilket betyder, at petanquebane skal flyttes fra den nuværende placering til en ny placering (jf. bilag 4). Ligeledes spilles der også krolf på græsarealet i haven. FrivilligCenter Greve har oplyst, at såvel petanquebanen som krolfbanen vil blive indtænkt i udformningen af sansehaven, således begge aktiviteter fortsat kan dyrkes i haven ved Greve Borgerhus. Økonomiske konsekvenser Der forventes ingen kommunal medfinansiering til projektet. Det er FrivilligCenter Greve som står for vedligeholdelse af sansehaven. Greve Kommune vil fortsat være ansvarlig for den øvrige vedligeholdelse af haven ved Greve Borgerhus. FrivilligCenter Greve har modtaget 981.900 kr. fra Nordea-fonden til projektet. I dette beløb går ca. 245.475 kr. til lønmidler til en projektleder, som skal etablere en frivilliggruppe, holde havedage samt borgerinddragelse ift. hvordan haven skal se ud. Det resterende beløb på 736.425 går til selve etableringen af sansehaven. Projektet har ingen økonomiske konsekvenser for anlægsloftet i Greve Kommune, da det er foreningen FrivilligCenter Greve som vil modtage evt. fondsmidler fra Nordea-fonden til projektet. Ligeledes vil Greve Kommune hellere ikke skulle betale fondsmoms, da det er foreningen, som modtager bevillingen. Tidsplan Projektperiode for etablering af sansehaven vil være fra 15. september 2024 – 14. august 2026. Øvrige forhold Det skal bemærkes, at KLAR Forsyning har overvejelser om at etablere et regnvandsbassin på en del af arealet, hvor sansehaven ønskes etableret. FrivilligCenter Greve vil ansatte en projektleder, som har til opgave at indgå i dialog med KLAR Forsyning omkring den endelig udformning af sansehaven, således det er muligt at fremtidssikre en etablering af regnvandsbassinet ved Greve Borgerhus. Hvis projektet opnår politisk godkendelse fra Greve Kommune skal der indgås en aftale med FrivilligCenter Greve omkring sansehaven. Denne aftale vil blive udformet som lignende aftaler på området, hvori f.eks. opsigelsesvarsel, vedligeholdelsesomkostninger, aftaleperiode og ansvarsområder er præciseret. Der er til sagen vedhæftet følgende fire bilag: Bilag 1. En beskrivelse fra FrivilligCenter Greve om projektet Bilag 2. Et oversigtskort, hvor den ønskede placering af sansehaven ved Greve Borgerhus fremgår Bilag 3. En illustration af hvordan sansehaven kunne etableres ved Greve Borgerhus. Dette vil blive justeret efter den nye placering af petanquebanen. Bilag 4. Et oversigtskort, som viser den nuværende og den nye placering af petanquebane ved Greve Borgerhus. Det kan oplyses at Brugerrådet i Greve Borgerhus har tilkendegivet, at de støtter op om projektet. Der er ifølge administrationen ikke krav om nabohøring i forbindelse med etablering af Sansehaven.", "source_path": "data/greve/raw_dagsordener/Kultur- og Fritidsudvalget_2024-08-14T16:00:00+02:00_02d9a17e-1ff6-41b3-97d2-bde5db1a82d7.json", "meeting_year": 2024, "meeting_month": 8, "committee_normalized": "kulturogfritids", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "02d9a17e-1ff6-41b3-97d2-bde5db1a82d7", "chunk_id": "02d9a17e-1ff6-41b3-97d2-bde5db1a82d7_5_html_fragment_chunk0", "section_type": "html_fragment", "section_title": "Handlemuligheder for lokaletilskud til Greve Golfklub", "committee": "Kultur- og Fritidsudvalget", "meeting_date": "2024-08-14T16:00:00+02:00", "case_number": "24-006253", "agenda_index": 5, "text": "Beslutning Det anbefales, at ansøgningen fra Greve Golf imødekommes og finansieres af midler fra handicappuljen fra 2024 og fremadrettet. Fremstilling Sagsprocedure Kultur- og Fritidsudvalget, Økonomiudvalget og Byrådet Resume I denne sag skal Kultur- og Fritidsudvalget beslutte hvilke mulige handlinger de ønsker i forhold Greve Golf klubs ansøgning om lokaletilskud. Indstilling Administrationen indstiller, at der træffes beslutning om at ubrugte midler fra partnerskabspuljen og/eller Handicappuljen anvendes til at efterkomme Greve Golf Klubs ansøgning. Greve Golf Klubs ansøgning om lokaletilskud for 2024 ikke efterkommes, men at der prioriteres midler i 2025 til deres ansøgning. ved at nedskrive de øvrige eksisterende ansøgninger tilsvarende beløbet at de ubrugte midler fra partnerskabspuljen og/eller Handicappuljen anvendes til at efterkomme Greve Golf Klubs ansøgning om lokaletilskud. I 2025 findes midlerne til Greve Golf Klubs ansøgning ved at nedskrive de øvrige eksisterende ansøgninger tilsvarende beløbet at finansieringen oversendes til budgetforhandlingerne at ansøgning fra Greve Golf Klub ikke imødekommes Sagsbeskrivelse Kultur- og Fritidsudvalget ønskede på mødet den 29. maj 2024 at få forelagt en sag om handlemulighederne for at efterkomme Greve Golf Klubs ansøgning om lokaletilskud. Godkendte foreninger kan i henhold til Greveordningen ansøge om lokaletilskud. Lokaletilskuddet er jf. greveordningen på op til 80 procent af driftsudgifterne, dog fratrukket andelen af de deltagere, der er over 25 år samt justeret for de reelle aktivitetstimer. Greve Golf Klub har i 2024 ansøgt om lokaletilskud for driftsudgifter på 30.000 kr., hvilket ville give et tilskud på ca. 8.888 kr. Når der er justeret for deltager over 25 år og deres reelle aktivitetstimer. Lokaletilskud 2024 I 2024 har administrationen modtaget ansøgninger fra 11 foreninger. Heraf var to nye ansøgninger fra henholdsvis Greve Golf Klub og Sydkystens Karate. På mødet den 29. maj 2024 besluttede Kultur- og Fritidsudvalget at efterkomme Sydkystens Karateklubs ansøgning på 87.500 kr. I 2024 er budgettet på 1,093 mio. kr. til lokaletilskud, og med godkendelsen af Sydkystens Karateklub er det fulde budget for 2024 brugt. Administrationen har gennemgået mulighederne for at efterkomme Greve Golf Klubs ansøgning. Hvis Kultur- og Fritidsudvalget ønsker at imødekomme ansøgningen, er foreningen fremadrettet også berettiget til at modtage lokaletilskud. Derfor kan det blive nødvendigt at godkende flere løsninger. De mulige løsninger er: De ubrugte midler fra partnerskabspuljen og/eller Handicappuljen anvendes til at efterkomme Greve Golf Klubs ansøgning. I Partnerskabspuljen er det resterende budget på 125.227 kr., og i Handicappuljen er det resterende budget på 98.200 kr. Greve Golf Klubs ansøgning for 2024 efterkommes ikke, men der findes i 2025 midler til deres ansøgning. Antaget at budgettet for 2024 er det samme i 2025 gøres det ved at nedskrive alle eksisterende ansøgninger tilsvarende beløbet. Kultur- og Fritidsudvalget indstiller overfor byrådet, at de ubrugte midler fra Partnerskabspuljen og/eller Handicappuljen anvendes til at efterkomme Greve Golf Klubs ansøgning. I Partnerskabspuljen er det resterende budget 125.227 kr., og i Handicappuljen er det resterende budget 98.200 kr. For 2025 findes midlerne til Greve Golf Klubs ansøgning ved at nedskrive de øvrige eksisterende ansøgninger. Kultur- og Fritidsudvalget oversender lokaletilskudsbudgettet til budgetforhandlinger. Ansøgning fra Greve Golf Klub imødekommes ikke. Lovgrundlag Folkeoplysningsloven §25. Økonomiske konsekvenser Såfremt ansøgning fra Greve Golf Klub imødekommes, vil det betyde en årlig merudgift på 8.888 kr. antaget at lokaletilskudsbudgettet har samme ramme som i 2024. Øvrige konsekvenser Såfremt at Greve Golf Klub ansøgere godkendes, vil det betyde, at de også fremadrettet vil være berettiget til lokaletilskud.", "source_path": "data/greve/raw_dagsordener/Kultur- og Fritidsudvalget_2024-08-14T16:00:00+02:00_02d9a17e-1ff6-41b3-97d2-bde5db1a82d7.json", "meeting_year": 2024, "meeting_month": 8, "committee_normalized": "kulturogfritids", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "02d9a17e-1ff6-41b3-97d2-bde5db1a82d7", "chunk_id": "02d9a17e-1ff6-41b3-97d2-bde5db1a82d7_6_html_fragment_chunk0", "section_type": "html_fragment", "section_title": "Hædringsarrangement på idræts- og fritidsområdet", "committee": "Kultur- og Fritidsudvalget", "meeting_date": "2024-08-14T16:00:00+02:00", "case_number": "24-006729", "agenda_index": 6, "text": "Beslutning 1. Godkendt 2. Godkender model C med reducerede udgifter. Fremstilling Sagsprocedure Kultur- og Fritidsudvalget Resume Greve Kommune har tidligere fejret og hyldet det frivillige foreningsliv i Greve Kommune til Greve Awards i Portalen. I budgetforliget 2023-26 blev det besluttet at afvikle Greve Award som havde en økonomisk ramme på i alt 111.891 kr. Kultur- og Fritidsudvalget har på deres møde den 29. maj 2024 anmodet administrationen om at udarbejde en sag, der afdækker handlemuligheder genetablering af Greve Awards. Administrationen skitserer derfor tre modeller for hvordan et arrangement kan realiseres. Indstilling Administrationen indstiller, at der træffes beslutning om 1. hvorvidt der skal arbejdes videre med mulighed for genetablering af et fejrings- og hædringsarrangement for det frivillige foreningsliv i Greve Kommune 2. Såfremt at det under punkt 1, besluttes at der skal arbejdes videre med genetablering af et fejrings- og hædringsarrangement, anbefaler administrationen at det besluttes hvilket af de tre scenarier der skal arbejdes videre med Sagsbeskrivelse Greve Kommune har siden 2018 og frem til 2022 fejret og hyldet det frivillige foreningsliv i Greve Kommune til Greve Awards i Portalen. Det var Idræts- og FritidsSekretariatet som var tovholder på arrangementet på vegne af Greve Kommune. I budgetforliget 2023-26 blev det besluttet at afvikle Greve Award, som havde en økonomisk ramme på i alt 111.891 kr. I denne sag anbefaler administrationen at Kultur- og Fritidsudvalget tager stilling til om der skal arbejdes videre med en genetablering. Administrationen skitserer tre forskellige modeller for hvordan et arrangement kan se ud samt hvilken økonomi, der knytter sig til hver af de tre modeller. I alle tre modeller er der de samme seks priser: Årets Idrætsforening, Årets Fritidsforening, Årets Idrætsleder, Årets Fritidsleder, Årets Træner, Årets Idrætsudøver. Administrationen vil gå i dialog med lokale samarbejdspartnere og virksomheder i forhold til afsøge mulighederne for at priserne kan blive sponsoreret, såfremt Kultur- og Fritidsudvalget beslutter sig for at der skal arbejdes videre med en genetablering. Model A: I denne model tages der udgangspunkt i den tidligere afholdte medalje-ceremoni på Greve Rådhus. Selve arrangementet foregår i byrådssalen og spisningen sker i foyeren på rådhuset. Til hver af de seks priser vil vinderen modtage diplom, blomster og gavekort på 2.500 kr. De andre nominerede vil modtage blomster og diplomer. På grund af den begrænset plads i byrådssalen er arrangementet hovedsageligt for de nominerede foreninger og et meget begrænset antal forældre og andre foreningsrepræsentanter. Der er ingen deltagerbetaling i denne model. Økonomiske ramme: 46.500 kr. 10.000 kr. Blomster, 18 buketter. 20.000 kr. Let forplejning f.eks. pindemadder. 15.000 kr. Seks gavekort til vinderne på i alt 2.500 kr. pr. pris. 1.500 kr. Billedrammer til alle de nomineret i hver af de seks kategorier. Model B: I denne model er der hentet inspiration fra tidligere foreningsarrangementer i Greve Kommune. I dette koncept foregå arrangementet ude i nogle af de store idrætshaller i Greve Kommune og i samarbejde foreningerne. F.eks. i Tune IF, Karlslunde IF og Greve IF. Økonomiske ramme: 74.000. kr. 10.000 kr. Blomster, 18 buketter 20.000 kr. Drikkevarer og snaks som f.eks. chips/nødder på bordene i salen 15.000 kr. Seks gavekort til vinderne på i alt 2.500 kr. pr. pris 1.500 kr. Billedrammer til alle de nomineret i hver af de seks kategorier 15.000 Udgifter til at dække omkostninger hvis arrangementet afholdes i indendørshallerne. Typisk skal der trækkes på tekniske personale i forhold til opsætning af borde og stole samt scene. Derudover vil der også være et behov for ekstra rengøring efter arrangementet 5.000 kr. Konferencier 7.500 Udgifter til underholdning (gavekort til band fra Greve Kulturbase) Model C: I denne model foregår arrangementet i Portalen. Dette arrangement vil ligne konceptet fra Greve Awards med videopræsentation af de nomineret til priserne. I dette arrangement vil der ikke indgå spisning, men derimod vil der være mulighed for at tilbyde deltagerne én drikkebillet samt snacks på bordene i salen. Der vil være deltagerbetaling for personer som ikke er nomineret til priserne på 50 kr. som inkluderer en drikkebillet og snacks. Dette arrangement anbefales at foregå kl. 19:00-20:30. Økonomiske ramme: 89.000. kr. 10.000 kr. Blomster 18 buketter. 20.000 kr. Drikkevarer og snaks som f.eks. chips/nødder på bordene i salen 15.000 kr. Seks gavekort til vinderne på i alt 2.500 kr. pr. pris 1.500 kr. Billedrammer til alle de nomineret i hver af de seks kategorier 15.000 kr. Videoproduktion af de nominerende til priserne 15.000 Udgifter til Portalen (betaling til lydtekniker og opstilling af salen mv) 5.000 kr. Konferencier 7.500 Udgifter til underholdning (gavekort til band fra Greve Kulturbase) Administrationen vurderer, at ressourceforbruget til at sikre gennemførelse af arrangementet overordnet vil udgøre følgende timer i hver af de tre modeller: Model A: ca. 25 timer Model B: ca. 30 timer Model C: ca. 40 timer Ressourceforbruget ved planlægning og gennemførelse af et hædringsarrangement, kan få en betydning for den samlede opgaveportefølje ved blandt andet længere sagsbehandlingstider. Beslutter Kultur- og Fritidsudvalget sig for, at der skal arbejdes videre med en genetablering vurderer administrationen at det vil være muligt at afholde et arrangement i maj eller juni 2025. Såfremt Kultur- og Fritidsudvalget beslutter, at der skal arbejdes videre med en genetablering, vil administrationen fremlægge en ny sag, hvor det vil fremgå hvordan et nyt koncept kan realiseres. Dette vil ske med afsæt i Kultur- og Fritidsudvalget beslutning i denne sag. Økonomiske konsekvenser Administrationen gør opmærksom på at Kultur- og Fritidsudvalget skal finde midlerne indenfor egen ramme, såfremt et arrangement skal kunne realiseres. Det økonomiske spænd i de tre modeller fremgår her: Model A: 46.500 kr. Model B: 74.000 kr. Model C: 89.000 kr. Tidsplan Det vil være muligt at afholde et arrangement i maj eller juni 2025. Øvrige forhold I Greve Kommunes Kultur-, Idræts- og Fritidspolitik står det anført at det tilstræbes at \"understøtte alle de frivillige ildsjæle, som drives af engagement og lyst\" . Et hædringsarrangement kan medvirke til at motivere og anerkende de frivillige ildsjæle. Idræts- og Fritidsforeningerne har efterspurgt et nyt arrangement på området efter afviklingen af Greve Awards.", "source_path": "data/greve/raw_dagsordener/Kultur- og Fritidsudvalget_2024-08-14T16:00:00+02:00_02d9a17e-1ff6-41b3-97d2-bde5db1a82d7.json", "meeting_year": 2024, "meeting_month": 8, "committee_normalized": "kulturogfritids", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "02d9a17e-1ff6-41b3-97d2-bde5db1a82d7", "chunk_id": "02d9a17e-1ff6-41b3-97d2-bde5db1a82d7_7_html_fragment_chunk0", "section_type": "html_fragment", "section_title": "Besøg på Greve Museum og dialogmøde med bestyrelsen for Greve Museum", "committee": "Kultur- og Fritidsudvalget", "meeting_date": "2024-08-14T16:00:00+02:00", "case_number": "24-006155", "agenda_index": 7, "text": "Beslutning Drøftelserne blev taget til efterretning. Fremstilling Sagsprocedure Kultur- og Fritidsudvalget. Resume Kultur- og Fritidsudvalget besøger Greve Museum og afholder dialogmøde med bestyrelsen for Greve Museum. Indstilling Der træffes ikke beslutninger under besøget og på dialogmødet. Besøget og dialogmødet bruges til orientering, drøftelse og dialog. Sagsbeskrivelse Besøg og dialogmødets indhold Kultur - og Fritidsudvalget vil ved besøget få en kort rundvisning i nogle af Greve Museums faciliteter og en kort beskrivelse af de forskellige aktiviteter der foregår på museet. Kultur- og Fritidsudvalget mødes årligt med bestyrelsen for Greve Museum til et dialogmøde og dette er lagt sammen med et besøg på Greve museum. Hensigten med dialogmødet er gensidig orientering, drøftelse og dialog om museets drift og udviklingsplaner. Der afsættes 1⁄2 time til mødet. Tidspunkt Punktet afvikles i tidsrummet kl. 17.00 - 17.30 på Greve Museum, Bækgårdsvej 9, 2670 Greve. Tilstede ved besøget Tilstede ved besøget er Museumschef Mette Tapdrup Mortensen samt bestyrelsen for Greve Museum.", "source_path": "data/greve/raw_dagsordener/Kultur- og Fritidsudvalget_2024-08-14T16:00:00+02:00_02d9a17e-1ff6-41b3-97d2-bde5db1a82d7.json", "meeting_year": 2024, "meeting_month": 8, "committee_normalized": "kulturogfritids", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "02d9a17e-1ff6-41b3-97d2-bde5db1a82d7", "chunk_id": "02d9a17e-1ff6-41b3-97d2-bde5db1a82d7_8_html_fragment_chunk0", "section_type": "html_fragment", "section_title": "Greve Museum - orientering om årsberetning 2023", "committee": "Kultur- og Fritidsudvalget", "meeting_date": "2024-08-14T16:00:00+02:00", "case_number": "24-006138", "agenda_index": 8, "text": "Beslutning Orienteringen blev taget til efterretning. Fremstilling Sagsprocedure Kultur- og Fritidsudvalget Resume Greve Museum har udarbejdet årsberetning for 2023, der fremsendes til udvalgets orientering. Indstilling Administrationen indstiller, at orienteringen tages til efterretning Sagsbeskrivelse Årsberetningen giver en række fortællinger om mange af de aktiviteter og projekter, som har præget året i 2023. Fuld finasiering til nyt Mosede Fort I 2023 kom den fulde finansiering af et nyt Mosede Fort på i alt 72 mio. kr. på plads, da endnu en fondsbevilling kom i hus samt tilskud fra Greve Kommune. Formålet med projektet er, at løfte museet og området og invitere flere ind til at engagere sig i og blive klogere på historien om Danmark under 1. Verdenskrig. En del af projektet er den nye museums- og restaurantbygning, som skal være et samlingssted ved Mosede Fort. I december 2023 blev der udsendt et EU-udbud af ydelsen som bygherrerådgiver for projektet. Juleudstilling Alletiders Pyrus I 2023 tog museet med årets juleudstilling en nostalgisk rejse tilbage til 90’erne med udstillingen Alletiders Pyrus. Udstillingen fejrede den ikoniske julekalender, som har en særlig plads i mange danskeres hjerter. Udstillingen bød på et indblik i Pyrus-universet med originale kostumer, rekvisitter og tegninger, der bragte nostalgien frem hos de besøgende. Nogle af højdepunkterne var muligheden for at se Pyrus’ originale nissedragt og den berømte urtepotte, som nisserne brugte som bad, hvilket gav en unik mulighed for at ”gå glad i bad”, ligesom i julekalenderen. Åben skole forløb Museet tilbyder årligt i gennemsnit 50 gratis, obligatoriske forløb til kommunens 8. klasser. Dermed har alle 8. klasser to forløb i løbet af et skoleår. Fra skoleåret 2023/24 tilbyder Skoletjenesten 5 forskellige Åben Skole forløb til Greves skoler. Det drejer sig om: 1. Velfærdsdrømme - forny din forstad på museet 2. Neutralitetens Balancegang på Mosede Fort 3. Forstadens Stemmer - byvandring i Greve Midt 4. Klar til kamp - idræt på Mosede Fort 5. Krig i køkkenet - madhistorie på Mosede Fort Den bredere palet af forløb giver lærerne en større valgfrihed til at vælge de forløb, som passer til det specifikke undervisningsbehov, klasserne har. Arrangementer I 2023 var der på Greve Museum 35 arrangementer fordelt på 74 dage. Det var arrangementer som workshops med håndens arbejde som omdrejningspunkt, håndarbejdscafé, bonderøvsdage, fastelavnsfest, påskeskæg, midsommerkoncert, plantemarked, kartoffelferie, allehelgensgys og jul på gården. 2.446 gæster deltog i arrangementer på Grevegård i 2023 På Mosede Fort var der 22 arrangementer fordelt på 59 dage. Her var der spændende foredrag, vinterferie med takt og tone, Den Store Sparedag med historiske madretter, sommerferie med bajonetfægtning og håndgranatkast, efterårsferie med spionjagt, dragefestival, Befæstningens Dag samt Halloween på fortet i samarbejde med Greve Kultur-Base. Som noget nyt fik Mosede Fort mulighed for at markere Våbenstilstandsdagen den 11. november ved at vise ”The War To End All Wars - The Movie”, lavet af det svenske Heavy Metal-band Sabaton. 3.172 gæster deltog i arrangementer eller rundvisninger på Mosede Fort i 2023 Besøgstal Målt på besøgstal var det det bedste år siden 2018. Besøgstal Greve Museum: Årstal 2021 2022 2023 Børn 1.709 2.782 3.970 Voksne 4.766 6.872 8.301 I alt 6.475 9.654 12.271 Besøgstal Mosede Fort: Årstal 2021 2022 2023 Børn 3.682 5.222 4.253 Voksne 3.731 5.405 5.554 I alt 7.413 10.627 9.807 Lovgrundlag Museumsloven Økonomiske konsekvenser Sagen har ingen økonomiske konsekvenser for Greve Kommune. Øvrige forhold Greve Museum spiller en aktiv rolle i Greve Kommunes Kultur-, Idræts- og Fritidspolitik 2023-2026. Det gør de både gennem Åben Skole forløb og de mangfoldige arrangementer der bidrager til trivsel, livslang læring og dannelse.", "source_path": "data/greve/raw_dagsordener/Kultur- og Fritidsudvalget_2024-08-14T16:00:00+02:00_02d9a17e-1ff6-41b3-97d2-bde5db1a82d7.json", "meeting_year": 2024, "meeting_month": 8, "committee_normalized": "kulturogfritids", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "02d9a17e-1ff6-41b3-97d2-bde5db1a82d7", "chunk_id": "02d9a17e-1ff6-41b3-97d2-bde5db1a82d7_9_html_fragment_chunk0", "section_type": "html_fragment", "section_title": "Udbetalt tilskud til kulturområdet 2023", "committee": "Kultur- og Fritidsudvalget", "meeting_date": "2024-08-14T16:00:00+02:00", "case_number": "24-006458", "agenda_index": 9, "text": "Beslutning Orienteringen blev taget til efterretning. Fremstilling Sagsprocedure Kultur og Fritidsudvalget Resume I sagen forelægges oversigt over Greve Kommunes udgifter på kulturområdet i 2023, som er finansieret inden for Kultur- og Fritidsudvalgets budgetramme. Indstilling Administrationen indstiller, at orientering om udgifter på kulturområdet 2023 tages til efterretning. Sagsbeskrivelse Under Kultur- og Fritidsudvalget er der budget til en række tilskud til kulturområdet. Disse tilskud kan opdeles i henholdsvis faste (driftstilskuds-)aftaler og i tilskud til events og arrangementer. I denne sag fremlægger administrationen status på budget og forbrug på de forskellige kulturudgifter i 2023. Der afholdes desuden arrangementer og events, der er budgetteret på institutionsniveau ved Greve Bibliotek, Greve Museum og Greve Svømmehal, der ikke fremgår af denne sag. Udbetalt beløb til faste aftaler (driftsbidrag og tilskudsaftaler, egnsteateraftale) 2023 Faste aftaler Tilskud udbetalt i alt i kr. Driftstilskud til Hedeland Naturpark 1.896.157 Driftstilskud til Strandparken 2.177.504 Driftstilskud til karlslundehuset 193.677 Driftstilskud til Tune Borgerhus 268.537 Tilskud til egnsteateraftalen Opera Hedeland * 456.241 Tilskud til Greve Harmoniorkester 55.743 Tilskud til Greve Pigegarde 241.558 Portalen 5.527.603 Total 10.817.020 *Dette er kommunes driftstilskud til egnsteateraftalen, hvor refusionen fra staten er fratrukket Udbetalt beløb 2023 for events og arrangementer Events og arrangementer Budget i kr. Forbrug i alt i kr. Flagdag 28.607 29.838 Juletræstænding 20.103 22.568 Nytårskoncert 13.252 30.214 Total 61.962 82.620 Lovgrundlag Rammerne for tilskud til kulturområdet er ikke lovbestemte, men politisk vedtaget på budget for 2023. Økonomiske konsekvenser Sagen har ingen økonomiske konsekvenser, da tilskud og puljerne er indenfor budgetrammen for Kultur og Fritidsområdet i 2023.", "source_path": "data/greve/raw_dagsordener/Kultur- og Fritidsudvalget_2024-08-14T16:00:00+02:00_02d9a17e-1ff6-41b3-97d2-bde5db1a82d7.json", "meeting_year": 2024, "meeting_month": 8, "committee_normalized": "kulturogfritids", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "02d9a17e-1ff6-41b3-97d2-bde5db1a82d7", "chunk_id": "02d9a17e-1ff6-41b3-97d2-bde5db1a82d7_10_html_fragment_chunk0", "section_type": "html_fragment", "section_title": "Udbetalt tilskud til foreninger og aftenskoler 2023", "committee": "Kultur- og Fritidsudvalget", "meeting_date": "2024-08-14T16:00:00+02:00", "case_number": "24-006239", "agenda_index": 10, "text": "Beslutning Orienteringen blev taget til efterretning. Fremstilling Sagsprocedure Kultur- og Fritidsudvalget Resume I sagen forelægges en samlet liste over Greve Kommunes udbetaling af tilskud til folkeoplysende foreninger og aftenskoler i 2023 til orientering. Formålet med sagen er at skabe overblik over udvalgets forskellige tilskudsudbetalinger. Indstilling Administrationen indstiller, at sagen tages til efterretning. Sagsbeskrivelse I denne sag forelægges en samlet oversigt over alle tilskud udbetalt til folkeoplysende foreninger og aftenskoler i 2023. Nogle tilskud er lovpligtige jævnfør folkeoplysningsloven, mens andre tilskud er lokalt besluttede tilskudsordninger i Greve Kommune. Greve Kommune udbetalte i 2023 følgende tilskud: Aktivitetstilskud i form af medlemstilskud til folkeoplysende foreninger og løntilskud til aftenskoler: 5,488,043 kr. Lokaletilskud: 1,309,870 kr. Diverse puljetilskud og partnerskaber: 2,634,971 kr. Driftstilskud/selvforvaltningsaftaler: 14,088,388 kr. Tilskuddene fordelte sig på 87 foreninger i 2023. De forskellige typer af tilskud med nærmere forklaring er opstillet herunder. En detaljeret oversigt over de enkelte foreningers tilskud er vedlagt sagen som bilag 1. Aktivitetstilskud Forklaring Tilskud udbetalt i alt i kr. (2023) Fordelt på antal foreninger Medlemstilskud til folkeoplysende foreninger Lovpligtig, ej krav om beløb Et tilskud til frivillige folkeoplysende foreninger, der tilbyder foreningsarbejde for børn og unge under 25 år. Kultur- og Fritidsudvalget godkender rammen for tilskuddet. Medlemstilskuddet udbetales i henhold til folkeoplysningsloven § 15. Nærmere bestemmelser fremgår af Greveordningen. Tilskuddet er lovpligtigt, men det er ikke reguleret, hvor stort tilskuddet til foreningerne skal være. 3.183.239 62 Løntilskud til aftenskoler Lovpligtig, ej krav om beløb Aftenskolerne modtager løntilskud til folkeoplysende voksenundervisning. Løntilskuddet udbetales forlods som et acontobeløb, der justeres time for time i slutningen af året. Løntilskud dækker desuden handicapundervisning, lederhonorar og 10%-midler til debatskabende aktiviteter. Derudover kan op til 30 procent af tilskuddet anvendes til administrationen. Løntilskud udbetales i henhold til Folkeoplysningsloven § 8. Nærmere bestemmelser fremgår af Greveordningen. 2.304.804 4 Lokaletilskud Forklaring Tilskud udbetalt i alt i kr. Fordelt på antal foreninger Lokaletilskud - foreninger Lovpligtig, ej krav om beløbsniveau Jævnfør Folkeoplysningsloven § 25 kan godkendte folkeoplysende foreninger søge om tilskud til egne eller lejede lokaler. Det er Kultur- og Fritidsudvalget, der godkender ansøgningen. Nærmere bestemmelser fremgår af Greveordning. Tilskuddet er lovpligtigt, hvis der ikke kan stilles egnede kommunale lokaler til rådighed. Der skal jævnfør loven ydes mindst 65 % tilskud til lokaler og driftsudgifter til folkeoplysende foreninger. I Greve Kommune giver vi lokaletilskud, der kan dække op til 91 % af driftsudgifterne. Tilskuddet er nedjusteret efter antal aktiviteter for medlemmer over 25 år. 971.821 11 Lokaletilskud - aftenskoler Lovpligtig, ej krav om beløbsniveau Jævnfør Folkeoplysningsloven § 23 kan godkendte folkeoplysende aftenskoler søge om tilskud til egne eller lejede lokaler. Det er Kultur- og Fritidsudvalget, der godkender ansøgningen. Nærmere bestemmelser fremgår af Greveordningen. Tilskuddet er lovpligtigt, hvis der ikke kan stilles egnede kommunale lokaler til rådighed. Der skal jævnfør loven ydes mindst 75 % tilskud til aftenskoler. 338.049 3 Diverse puljer og partnerskaber Forklaring Tilskud til udbetalt i alt i kr. Fordelt på antal foreninger Træner-, leder- og lærerkurser Ikke lovpligtig Formålet med træner-, leder- og lærerkurser er at uddanne velkvalificerede trænere, ledere og lærere i folkeoplysende foreninger. Nærmere bestemmelser fremgår af Greveordningen. 318.675 30 Fritidspuljen Lovpligtig, ej krav om beløbsniveau Formålet med Fritidspuljen er at fremme udviklingen af folkeoplysningsområdet. Fritidspuljen uddeles på baggrund af en række støtteområder, herunder indsatser under Kultur-, Idræts- og Fritidspolitikken, materialer til fritidsaktiviteter og særlige udviklingstiltag vedrørende fritid. 207.006 10 Idrætspulje Lovpligtig, ej krav om beløbsniveau Formålet med Idrætspuljen er at fremme udviklingen af folkeoplysningsområdet. Idrætspuljen uddeles på baggrund af en række støtteområder, herunder indsatser under Kultur-, Idræts- og Fritidspolitikken, breddeidræt, materialer til idrætsforeninger og særlige udviklingstiltag vedrørende idræt. 447.550 13 Talent- og elitepulje Ikke lovpligtig Under Idrætspuljen ligger også et støtteområde for talent og elite. Da denne delpulje ofte omtales separat, fremgår den separat på oversigten. Formålet med talent- og elitepuljen er at støtte målrettede og langsigtede tiltag, som skaber de bedst mulige vilkår og vækstmiljøer i foreningerne med henblik på at realisere fremtidige satsninger på elite- og talentidrætsområdet. 1.067.284 12 Faglig fordybelse Ikke lovpligtig Projekt i samarbejde mellem Tune IF og Tune Skole omkring faglig fordybelse og motion. Projektet indeholder både lektiecafé og idrætsundervisning, of det er målrettet 2. og 3. klasser på Tune Skole. 66.000 1 Sommerferieaktiviteter Ikke lovpligtig Foreninger kan ansøge om underskudsgaranti fra Greve Kommune til at afholde sommerferieaktiviteter for børn og unge. Formålet med sommerferieaktiviteterne er at tilbyde børn og unge en sommer med oplevelser, læring og fællesskaber. Målgruppen er alle børn - både dem der i forvejen er medlem af foreningen, og dem der ikke er. 104.348 9 Handicapaktiviteter Ikke lovpligtig Greve Kommune giver tilskud til foreningsaktiviteter indenfor handicapområdet med det formål at skabe bedre tilbud for personer i Greve Kommune med handicap/funktionsnedsættelser. 122.568 3 Partnerskaber Ikke lovpligtig Jævnfør Folkeoplysningsloven § 8a stk. 3 og § 19 stk. 3 kan Byrådet beslutte, at der ydes særlige tilskud til indgåelse af partnerskaber om løsning af konkrete opgaver. I Greve Kommune er målet med partnerskaberne, at de skal medvirke til at indfri idræts- og fritidspolitiske mål. 301.539 10 Driftstilskud/ selvforvaltningsaftaler Forklaring Tilskud udbetalt i alt i kr. Fordelt på antal foreninger Driftstilskud/ selvforvaltningsaftaler Ikke lovpligtig Greve Kommune har selvforvaltningsaftaler med Karlslundehallerne, Tunehallerne , borgerhuse i Tune og Karlslunde samt spejderhuse via Børne- og Ungdomsorganisationernes Samråd (BUS). Aftalerne indeholder et fast årligt tilskud, der genforhandles hvert fjerde år, og som primært dækker udgifter til drift og vedligehold. Med samarbejdsaftalerne følger et krav om, at lokaler og udendørsanlæg stilles gratis til rådighed for foreninger under Folkeoplysningsloven. 14.088.399 13 Lovgrundlag Folkeoplysningsloven § 8, § 15, § 19, § 23 og § 25 suppleret af bekendtgørelse nr. 1251 beskriver retningslinjer for udbetaling af de lovpligtige tilskud. Folkeoplysningsloven § 11 og § 19 gør det muligt for kommunen at fastsætte en tilskudsmodel ud fra lokale forhold, herunder beløbsramme. Greveordningen er godkendt af Kultur- og Fritidsudvalget den 15 januar 2020. Tilføjelse om lokaletilskud til rideklubber blev godkendt af Kultur- og Fritidsudvalget den 30. november 2021. Økonomiske konsekvenser Sagen har ingen økonomiske konsekvenser, da tilskud og puljerne er indenfor budgetrammen for Kultur og Fritidsområdet i 2023.", "source_path": "data/greve/raw_dagsordener/Kultur- og Fritidsudvalget_2024-08-14T16:00:00+02:00_02d9a17e-1ff6-41b3-97d2-bde5db1a82d7.json", "meeting_year": 2024, "meeting_month": 8, "committee_normalized": "kulturogfritids", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "02d9a17e-1ff6-41b3-97d2-bde5db1a82d7", "chunk_id": "02d9a17e-1ff6-41b3-97d2-bde5db1a82d7_11_html_fragment_chunk0", "section_type": "html_fragment", "section_title": "Evaluering af sæsonbooking", "committee": "Kultur- og Fritidsudvalget", "meeting_date": "2024-08-14T16:00:00+02:00", "case_number": "24-006247", "agenda_index": 11, "text": "Beslutning Orienteringen blev taget til efterretning. Fremstilling Sagsprocedure Kultur- og Fritidsudvalget Resume I denne sag præsenteres Kultur- og Fritidsudvalget for administrationen evalueringen af sæsonbookingen for 2024-2026. Indstilling Administrationen indstiller, at Kultur- og Fritidsudvalget tager orienteringen til efterretning. Sagsbeskrivelse Sæsonfordelingen omfatter fordelingen af lokaler m.v. til sæsonbestemte aktiviteter og gælder for to år ad gangen. I mellemåret genansøger alle foreninger deres tider for at bekræfte fortsat brug. Det er i mellemåret ikke muligt at fratage foreninger tildelte tider, hvis foreningen fortsat gør brug af tiden. Ansøgning til de to næste sæsoner sker i perioden fra den 1. januar til den 31. januar i lige år via kommunens bookingsystem. En sæson løber fra august samme år til og med udgangen af skolesommerferien året efter. Umiddelbart efter ansøgningsfristens udløb holder Lokalefordelingsudvalget fordelingsmøde. Lokalefordelingsudvalget følger Folkeoplysningsloven samt Greve Kommunes retningslinjer for lokaleudlån, når de fordeler lokaler m.v. Prioritering mellem ansøgere sker ud fra en helhedsvurdering af det samlede fritidsliv i Greve Kommune og den enkelte forenings ønsker og behov. I forbindelse med sæsonfordelingen for 2024-2026 blev administrationen informeret af det nuværende Lokalefordelingsudvalg, at de ikke ønskede at deltage i sæsonfordelingen. Der blev ikke givet nogen yderligere uddybning eller begrundelse. Kultur- og Fritidsudvalget blev informeret om dette på udvalgsmødet den 7. februar 2024. Dette har betydet, at fordelingen af lokaler for sæsonen 2024-2026 er blevet varetaget af administrationen. Dette har givet udfordringer i forhold til indsigt i nogle af foreningernes behov og skabt lidt uro i opstarten. Typer af foreninger Kommunens lokaler m.v. kan udlånes til forskellige grupper af foreninger og interessenter. Herunder fremgår hvilke grupper, og hvordan de er stillet i forbindelse med udlån. Folkeoplysende foreninger Foreninger, der er godkendt som folkeoplysende foreninger i Greve Kommune og som dermed er hjemmehørende i Greve Kommune, kan få stillet egnede kommunale lokaler m.v. vederlagsfrit til rådighed i forbindelse med folkeoplysende aktiviteter. Ikke folkeoplysende foreninger Ikke folkeoplysende foreninger med relevans for et større udsnit af Greve Kommunes borgere (f.eks. grundejerforeninger, patientforeninger, interesseorganisationer, lokalafdelinger af politiske partier) får stillet lokaler gratis til rådighed i det omfang, det er muligt, og hvor det ikke er et kommercielt arrangement. Kommunale institutioner og Personaleforeningen For eksempel skoler, forvaltninger, børnehaver, Greve Kultur-Base, Personaleforeningen i Greve Kommune m.v. kan vederlagsfrit få stillet lokaler m.v. til rådighed, hvis aktiviteten vurderes at være til fordel for kommunens borgere og ikke i forvejen udbydes i nærområdet af en folkeoplysende forening til samme målgruppe. Øvrige Andre kan eventuelt leje lokaler m.v. mod betaling. Er arrangementet et kulturelt arrangement med et humanitært, socialt eller sundhedsmæssigt formål, der ikke er nævnt i Lov om Folkeoplysning, opkræver kommunen dog ikke leje. Prioritering af målgrupper og lokaler Som grundlag for fordelingen af lokaler har administrationen brugt de nuværende retningslinjer. Fordelingen har taget udgangspunkt i følgende: Prioritering jf. bilag 1 i retningslinjerne for udlån af lokaler og udendørsanlæg i Greve Kommune Børn og unge prioriteres på alle faciliteter i tidsrummet kl. 16-20 Typen af idræt – primært indendørs eller primært udendørs Proportionalitet i forhold til antal deltagere/medlemmer Ved sammenfald i ønskede tider har administrationen foretaget en vurdering af de enkelte ansøgninger. Heri er der forsøgt justeringer af tider eller fundet alternative lokationer. Sæsonfordelingen overordnet I sæsonfordelingen har administrationen behandlet 236 individuelle ønsker fra foreningerne. I den forbindelse er størstedelen af ønsker blevet efterkommet ud fra det specifikke ønske, foreningen måtte have haft. I de fleste tilfælde hvor det ikke har været muligt at efterkomme ønsket, har det været muligt at justere tiden eller bruge en alternativ ugedag til de ønskede aktiviteter, men på samme lokation. I få tilfælde har det ikke været muligt at efterkomme alle foreningers ønske. I de tilfælde er grundlaget for afslag taget ud fra de fire punkter beskrevet ovenfor. Af konkrete sager, hvor der har været udfordringer, som administrationen har løst, kan bl.a. nævnes Ældresagen Greve Ældresagen blev i forrige fordeling flyttet til Videnscenteret, idet der skulle findes tider til Kroggårdskolen. Dette gav dem en del udfordringer i forhold til at fastholde deres medlemmer, hvilket førte til en konkret medlemsnedgang. Lokalet på Videnscenteret var ok i sin udformning, men den øgede afstand fra mange af medlemmerne var årsagen til medlemsnedgangen. I denne fordeling var det muligt at finde en plads i en aktivitetssal på GIC, og udgangspunktet var godt nok. Men lokalet gav stadig udfordringer for deres aktivitet, da de har mange deltagere. Derfor ville det ifølge Ældresagen være betydningsfuldt, hvis de kunne vende tilbage til hal 1 eller hal 3 på GIC. Administrationens tog derefter en dialog med Kroggårdskolen om at flytte nogle af deres tider, så der kunne findes plads til Ældresagen på deres oprindelige tid og lokation. Det lykkedes at flytte tiderne rundt, så der kunne findes plads til Ældresagen. I samme ombæring blev det også muligt at finde plads til Greve Gymnastik, da justeringen åbnede op for tid i en anden hal. Tilbagemeldingen fra foreningerne Den tilbagemelding, administrationen har modtaget fra foreningerne, har været af forskellig karakter - nogle positive og andre kritiske. Foreningerne har på den positive side lagt vægt på, at administrationen har været behjælpelig med både den praktiske del i forhold til ansøgninger, men også har været gode til at løse de umiddelbare udfordringer, der har været ved en tildelt tid. Af de kritiske kommentarer har det været efterspurgt en bedre dialog, når der er sket justeringer af tider, lokationer osv. Her kunne administrationen godt have været bedre og skarpere i deres proces. Denne proces bør også kunne styrkes med en genetablering af Lokalefordelingsudvalget, der i samarbejde med foreningerne og med dybere kendskab til foreningernes virke kan sikre en mere optimal sæsonfordeling. Opsummering Administrationen har varetaget sæsonfordelingen for perioden 2024-2026. Dette er blevet gjort uden et Lokalefordelingsudvalg, da de ikke ønskede at deltage i processen. Det har betydet, at administrationen har måttet foretage vurderinger af de enkelte foreningers ønsker om lokaler for denne periode. Administrationen har i vurderingen taget udgangspunkt i de gældende retningslinjer og med målet om at sikre den bedst mulige løsning for alle foreninger. I denne proces har der været både positive og kritiske tilbagemeldinger fra foreningerne. Det kan bl.a. konkluderes, at Lokalefordelingsudvalgets fratrædelse har været et stort tab i forhold til indsigt og kontakt til foreningerne. Derudover kan det med tilbagemeldingerne fra foreningerne også konkluderes, at der fremadrettet skal være en stærkere dialog med foreningerne. Det er administrationens vurdering, at der er yderligere behov for at evaluere den fremtidige måde, hvorpå sæsonfordelingen finder sted. Heri skal der bl.a. indtænkes, hvordan foreningerne selv kan have en øget dialog indbyrdes, så der sikres en større forståelse af andres behov. Der er ligeledes behov for, at foreningerne opnår en forståelse af, at fordi en tid har været deres i en periode, betyder det ikke nødvendigvis, at denne tid er deres for evigt. Der vil være behov for at justere tider, lokaler m.m. i forhold til det generelle foreningsbillede på det pågældende tidspunkt. Lovgrundlag Sæsonbooking og dennes retningslinjer er beskrevet i Retningslinjer for udlån af lokaler og udendørsanlæg i Greve Kommune Økonomiske konsekvenser Sagen har ingen økonomiske konsekvenser for Greve Kommune.", "source_path": "data/greve/raw_dagsordener/Kultur- og Fritidsudvalget_2024-08-14T16:00:00+02:00_02d9a17e-1ff6-41b3-97d2-bde5db1a82d7.json", "meeting_year": 2024, "meeting_month": 8, "committee_normalized": "kulturogfritids", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "02d9a17e-1ff6-41b3-97d2-bde5db1a82d7", "chunk_id": "02d9a17e-1ff6-41b3-97d2-bde5db1a82d7_12_html_fragment_chunk0", "section_type": "html_fragment", "section_title": "Retningslinjer for Handicappuljen", "committee": "Kultur- og Fritidsudvalget", "meeting_date": "2024-08-14T16:00:00+02:00", "case_number": "24-006015", "agenda_index": 12, "text": "Beslutning Blev taget til efterretning med den bemærkning, at udvalget ønsker at invitere Handicaprådet til dialog om puljen. Fremstilling Sagsprocedure Kultur- og Fritidsudvalget Resume Kultur - og Fritidsudvalget har på mødet den 29. maj 2024 ønsket en sag om retningslinjerne for handicappuljen. Sagen beskriver retningslinjer og praksis for fordeling af midler i Handicappuljen. Sagens indhold er relevant for at sikre et varieret og inkluderende foreningsliv. Indstilling Administrationen indstiller, at Kultur- og Fritidsudvalget drøfter og tager retningslinjerne for handicappuljen til efterretning. Sagsbeskrivelse Formål med Handicappuljen Greve Kommune yder tilskud til foreningsaktiviteter for borgere med handicap eller funktionsnedsættelser for at skabe øgede muligheder for deltagelse i tilpassede foreningsaktiviteter. Målet er at realisere initiativer, som ellers ikke ville være mulige og at fremme et varieret og inkluderende foreningsliv. Tildelingskriterier Der er ingen øvre eller ned grænse for tilskudsansøgning, men den samlede økonomi for puljen skal respekteres. Der kan uddeles op til 150.000 kr. om året til handicapaktiviteter og parasport. Ved tildeling af støtte tages der hensyn til: Alsidighed i tilbud og indsatser Målgruppe og geografisk placering i kommunen Denne hensyntagen harmonerer med tilskud til ordinære foreningsaktiviteter, der modtager støtte fra Idræts- og Fritidspuljen. Formålet er at fremme et varieret og inkluderende foreningsliv for alle borgere i Greve Kommune, så alle kan drage fordel af aktiviteter i deres nærområder. Ansøgningskriterier Tilskud kan søges af godkendte folkeoplysende foreninger i Greve Kommune, som tilbyder aktiviteter for borgere med fysisk eller mental funktionsnedsættelse. Ansøgning sker via www.aktivigreve.dk med frist den 1. marts hvert år. Foreninger modtager svar via foreningens hovedmail gennem www.aktivigreve.dk i maj/juni. Tilskuddet dækker perioden fra 1. september til 31. august det følgende år og udbetales før sæsonstart. Tilskud kan gives for 1, 2 eller 3 år afhængigt af aktivitetens omfang og type. Vurdering af tilskud beror på målgruppens funktionsnedsættelse og aktivitetens karakter (udvikling, rekruttering, fastholdelse) Vigtige kriterier Tilskuddet skal fremme et inkluderende foreningsliv, og aktiviteter i nærområdet prioriteres Materialer til handicapaktiviteter skal søges som en del af tilskudsmodellen og adskilles fra øvrige puljer. Alle tilskud oprettes som særskilt budgetpost og bevilliges af Kultur- og Fritidsudvalget på et udvalgsmøde hvert år i maj eller juni måned. Krav til ansøgning En præcis beskrivelse af aktiviteten, forventet antal deltager og hyppighed. Beskrivelse af målgruppens funktionsnedsættelse og udfordringer i relation til aktiviteten Nøjagtig beskrivelse af nødvendige budgetposter og merudgifter, som kan opdeles i: Omgivelser (f.eks. redskakaber, seler, ramper) Instruktørlønninger (maks. 250 kr. per time for ekstra instruktører) Merudgiften og de særlige forhold kan variere afhængigt af aktiviteten og målgruppen, hvilket betyder, at vurderingen af merudgiften vil være baseret på en konkret og individuel vurdering af den samlede foreningsaktivitet en . Merudgiften fastsættes dog til de ekstra omkostninger, som foreningen måtte have ud over driften af aktiviteten for en målgruppe uden funktionsnedsættelse. Hvad der ikke kan søges tilskud til Stævner eller træningssamlinger. På det punkt vil tilskud til personer med handicap og borgere med funktionsnedsættelse ligne de tilskud, der gives til ordinære foreningsaktiviteter. Personlige genstande (f.eks. T-shirts, fodboldstøvler, badedragter). Kontingentbetaling. Transport til og fra aktiviteter. Hjælp til ansøgning Administrationen står til rådighed for vejledning og rådgivning ved udarbejdelse af ansøgninger. Kontakt kan ske via pulje@greve.dk , og foreninger opfordres til at tage kontakt i god tid før ansøgningsfristen. Behandlingsproces og opfølgning Administrationen vurderer ansøgningerne og udarbejder en indstilling til Kultur- og Fritidsudvalget, som træffer den endelige beslutning. I vurderingen af ansøgningen involveres Handicaprådet med op til to repræsentanter for fagligt bidrag. Kultur- og Fritidsudvalgets beslutning orienteres til Handicaprådet. Opfølgningen varetages af administrationen med skriftlig bekræftelse senest den 1. februar året efter tildeling af tilskuddet. Foreningerne sender et tilskudsregnskab via www.aktivigreve.dk hvoraf der sker en økonomisk afrapportering. Lovgrundlag Folkeoplysningsloven §2 Folkeoplysningsloven §6 Folkeoplysningsloven §8, stk. 2 Folkeoplysningsloven §11, stk. 4 Økonomiske konsekvenser Sagen har ikke økonomiske konsekvenser for Greve Kommune.", "source_path": "data/greve/raw_dagsordener/Kultur- og Fritidsudvalget_2024-08-14T16:00:00+02:00_02d9a17e-1ff6-41b3-97d2-bde5db1a82d7.json", "meeting_year": 2024, "meeting_month": 8, "committee_normalized": "kulturogfritids", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "02d9a17e-1ff6-41b3-97d2-bde5db1a82d7", "chunk_id": "02d9a17e-1ff6-41b3-97d2-bde5db1a82d7_13_html_fragment_chunk0", "section_type": "html_fragment", "section_title": "Portalen - Årsrapport 2023", "committee": "Kultur- og Fritidsudvalget", "meeting_date": "2024-08-14T16:00:00+02:00", "case_number": "24-006043", "agenda_index": 13, "text": "Beslutning Orienteringen blev taget til efterretning. Fremstilling Sagsprocedure Kultur- og Fritidsudvalget Resume Ifølge Portalens tilskudsaftale med Greve Kommune, skal portalen hvert år i forbindelse med regnskabsaflæggelse fremsende en årsberetning til kommunens orientering. I denne sag fremlægges en bestyrelsesgodkendt årsrapport med økonomiske nøgletal fra 2023 samt oplysninger om aktiviteter i 2023 tilsendt af direktør Ulrik Münster-Swendsen. Indstilling Administrationen indstiller, at Portalens årsrapport 2023 tages til efterretning. Sagsbeskrivelse Portalens årsrapport samt fremsendte aktivitetsoversigt fremstiller et billede af årets økonomiske nøgletal og årets aktiviteter. Økonomiske nøgletal 2023 Årsrapporten fremstiller et negativt resultat på -1.343.767 kr. og en omsætning på 9.091.584 kr. Portalen har i 2023 haft et positivt aktivitetsresultat på 732.154 kr. sammenlignet med et negativt aktivitetsresultat i 2022 på -578.938 kr. Dette indikerer, at publikum begyndte at vende tilbage til mere normal adfærd i 2023 efter COVID-19 pandemien, hvilket aktivitetsresultatet tydeligt afspejler. Det fremgår af årsrapporten at Greve Kommunes tilskud til Portalen er reduceret fra 8.145.120 kr. i 2022 til 6.008.264 kr. i 2023. Dette har resulteret i færre økonomiske ressourcer, hvilket gør det vanskeligt at opretholde det samme antal aktiviteter med samme kvalitet som tidligere år. Aktiviteter 2023 Aktivitetsoversigten oplyser om et samlet antal aktiviteter på 289. Aktiviteterne er opdelt i forskellige kategorier, som er angivet i skemaet herunder. Aktivitetsoversigt Portalen 2023 Antal Børneaktiviteter 16 Upcoming Bands 2 Udenlandske Highlights 5 Danske Highlights 24 DK's Brede Musikscene 17 Stand Up, Shows & Teater 18 Jazzscenen 36 Portalens Galleri 8 Indtægtsgivende Udlejningsaktiviteter 131 Andre lokale aktiviteter (herunder lokale amatøraftener) 7 Foredrag AOF & FOF 16 Seniorrevy (lokalt) 4 Klub Havana/ SFO'er 1 Rundvisninger 4 I alt 289 I 2023 tiltrak Portalens aktiviteter ca. 67.000 besøgende. Udover 10 fastansatte og 1 elev, havde Portalen en række løst ansatte til at varetage opgaver i forbindelse med arrangementer. En stor del af denne gruppe er lokale unge, hvilket også gør sig gældende for de løst ansatte i den forpagtede Café. Aktivitetsoversigten for 2023 afspejler en lavere aktivitet sammenlignet med tidligere år. Nedgangen skyldes primært en reduktion i Portalens tilskud, hvilket har resulteret i færre økonomiske ressourcer til at opretholde det samme antal aktiviteter som tidligere. En del af aktiviteterne afholdes i samarbejde med eksterne arrangører, for eksempel står biblioteket for flere børneaktiviteter i huset. Udover konferencer inkluderer Portalens udlejninger også et bredt udvalg af kulturelle arrangementer arrangeret af eksterne aktører. Selvom COVID-19 pandemien har ændret forudsætninger for Portalens arbejde, vendte publikum og kunder tilbage til mere normal adfærd i 2023. Det forventes at Portalen i 2024 vil nå en ny normal, da branchen har gennemgået grundlæggende forandringer som følge af pandemien. Lovgrundlag Aftale om driftstilskud mellem Greve Kommune og Portalen – Greve Teater- og Musikhus. Økonomiske konsekvenser Da dette alene er en årsberetning, er der ingen økonomiske konsekvenser forbundet med sagen.", "source_path": "data/greve/raw_dagsordener/Kultur- og Fritidsudvalget_2024-08-14T16:00:00+02:00_02d9a17e-1ff6-41b3-97d2-bde5db1a82d7.json", "meeting_year": 2024, "meeting_month": 8, "committee_normalized": "kulturogfritids", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "02d9a17e-1ff6-41b3-97d2-bde5db1a82d7", "chunk_id": "02d9a17e-1ff6-41b3-97d2-bde5db1a82d7_14_html_fragment_chunk0", "section_type": "html_fragment", "section_title": "Orientering fra formanden og gensidig orientering", "committee": "Kultur- og Fritidsudvalget", "meeting_date": "2024-08-14T16:00:00+02:00", "case_number": "21-014479", "agenda_index": 14, "text": "Beslutning Der blev orienteret om: Get too sport i Hundige boldklub Valhallen Karlslunde IF’s henvendelse vedr. kunstgræs Greve Atletik – atletikbanen er slidt Besøg i Tune fodboldskole Fremstilling Sagsprocedure Kultur- og Fritidsudvalget Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning. Der blev orienteret om: - Formandens besøg ved fodboldskolen - Orientering om verdensmesterskabet i RS Tera (enkeltmandsjolle)", "source_path": "data/greve/raw_dagsordener/Kultur- og Fritidsudvalget_2024-08-14T16:00:00+02:00_02d9a17e-1ff6-41b3-97d2-bde5db1a82d7.json", "meeting_year": 2024, "meeting_month": 8, "committee_normalized": "kulturogfritids", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "02d9a17e-1ff6-41b3-97d2-bde5db1a82d7", "chunk_id": "02d9a17e-1ff6-41b3-97d2-bde5db1a82d7_15_html_fragment_chunk0", "section_type": "html_fragment", "section_title": "Huskeliste og orientering fra administrationen", "committee": "Kultur- og Fritidsudvalget", "meeting_date": "2024-08-14T16:00:00+02:00", "case_number": "21-013714", "agenda_index": 15, "text": "Beslutning Orienteringerne blev taget til efterretning. Fremstilling Sagsprocedure Kultur- og Fritidsudvalget Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil de blive vedlagt som bilag. Indstilling Administrationen indstiller, at orienteringen tages til efterretning. Sagsbeskrivelse Administrationen har følgende til orientering: - Ledelseskompleksitet Økonomiudvalget behandlede 12. juni 2024 sag om ledelseskompleksitet (pkt. 8). Udvalget tog fagudvalgenes behandling af punktet til efterretning. Med udgangspunkt i input fra fagudvalgene og Greve Kommunes projekt ”Vores Arbejdsplads”, vil der i løbet af efteråret 2024 blive fremlagt en til tre sager om fx fastholdelse, rekruttering og talentudvikling i Økonomiudvalget. - Orientering om henvendelse fra kulturministeren vedr. museumsreform - Høringssvar vedr. museumslov", "source_path": "data/greve/raw_dagsordener/Kultur- og Fritidsudvalget_2024-08-14T16:00:00+02:00_02d9a17e-1ff6-41b3-97d2-bde5db1a82d7.json", "meeting_year": 2024, "meeting_month": 8, "committee_normalized": "kulturogfritids", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "02d9a17e-1ff6-41b3-97d2-bde5db1a82d7", "chunk_id": "02d9a17e-1ff6-41b3-97d2-bde5db1a82d7_16_html_fragment_chunk0", "section_type": "html_fragment", "section_title": "Kultur- og Fritidsudvalget - mødekalender 2024", "committee": "Kultur- og Fritidsudvalget", "meeting_date": "2024-08-14T16:00:00+02:00", "case_number": "21-014480", "agenda_index": 16, "text": "Beslutning Orienteringen blev taget til efterretning. Fremstilling Sagsprocedure Kultur- og Fritidsudvalget. Resume I sagen gives et overblik over Kultur- og Fritidsudvalgets møder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Mødekalenderen er vedhæftet som bilag.", "source_path": "data/greve/raw_dagsordener/Kultur- og Fritidsudvalget_2024-08-14T16:00:00+02:00_02d9a17e-1ff6-41b3-97d2-bde5db1a82d7.json", "meeting_year": 2024, "meeting_month": 8, "committee_normalized": "kulturogfritids", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "02d9a17e-1ff6-41b3-97d2-bde5db1a82d7", "chunk_id": "02d9a17e-1ff6-41b3-97d2-bde5db1a82d7_17_html_fragment_chunk0", "section_type": "html_fragment", "section_title": "Underskriftsark", "committee": "Kultur- og Fritidsudvalget", "meeting_date": "2024-08-14T16:00:00+02:00", "case_number": "21-014481", "agenda_index": 17, "text": "Fremstilling Sagsprocedure Kultur- og Fritidsudvalget. Resume Elektronisk underskriftsark.", "source_path": "data/greve/raw_dagsordener/Kultur- og Fritidsudvalget_2024-08-14T16:00:00+02:00_02d9a17e-1ff6-41b3-97d2-bde5db1a82d7.json", "meeting_year": 2024, "meeting_month": 8, "committee_normalized": "kulturogfritids", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
