{"document_id": "aa11a3ea-dfd5-4ffe-8e95-a78c50f936f0", "chunk_id": "aa11a3ea-dfd5-4ffe-8e95-a78c50f936f0_0_html_fragment_chunk0", "section_type": "html_fragment", "section_title": "Godkendelse af dagsorden", "committee": "Skole-, Børne- og Ungeudvalget", "meeting_date": "2023-03-14T08:15:00+01:00", "case_number": "21-014470", "agenda_index": 0, "text": "Beslutning Godkendt. Fremstilling Sagsprocedure Skole,- Børne- og Ungeudvalget. Resume Godkendelse af dagsorden for mødet den 14. marts 2023. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Skole-, Børne- og Ungeudvalget_2023-03-14T08:15:00+01:00_aa11a3ea-dfd5-4ffe-8e95-a78c50f936f0.json", "meeting_year": 2023, "meeting_month": 3, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "aa11a3ea-dfd5-4ffe-8e95-a78c50f936f0", "chunk_id": "aa11a3ea-dfd5-4ffe-8e95-a78c50f936f0_1_html_fragment_chunk0", "section_type": "html_fragment", "section_title": "Ny styrelsesvedtægt for kommunale daginstitutioner i Greve Kommune - efter høring", "committee": "Skole-, Børne- og Ungeudvalget", "meeting_date": "2023-03-14T08:15:00+01:00", "case_number": "22-014250", "agenda_index": 1, "text": "Beslutning 1.-2. godkendt. Fremstilling Sagsprocedure Skole-, Børne- og Ungeudvalget, Økonomiudvalget og Byrådet. Resume Sagen handler om, at der skal fastsættes en ny styrelsesvedtægt for de kommunale daginstitutioner i Greve Kommune. Det skal ske som følge af byrådets beslutning om at ændre dagtilbuds- og ledelsesstrukturen. Udvalget har tidligere sendt den nye styrelsesvedtægt i høring, og der skal med denne sag træffes endelig politisk beslutning efter høring. Indstilling Administrationen indstiller, at den nye styrelsesvedtægt for de kommunale daginstitutioner godkendes, som den fremgår af sagen, at den nye styrelsesvedtægt træder i kraft med tre måneders varsel, fra byrådets endelige beslutning, til den 1. august 2023. Sagsbeskrivelse Skole- og Børne- og Ungeudvalget besluttede den 10. januar 2023 at sende udkast til ny styrelsesvedtægt for kommunale daginstitutioner i høring blandt forældrebestyrelserne og MED-organisationen. Baggrunden er, at Greve Byråd i forbindelse med vedtagelsen af budget 2023-2026 besluttede, at de to nuværende kommunale distrikter og funktionen som distriktsleder skal nedlægges. En del af beslutningen er ligeledes, at hver institution bliver selvstændig med egen institutionsleder, egen bestyrelse og eget lokal-MED. Som følge heraf skal der udarbejdes en ny styrelsesvedtægt for de kommunale daginstitutioner i Greve Kommune. Greve Byråd godkendte tilbage i juni 2022 en revideret styrelsesvedtægt for de kommunale dagtilbudsdistrikter, som trådte i kraft med tre måneders varsel til den 1. oktober 2022. Udarbejdelsen af den nye styrelsesvedtægt for de kommunale daginstitutioner tager afsæt heri. Det betyder, at der i udkastet til ny styrelsesvedtægt primært er tale om konsekvensrettelser, som følge af den ændrede dagtilbuds- og ledelsesstruktur. Der er indkommet ét høringssvar fra forældrebestyrelsen i Distrikt Syd. Heraf fremgår det, at de ikke har indsigelser i forhold til selve styrelsesvedtægten. I stedet udtrykker bestyrelsen bekymring for ledelsestiden i institutionerne, som følge af den nye dagtilbuds- og ledelsesstruktur, jf. det vedlagte høringssvar. Distrikt Nord har ikke afgivet høringssvar. Nedenfor skitseres de væsentligste ændringer i den nye styrelsesvedtægt og baggrunden herfor, som det også fremgik af sagen, der blev sendt i høring. Den primære ændring i styrelsesvedtægten er, at der skal nedsættes en forældrebestyrelse for for hver enkelt daginstitution. Derudover skal det særligt nævnes, at det er indskrevet i vedtægten, at formanden for forældrebestyrelsen, og i dennes fravær næstformanden, er institutionens repræsentant i Børnerådet. Administrationen vil på et senere tidspunkt forelægge en sag, om revidering af Børnerådets kommissorium, for udvalget. Der er endvidere indskrevet særlige valgregler for forældrebestyrelsen det første år, hvor alle bestyrelsesmedlemmer skal vælges på én gang og ikke hvert andet år, som det vil være tilfældet efterfølgende. Valgreglerne i den nye styrelsesvedtægt vil blive anvendt i forbindelse med valghandlingen til de nye bestyrelser i juni måned 2023. Endelig er der i udkastet til ny styrelsesvedtægt fastsat et minimum og et maksimum på antallet af bestyrelsesmøder. Den nye styrelsesvedtægt er vedlagt som bilag i en version, hvor ændringerne er markeret med korrektur og i en version uden korrektur. Der er ikke foretaget ændringer heri i forhold til det, der blev sendt i høring. Det skal bemærkes, at styrelsesvedtægten for Dagplejen fortsat er gældende og ikke bliver ændret. Lovgrundlag Dagtilbudslovens § 16, stk. 1. Heraf fremgår det, at \"Kommunalbestyrelsen fastsætter efter indhentet udtalelse fra forældrebestyrelserne vedtægterne for styrelsen af de kommunale dagtilbud.\" Økonomiske konsekvenser Der er ingen økonomiske konsekvenser. Øvrige konsekvenser De kommunale distrikter og bestyrelser, Distrikt Nord og Distrikt Syd nedlægges pr. 1. august 2023. Kommunikation Efter byrådets beslutning varsles forældrebestyrelserne om ændringen af styrelsesvedtægterne med tre måneders varsel til 1. august 2023. De kommunale daginstitutionsledere vil blive klædt på til afholdelse af valg til de nye forældrebestyrelser i juni måned 2023, med udgangspunkt i den nye styrelsesvedtægt. Pr. den 1. august 2023 lægges den nye styrelsesvedtægt på Greve.dk. Tidsplan Tidsplan og proces Udvalg datoer Sag med ny styrelsesvedtægt for kommunale daginstitutioner - beslutning om at sende i høring. SBUU 10. januar 2023 Høringsperiode 12. januar til den 2. februar 2023. (Bestyrelserne skal have mindst tre uger fra beslutningen 10. januar 2023) 12. januar til 2. februar 2023 Sag med ny styrelsesvedtægt for kommunale daginstitutioner - beslutning efter høring SBUU 14. marts 2023 Sag med ny styrelsesvedtægt for kommunale daginstitutioner - beslutning efter høring ØU 27. marts 2023 Sag med ny styrelsesvedtægt for kommunale daginstitutioner - endelig beslutning efter høring BY 17. april 2023 Varsel efter godkendelse i BY (Forældrebestyrelserne skal varsles tre måneder før i ikrafttræden) Senest 30. april Valgafholdelse til de nye forældrebestyrelser skal ske i juni måned 2023 Juni 2023 Ny styrelsesvedtægt for kommunale daginstitutioner træder i kraft og publiceres på Greve.dk 1. august 2023 Øvrige forhold Ifølge Greve Kommunes delegationsplan er det byrådets kompetence at godkende den endelige styrelsesvedtægt.", "source_path": "data/greve/raw_dagsordener/Skole-, Børne- og Ungeudvalget_2023-03-14T08:15:00+01:00_aa11a3ea-dfd5-4ffe-8e95-a78c50f936f0.json", "meeting_year": 2023, "meeting_month": 3, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "aa11a3ea-dfd5-4ffe-8e95-a78c50f936f0", "chunk_id": "aa11a3ea-dfd5-4ffe-8e95-a78c50f936f0_2_html_fragment_chunk0", "section_type": "html_fragment", "section_title": "Regnskab 2022 - Godkendelse af handleplaner for afvikling af merforbrug", "committee": "Skole-, Børne- og Ungeudvalget", "meeting_date": "2023-03-14T08:15:00+01:00", "case_number": "23-001150", "agenda_index": 2, "text": "Beslutning Handleplanerne blev godkendt. Fremstilling Sagsprocedure Skole-, Børne- og Ungeudvalget. Resume Sagen præsenterer handleplaner for afvikling af merforbrug i regnskab 2022 på institutioner inden for udvalgets område til godkendelse. Handleplanerne skal danne rammen for det videre arbejde i 2023 og frem mod at nedbringe merforbruget og sikre en økonomi i balance på den enkelte institution. Indstilling Administrationen indstiller, at handleplanerne for Børnehuset Karlslunde Strand, Eriksminde Børnehus og Damagerskolen godkendes. Sagsbeskrivelse I henhold til Greve Kommunes økonomiregulativ skal der udarbejdes handleplaner på institutioner, der ender et regnskabsår med et merforbrug på mere end 2,0 pct. af det korrigerede budget. Handleplanerne udarbejdes af den budgetansvarlige leder i samarbejde med den relevante centerchef og fagdirektør, og endelig skal de godkendes af det relevante fagudvalg. De fremlagte handleplaner danner rammen for det videre arbejde med at nedbringe merforbruget og sikre en økonomi i balance på de berørte institutioner. Der vil blive aflagt status på de godkendte handleplaner i forbindelse med Budgetopfølgning 2 for 2023, som fagudvalgene behandler i oktober. På Skole-, Børne- og Ungeudvalgets områder fremlægges der handleplaner for tre institutioner, nemlig Damagerskolen samt de to selvejende daginstitutioner Børnehuset Karlslunde Strand og Eriksminde Børnehus. Damagerskolen havde i 2021 ikke et merforbrug, hvorfor merforbruget i 2022 alene kan adresseres til dette år. Børnehuset Karlslunde Strand havde i regnskab 2021 et merforbrug på 0,549 mio. kr. som med regnskab 2022, er blevet nedbragt til 0,384 mio. kr. Reduktionen er lavere end ambitionen fremsat i handleplanen fra sidste år, hvilket italesættes i den nye handleplan. Eriksminde Børnehus havde i regnskab 2021 et mindreforbrug på 0,030 mio. kr., hvorfor merforbruget i 2022 alene kan adresseres til dette år. Administrationen indstiller, at de tre fremlagte handleplaner godkendes. Lovgrundlag Greve Kommunes økonomiregulativ. Økonomiske konsekvenser Sagen har ingen økonomiske konsekvenser, idet de bevillingsmæssige konsekvenser håndteres i den generelle overførselssag, der behandles i Økonomiudvalget den 27. februar og i Byrådet den 6. marts 2023. Overførsel af merforbrug fra regnskab 2022 til budgetåret 2023 vil reducere institutionernes råderum i 2023.", "source_path": "data/greve/raw_dagsordener/Skole-, Børne- og Ungeudvalget_2023-03-14T08:15:00+01:00_aa11a3ea-dfd5-4ffe-8e95-a78c50f936f0.json", "meeting_year": 2023, "meeting_month": 3, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "aa11a3ea-dfd5-4ffe-8e95-a78c50f936f0", "chunk_id": "aa11a3ea-dfd5-4ffe-8e95-a78c50f936f0_3_html_fragment_chunk0", "section_type": "html_fragment", "section_title": "Skoleudviklingssamtaler - delegation af kompetence", "committee": "Skole-, Børne- og Ungeudvalget", "meeting_date": "2023-03-14T08:15:00+01:00", "case_number": "23-002708", "agenda_index": 3, "text": "Beslutning 1.-2. godkendt med bemærkning om, at der til kommende møde udarbejdes en sag til Skole, Børne – og Ungeudvalget, hvor proces og indhold for skolernes tilbagemelding om udviklingen beskrives. Det ønskes i den forbindelse, at Skole, Børne – og Ungeudvalget fremadrettet involveres i forberedelsen af samtalernes generelle perspektiver. Fremstilling Sagsprocedure Skole-, Børne- og Ungeudvalget, Økonomiudvalget og Byrådet Resume Som en del af det nye evaluerings- og bedømmelsessystem på folkeskoleområdet erstattes de tidligere kvalitetsrapporter af en årlig udviklingssamtale med folkeskolerne. Formelt set beskriver den relevante bekendtgørelse, at samtalerne skal ske mellem skole og kommunalbestyrelse. I sagen skal der tages stilling til, at kompetencen til at gennemføre samtalerne uddelegeres til administrationen, og at opfølgningen på samtalerne uddelegeres til Skole, Børne - og Ungeudvalget. Indstilling Administrationen indstiller, at: 1. Kompetencen til at gennemføre de årlige skoleudviklingssamtaler delegeres til administrationen 2. Den årlige afrapportering delegeres til at ske i fagudvalget Sagsbeskrivelse Folkeskoleforligskredsen indgik den 29. oktober 2021 en politisk aftale om det fremtidige evaluerings- og bedømmelsessystem. Den aftale medfører blandt andet, at der ikke længere skal udarbejdes kvalitetsrapporter. Kvalitetsrapporterne bliver fra skoleåret 2022/2023 ændret til en årlig udviklingssamtale med skolerne. Skoleudviklingssamtaler Folkeskoleloven med bekendtgørelse sætter rammen for skoleudviklingssamtalerne. Heraf fremgår det, at det formelt set er Byrådet, der minimum en gang årligt skal gennemføre en samtale med skolelederne ved hver skole. Byrådet kan vælge at delegere opgaven til et politisk udvalg, den kommunale forvaltning eller til skolebestyrelserne. Skoleledernes opgave I den nye ordning med skoleudviklingssamtaler er det skolelederen på den enkelte skole, der har initiativretten til at udpege de temaer, der skal drøftes, og som skolen vurderer er vigtige for udviklingen. Derudover er det muligt for Byrådet og administrationen at udpege fælleskommunale temaer, der skal indgå som en del af udviklingssamtalerne på alle skoler. Dette vil i Greve være i sammenhæng med Byrådets vision og den gældende Børne- og Ungepolitik. Det fremgår også, at resultaterne fra de obligatoriske test og anden relevant viden inddrages i skoleudviklingssamtalen. Samtalerne har til formål dels at følge op på tidligere fastsatte mål og udviklingstiltag, og dels at pege fremad med fokus på de indsatser, som kommer til at være grundlaget for fremtidig udvikling i kommunen, og på skolen. Der skal i forlængelse af skoleudviklingssamtalen udarbejdes et referat med de væsentligste temaer fra samtalen. Referaterne fra alle samtaler bliver offentliggjort på Greve Kommunes hjemmeside. Delegation af kompetence til gennemførelse af skoleudviklingssamtalerne og model for afrapportering Det foreslås, at kompetencen til at gennemføre samtalerne på de enkelte skoler delegeres til administrationen. I praksis har det været sådan i mange år, at centerchefen for Center for Dagtilbud & Skoler gennemfører kvalitetssamtaler med den enkelte almenskoles ledelse, og ditto gennemfører centerchefen for Center for Børn & Familier samtaler med kommunens to specialskoler. Det foreslås, at denne ordning fortsætter uforandret således, at samtalerne i praksis sker mellem ansvarlig centerchef og skolens ledelse. Som opfølgning og afrapportering på samtalerne foreslår administrationen, at der årligt planlægges et punkt på dagsordenen for Skole, Børne - og Udvalget hvor der er deltagelse af kommunens skoleledere. Intentionen er, at dels at give en indføring i de udviklingstemaer, som er gennemgående for skolerne, og dels at give eksempler på temaer, som er særlige for enkeltskoler. Dertil er det intentionen med formen på mødet at skabe en mulighed for dialog mellem udvalgets medlemmer og skoleledelserne, der står med arbejdet i det daglige. Administrationen vil gennemføre skoleudviklingssamtalerne i perioden februar-april, og udvalget vil blive præsenteret for resultaterne på fagudvalgsmødet i august måned. Lovgrundlag Folkeskoleloven. Økonomiske konsekvenser Sagen har ingen økonomiske konsekvenser.", "source_path": "data/greve/raw_dagsordener/Skole-, Børne- og Ungeudvalget_2023-03-14T08:15:00+01:00_aa11a3ea-dfd5-4ffe-8e95-a78c50f936f0.json", "meeting_year": 2023, "meeting_month": 3, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "aa11a3ea-dfd5-4ffe-8e95-a78c50f936f0", "chunk_id": "aa11a3ea-dfd5-4ffe-8e95-a78c50f936f0_4_html_fragment_chunk0", "section_type": "html_fragment", "section_title": "Tagrenovering Krogårdsskolen - etape 1, frigivelse af midler", "committee": "Skole-, Børne- og Ungeudvalget", "meeting_date": "2023-03-14T08:15:00+01:00", "case_number": "23-002636", "agenda_index": 4, "text": "Beslutning 7. Orienteringen blev taget til efterretning. Fremstilling Sagsprocedure Skole-, Børne- og Ungeudvalget, Klima-, Teknik- og Miljøudvalget, Økonomiudvalget og Byrådet. Resume På Krogårdsskolen har der i starten af 2023 været flere vandskader end tidligere som følge af utætte tage. Det er administrationens vurdering, at udfordringen nu er så stor, at der skal igangsættes en tagrenovering af skolens indskolingsfløj for at undgå skader på bygningen med hertil følgende indeklimaproblemer. Byrådet anbefales at fremrykke anlægsmidler afsat i rækkefølgeplanen for renovering af skoler i 2025-26 til at dække udgifterne. Indstilling Administrationen indstiller overfor Klima-, Teknik- og Miljøudvalget: 1. at der afsættes rådighedsbeløb på 10 mio.kr. i 2023 og 30 mio. kr. i 2024 til renovering af tag, vinduer, ventilation, lofter og lys på indskolingsfløjen på Krogårdsskolen finansieret af \"Budgetanalyse - rækkefølgeplan 10 år\" i 2025 og 2026 som reduceres med hhv. 20 mio. kr. for hvert af årene. 2. at pcb-renovering af Krogårdsskolens SFO bliver rykket fra 2024-25 til 2025-26, således at der rykkes 8,55 mio. kr. i anlæg fra 2024 til 2026. 3. at der fra 2023-2026 afsættes ca. 250.000 kr. til ekstra rengøring på Krogårdsskolens SFO som følge af udsættelsen af pcb-renovering. Beløb er med forbehold for ny rengøringskontrakt der er under indgåelse. beløbet håndteres i BO1 for 2023 og i budgetforhandlingerne for 2024-2027. 4. at midler frigivet til projektering af pcb-renovering af Krogårdsskolen i 2023 også kan anvendes til projektering af tagrenovering på Krogårdsskolen. 5. at det tages til efterretning, at der fortsat vil være behov for at afsætte ca. 40 mio. kr. til renovering af Krogårdsskolens tag i udskolingsfløjen, som indarbejdes i anlægsbehovene til budget 2024-27. 6. at administrationen vender tilbage med en indstilling frem mod budgettema møde den 15. maj 2023 med en samlet risikovurdering af rækkefølgeplan for skolerne og deraf følgende anlægsbehov. Administrationen indstiller overfor Skole-, Børne- og Ungeudvalget: 7. at orienteringen tages til efterretning Sagsbeskrivelse Budgetanalysen for bygningsoptimering fra 2021 viste, at Krogårdsskolen har et kritisk vedligeholdelsesefterslæb. Der blev på den baggrund udarbejdet en foranalyse om vedligeholdelsesbehovet for Krogårdsskolen, og et budgetforslag for en samlet rækkefølgeplan for renovering af skolerne i budgetanalysen over de næste 10 år. Byrådet behandlede rækkefølgeplanen og foranalysen for Krogårdsskolen den 20. juni 2022 (pkt. 17). Byrådet besluttede i budget 2023 at afsætte i alt 87,85 mio. kr. i 2023-26 til rækkefølgeplanen for skolerne, hvor af de 7,85 mio. kr. blev afsat i 2023 til Tune Skole, og de øvrige midler i 2025-26 til den øvrige rækkefølgeplan. Byrådet skal den 19. juni 2023 behandle en sag om videre proces for Tune Skole. Administrationen vurderer, at tagene på Krogårdsskolen ved indskolingen nu er i en forfatning, der gør, at det vil være kritisk at vente til 2025-26 med at udføre en tagrenovering. Dette skyldes antallet af vandskader på hele skolen, men især i indskolingsfløjen langs gangarealet. Flere steder er utætheder forsøgt lappet af flere omgange. På grund af tagenes nedslidte tilstand og tagkonstruktionens opbygning er der store problemer med utætheder, som er svære at reparere. Dette er yderligere udfordret af afvandingen fra tagene, som følge af sammenbygningen mellem de mange skiftende høje og lave tage, og utætte ovenlys. En renovering af tagene vil også omfatte udskiftning af vinduerne, da tagkonstruktionen er båret af vinduespartierne – og vinduerne er så nedslidte, at de skal skiftes. Ligeledes skal indvendige lofter og belysning renoveres i forbindelse med renovering af tagene, da de er sammenbygget og dermed indbyrdes afhængige. Desuden skal ventilationen renoveres samtidig med tagene, da ventilationsrør og ind-/ud-blæsningsarmaturer er sammenbygget med lofter og tag og dermed indbyrdes afhængige. Samtidig er der PCB i alle gamle udvendige fuger omkring vinduer, som skal håndteres under miljøsanering. Af hensyn til skolens drift foreslås det, at pcb renovering af Krogårdsskolens SFO og 0. klasser rykkes fra 2024-25 til 2025-26. Det skyldes, at der ellers skal sættes pavilloner op, for at skolen kan være i drift. Administrationen vurderer, at lokalerne til SFO og 0. klasser fortsat er forsvarlige at bruge, idet den nuværende høje rengøringsstandard og ventilation af lokalerne fastholdes. Seneste målinger af pcb-niveauet for SFO ́en viser, at lokalerne er i niveau med den tilladelige grænseværdi på 300 ppm. Til orientering vil der løbende blive holdt øje med pcb-niveauet i SFO ́en. Såfremt det viser sig, at pcb-niveauet øges, vil der blive udført de fornødne tiltag med ekstra rengøring og ekstra ventilation for at holde pcb-niveauet i indeklimaet nede. Godkender Byrådet den første etape af tagrenoveringen af indskolingen vil der fortsat være behov for en tagrenovering af skolens udskolingsfløj. Udgiften til den næste etape vurderes at have omtrent samme omfang som indskolingsfløjen. Administrationen vil derfor lægge anlægsbehovet til dette ind i oplægget til de kommende forhandlinger om budget 2024. Dertil kommer, at der på sigt er behov for en renovering af taget på skolens festsal. Den samlede foranalyse (Byrådet den 20. juni 2022, pkt. 17) viste et genopretningsbehov på i alt 105 mio. kr. svarende til basisscenariet i mulighedsstudiet. Hvis Krogårdsskolens etape 1 tagrenovering af indskolingsfløjen finansieres vil der være 20 mio. kr. tilbage i rækkefølgeplanen i 2025-26 til at dække anlægsbehov på Krogårdsskolen, Tune Skole, Arenaskolen samt de to skoler, der endnu ikke er udført foranalyser for, som er Damagerskolen (herunder klub Brogården) og Holmeagerskolen. Administrationen vil derfor frem mod Byrådets budgettemamøde om anlæg den 15. maj 2023 fremlægge en samlet risikoanalyse for rækkefølgeplanen med dertil hørende anlægsbehov. Lovgrundlag Bygningsreglementet, BR18 skal overholdes mht. efterisolering og indeklimaforhold for lys, lyd og luft. Økonomiske konsekvenser Der er afsat 87,85 mio. kr. i Puljen til \"Budgetanalyse - rækkefølgeplan 10 år\" i 2023-2026. Heraf er 7,85 mio. kr. afsat i 2023 til Tune Skole og 40 mio. kr. afsat i hhv. 2025-26 til den øvrige rækkefølgeplan. Indstillingen vil medføre, at der samlet fremrykkes 10 mio. kr. til 2023 og 30 mio. kr. til 2024 til renovering af tag, vinduer, ventilation, lofter og lys på indskolingsfløjen på Krogårdsskolen fra puljen. Det betyder, at puljen ”Budgetanalyse - rækkefølgeplan 10 år” reduceres tilsvarende. Det resterende rådighedsbeløb på puljen er derfor på 7,85 mio. kr. i 2023 og 20 mio. kr. i 2025 og 20 mio. kr. i 2026. Allerede afsatte midler i mio. kr. 2023 2024 2025 2026 Pulje til Budgetanalyse – rækkefølgeplan 10 år Tune Skole 7,85 Til øvrig rækkefølgeplan – ikke frigivet 40 40 PCB-projektering Krogårdsskolen 2,4 PCB-renovering Krogårdsskolen 8,55 8,55 Som følge af indstilling i mio. kr. 2023 2024 2025 2026 Pulje til Budgetanalyse – rækkefølgeplan 10 år Tune Skole 7,85 Tagrenovering af Krogårdsskolen, etape 1 10 30 Til øvrig rækkefølgeplan – ikke frigivet 20 20 PCB- og tag-projektering Krogårdsskolen 2,4 PCB-renovering Krogårdsskolen – ikke frigivet 8,55 8,55 Samtidig er der til pcb-renovering på Krogårdsskolens SFO og 0. klasse afsat 2,4 mio. kr. i 2023 til projektering og 17,1 mio. kr. i 2024-25 til udførsel. Dette projekt skubbes til 2025-26, så der fremadrettet afsættes 8,55 mio. kr. i 2025 og 8,55 mio. kr. i 2026. De 2,4 mio. kr. til projektering i 2023 anbefales bevaret, da disse til dels allerede er anvendt og også skal anvendes til projektering af tagrenoveringen. Indstillingen vil medføre, at der kommer et pres på anlægsrammen i 2023 og 2024. Administrationen vurderer at presset på anlægsrammen i 2023 kan håndteres med de ændringer der forventes anbefalet med den første budgetopfølgning for 2023. Den samlede balance på anlægsrammen i 2024 håndteres i budgetforhandlingerne. Derudover vil indstillingen medføre, at der fortsat skal afsættes midler til ekstra rengøring i Krogårdsskolens SFO på grund af pcb'en . Der er til og med 2022 afsat 225.000. kr. til denne rengøring med formodning om at pcb-renoveringen kunne sættes gang i 2023. Der skal med udsættelsen af pcb-renoveringen til 2025-26 afsættes ca. 250.000 kr. til rengøringen. Endeligt beløb afventer indgåelse af endelig aftale med ny aftaleholder for rengøringskontrakten og afklares i løbet af sommeren. Den øgede drift, der vil påvirke servicedriftrammen , håndteres i BO1 i 2023 og i budgetforhandlingerne for 2024-2027. Kommunikation Krogårdsskolens ledelse og medarbejdere vil blive inddraget i den konkrete planlægning af renoveringen. Ledelsen er orienteret om den anbefalede indstilling. Tidsplan Godkendes indstillingen vil projektet blive udbudt i august og arbejdet igangsættes i efteråret 2023 og afsluttes i 2024. Øvrige forhold Der regnes i projektet ikke med at der skal ske genhusning, da projektet kan udføres for 2-3 klasselokaler ad gangen, som kan håndteres indenfor skolens nuværende rammer.", "source_path": "data/greve/raw_dagsordener/Skole-, Børne- og Ungeudvalget_2023-03-14T08:15:00+01:00_aa11a3ea-dfd5-4ffe-8e95-a78c50f936f0.json", "meeting_year": 2023, "meeting_month": 3, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "aa11a3ea-dfd5-4ffe-8e95-a78c50f936f0", "chunk_id": "aa11a3ea-dfd5-4ffe-8e95-a78c50f936f0_5_html_fragment_chunk0", "section_type": "html_fragment", "section_title": "Indskrivning til 0. klasse - skoleåret 2023/2024", "committee": "Skole-, Børne- og Ungeudvalget", "meeting_date": "2023-03-14T08:15:00+01:00", "case_number": "23-002697", "agenda_index": 5, "text": "Beslutning Orienteringen blev taget til efterretning. Fremstilling Sagsprocedure Skole-, Børne- og Ungeudvalget. Resume Sagen beskriver fordelingen af kommende skolebørn til skoleåret 2023/2024. Det er relevant, fordi det giver kommunen et overblik over, hvor mange nye elever der skal gå på de enkelte skoler, om forældrene har fået opfyldt deres ønsker, og om det er nødvendigt at ændre på distriktsgrænserne. Administrationen orienterer forældrene i februar om, hvilken skole deres barn får tilbudt. Indstilling Administrationen indstiller, at orienteringen tages til efterretning. Sagsbeskrivelse Principper for indskrivning Ved indskrivning skal forældrene prioritere op til 3 skoler. Valg af skoler skal prioriteres efter, hvilken skole forældrene ønsker deres barn indskrevet på. Ved indskrivningen til 0. klasse oprettes der som minimum to 0. klasser pr. skole. Ved indskrivning til 0. klasse oprettes kun hele klasser med mellem 22 og 25 elever pr klasse i gennemsnit på årgangen. Der kan i helt særlige tilfælde dispenseres for dette, begrundet i hensyn til den samlede fordeling af pladser i 0. klasse eller enkelte børns særlige behov. Det kan ved indskrivningen til 0. klasse være nødvendigt at ændre på distriktsgrænserne for at kunne oprette hele klasser på mellem 22 og 25 elever pr. klasse i gennemsnit på årgangen. I videst muligt omfang imødekommes forældrenes ønske om skole. Hvis ikke det er muligt at imødekomme alle ønsker, indskrives elever med bopæl i Greve Kommune i denne rækkefølge: Elever med søskendegaranti Omgængere på klassetrinnet Placering af indskolingsgrupper (elever med et væsentligt behov for sprogstøtte) og elever med særlige behov (fx elever til co-teachingforløb). Elever med bopæl i skoledistriktet Elever, der benytter sig af frit skolevalg, indskrives således, at elever med bopæl tættest på skolen indskrives først Elever med bopæl i andre kommuner indskrives med udgangspunkt i søskende og derefter afstand til skolen, således at elever med søskende på skolen indskrives først, og derefter indskrives elever med bopæl tættest på skolen. Resultatet af indskrivningen til skoleåret 2023/2024 Skole Antal klasser Antal elever Arenaskolen 2 47 Damagerskolen 2 49 Hedelyskolen 3 75 Holmeagerskolen 3 70 (inklusive co-teaching) Karlslunde Skole 2 42 Krogårdskolen 3 74 Mosedeskolen 3 73 Strandskolen 3 68 Tune Skole 4 80 Det har med ovenstående fordeling ikke været nødvendigt at justere på skoledistrikterne. Opfyldte ønsker Nedenstående tabel viser, hvor mange % af forældrene i kommunen der fik opfyldt en af de prioriterede skoler, eller om fik anvist en skole, der ikke var ønsket. 1. prioritet 2. prioritet 3. prioritet Ikke ønsket 91,8 % 3,8 % 0,7 % 3,6 % Privatskoler I nedenstående tabel kan læses, hvor mange elever der er indskrevet på privatskoler Greve Privatskole Hundige Lille Skole Privatskoler uden for kommunen 31 13 19 Økonomiske konsekvenser Sagen har ingen økonomiske konsekvenser. Lovgivning Folkeskoleloven", "source_path": "data/greve/raw_dagsordener/Skole-, Børne- og Ungeudvalget_2023-03-14T08:15:00+01:00_aa11a3ea-dfd5-4ffe-8e95-a78c50f936f0.json", "meeting_year": 2023, "meeting_month": 3, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "aa11a3ea-dfd5-4ffe-8e95-a78c50f936f0", "chunk_id": "aa11a3ea-dfd5-4ffe-8e95-a78c50f936f0_6_html_fragment_chunk0", "section_type": "html_fragment", "section_title": "Lukket: Henvendelser til formanden", "committee": "Skole-, Børne- og Ungeudvalget", "meeting_date": "2023-03-14T08:15:00+01:00", "case_number": "21-015028", "agenda_index": 6, "text": "Orienteringerne taget til efterretning.", "source_path": "data/greve/raw_dagsordener/Skole-, Børne- og Ungeudvalget_2023-03-14T08:15:00+01:00_aa11a3ea-dfd5-4ffe-8e95-a78c50f936f0.json", "meeting_year": 2023, "meeting_month": 3, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "aa11a3ea-dfd5-4ffe-8e95-a78c50f936f0", "chunk_id": "aa11a3ea-dfd5-4ffe-8e95-a78c50f936f0_7_html_fragment_chunk0", "section_type": "html_fragment", "section_title": "Orientering fra formanden/gensidig orientering", "committee": "Skole-, Børne- og Ungeudvalget", "meeting_date": "2023-03-14T08:15:00+01:00", "case_number": "21-014467", "agenda_index": 7, "text": "Beslutning Orientering om henvendelse fra Kræftens Bekæmpelse om etablering af sorggrupper i Greve Kommune. Udvalget ønsker en sag på dagsordenen til kommende møde om struktur og indhold i indsatsen, og mulig implementering i Greve. Udvalget ønsker en sag på dagsordenen med status på andelen af uddannet og uuddannet arbejdskraft på dagtilbuds- og skoleområdet samt mulighed for at løfte andelen af uddannede medarbejdere. Fremstilling Sagsprocedure Skole-, Børne- og Ungeudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning. - Sorggrupper i Greve Kommune.", "source_path": "data/greve/raw_dagsordener/Skole-, Børne- og Ungeudvalget_2023-03-14T08:15:00+01:00_aa11a3ea-dfd5-4ffe-8e95-a78c50f936f0.json", "meeting_year": 2023, "meeting_month": 3, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "aa11a3ea-dfd5-4ffe-8e95-a78c50f936f0", "chunk_id": "aa11a3ea-dfd5-4ffe-8e95-a78c50f936f0_8_html_fragment_chunk0", "section_type": "html_fragment", "section_title": "Huskeliste og orientering fra administrationen", "committee": "Skole-, Børne- og Ungeudvalget", "meeting_date": "2023-03-14T08:15:00+01:00", "case_number": "21-013716", "agenda_index": 8, "text": "Beslutning Orientering om national brugertilfredsundersøgelse på dagtilbudsområdet. Fremstilling Sagsprocedure Skole-, Børne- og Ungeudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil den blive vedlagt som bilag. Indstilling Administrationen indstiller, at eventuelle orienteringer tages til efterretning. Sagsbeskrivelse Administrationen har følgende til orientering: Udvalget orienteres om national brugertilfredsundersøgelse på dagtilbudsområdet.", "source_path": "data/greve/raw_dagsordener/Skole-, Børne- og Ungeudvalget_2023-03-14T08:15:00+01:00_aa11a3ea-dfd5-4ffe-8e95-a78c50f936f0.json", "meeting_year": 2023, "meeting_month": 3, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "aa11a3ea-dfd5-4ffe-8e95-a78c50f936f0", "chunk_id": "aa11a3ea-dfd5-4ffe-8e95-a78c50f936f0_9_html_fragment_chunk0", "section_type": "html_fragment", "section_title": "Skole-, Børne- og Ungeudvalget - mødekalender 2023", "committee": "Skole-, Børne- og Ungeudvalget", "meeting_date": "2023-03-14T08:15:00+01:00", "case_number": "21-014469", "agenda_index": 9, "text": "Beslutning Udvalget ønsker, at et af de kommende udvalgsmøder afholdes på Damagerskolen. Fremstilling Sagsprocedure Skole-, Børne- og Ungeudvalget Resume I sagen gives et overblik over Skole-, Børne- og Ungeudvalgets udvalgsmøder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Mødekalenderen er vedhæftet som bilag.", "source_path": "data/greve/raw_dagsordener/Skole-, Børne- og Ungeudvalget_2023-03-14T08:15:00+01:00_aa11a3ea-dfd5-4ffe-8e95-a78c50f936f0.json", "meeting_year": 2023, "meeting_month": 3, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "aa11a3ea-dfd5-4ffe-8e95-a78c50f936f0", "chunk_id": "aa11a3ea-dfd5-4ffe-8e95-a78c50f936f0_10_html_fragment_chunk0", "section_type": "html_fragment", "section_title": "Underskriftsark", "committee": "Skole-, Børne- og Ungeudvalget", "meeting_date": "2023-03-14T08:15:00+01:00", "case_number": "21-014468", "agenda_index": 10, "text": "Fremstilling Sagsprocedure Skole-, Børne- og Ungeudvalget. Resume Elektronisk underskriftsark.", "source_path": "data/greve/raw_dagsordener/Skole-, Børne- og Ungeudvalget_2023-03-14T08:15:00+01:00_aa11a3ea-dfd5-4ffe-8e95-a78c50f936f0.json", "meeting_year": 2023, "meeting_month": 3, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
