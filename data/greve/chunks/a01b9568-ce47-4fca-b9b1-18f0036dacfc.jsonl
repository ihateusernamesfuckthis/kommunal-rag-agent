{"document_id": "a01b9568-ce47-4fca-b9b1-18f0036dacfc", "chunk_id": "a01b9568-ce47-4fca-b9b1-18f0036dacfc_0_html_fragment_chunk0", "section_type": "html_fragment", "section_title": "Godkendelse af dagsorden", "committee": "Klima-, Teknik- og Miljøudvalget", "meeting_date": "2025-08-14T08:00:00+02:00", "case_number": "", "agenda_index": 0, "text": "Beslutning Godkendt. Fremstilling Sagsprocedure Klima-, Teknik- og Miljøudvalget. Resume Godkendelse af dagsorden. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Klima-, Teknik- og Miljøudvalget_2025-08-14T08:00:00+02:00_a01b9568-ce47-4fca-b9b1-18f0036dacfc.json", "meeting_year": 2025, "meeting_month": 8, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "a01b9568-ce47-4fca-b9b1-18f0036dacfc", "chunk_id": "a01b9568-ce47-4fca-b9b1-18f0036dacfc_1_html_fragment_chunk0", "section_type": "html_fragment", "section_title": "Faglokaler på skolerne - anvendelse af midler", "committee": "Klima-, Teknik- og Miljøudvalget", "meeting_date": "2025-08-14T08:00:00+02:00", "case_number": "25-003857", "agenda_index": 1, "text": "Beslutning 1.-2. Anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Der er afsat en pulje på 7 mio. kr. i 2025-28 til opgradering af faglokaler på skolerne. Der skal tages stilling til, hvordan de første midler i puljen skal anvendes. Derudover orienteres om videre plan for renovering af faglokalerne. Indstilling Administrationen indstiller, at ændringen i den prioriterede rækkefølge for renovering af skolernes faglokaler godkendes, og at anlægsbevilling på 1,0 mio. kr. til faglokaler på Karlslunde Skole samt mindre opdateringer af Håndværk & Design lokalerne på tre skoler finansieret af det afsatte rådighedsbeløb til renovering af faglokaler godkendes. Sagsbeskrivelse I Budget 2025-2028 blev der afsat i alt 7,0 mio. kr. til faglokaler på skolerne fordelt på 1 mio. kr. i 2025 og efterfølgende 2 mio. kr. om året i 2026-28. Midlerne blev finansieret af Økonomiaftalen for 2025, hvor der blev afsat i alt 888 mio. kr. til kommunerne til opgradering af faglokaler på skoler. Der er i Økonomiaftalen for 2026 afsat yderligere midler til faglokaler på skolerne. Administrationen havde til budgettet beskrevet det forventede formål med midlerne i bruttoanlægsforslag ”Tiårsplanen for optimering af skoler og dagtilbud”. Her er formålet beskrevet som følger: ”Faglokaler på skoler. Undervisningsministeriet har meldt ud, at der afsættes en pulje på 2,6 mia. kr. til opgradering af faglokaler på skoler. Heraf er det aftalt i økonomiaftalen for 2025, at der afsættes i alt 888 mio. kr. som tildeles til kommunerne direkte. Opgradering af faglokaler på skolerne er tidligere beskrevet, da der blev afsat en pulje til faglokaler i budget 2021. Der er blevet opgraderet faglokaler på Karlslunde Skole, men der mangler fortsat at blive opgraderet faglokaler på Arenaskolen i større grad, samt på Mosedeskolen og Krogårdsskolen i mindre grad.” Administrationen anbefaler dog at den forelagte prioritering af faglokaler i bruttoanlægsprojektet 2025-2028 ændres, så den primært anvendes på Karlslunde Skole og ikke på de andre skoler, som det ellers fremgik i bruttoanlægsforslaget . Der er udført arbejder på Karlslunde Skole, for den pulje der har været afsat i 2021-2024 (1,0 mio. kr.), men der er fortsat behov for at bruge midler på skolen for at den kan leve op til kravene i folkeskoleloven. Det skyldes, at der på Karlslunde Skole er behov for at ombygge både Billedkunst, Håndværk & Design (håndarbejde og sløjd), skolekøkken og fysik. D erfor anbefaler administrationen, at der prioriteres yderligere midler i 2025 til Karlslunde Skole. Det, der blev gennemført inden for den 1 mio. kr., der blev givet i 2021-2024, er etablering af nyt skolekøkken og opstart på renovering af billedkunst på Karlslunde Skole. Derudover blev der anvendt et minimum af disse midler til at etablere direkte adgang mellem Håndværk & Design (sløjd og håndarbejde) på Holmeagerskolen, Krogårdskolen og Damagerskolen af hensyn til, at kommunen kunne overholde de gældende krav til afholdelse af prøve i faget. Det kræves, at der skal være direkte adgang og gennemkig mellem de to fagdele . Der udestår dog en del arbejder og opdateringer af Håndværk & Design lokalerne på Holmeagerskolen, Krogårdskolen og Damagerskolen, som anbefales færdiggjort sammen med arbejderne vedrørende billedkunst på Karlslunde Skole. Således kan Håndværk & Design lokalerne på Holmeagerskolen, Krogårdskolen og Damagerskolen færdiggøres. Den resterende sum i 2026-2028 på i alt 6 mio. kr. vil fortsat skulle anvendes til Karlslunde Skole ligesom der vil udestå mindre arbejder på faglokaler på Mosedeskolen og Krogårdskolen, samt til billedkunst, håndværk & design og sløjd på Arenaskolen. Administrationen vil vende tilbage med indstilling omkring dette, når det er længere i planlægningen. Midler til dette vil skulle dækkes af den resterende pulje på 6 mio. kr., der er afsat i budget 2025-28 samt de nye midler der er afsat til formålet i Økonomiaftalen for 2026. Lovgrundlag Folkeskoleloven, som stiller krav om indretning af faglokaler i forbindelse med afholdelse af eksamener i bestemte fag. Økonomiske konsekvenser I investeringsoversigten er der i 10-års rækkefølgeplanen for optimering af skoler og dagtilbud afsat i alt 7,0 mio. kr. i budgetperioden 2025-2028 til renovering af faglokaler på skolerne. Der afsættes 1,0 mio. kr. til opgradering af billedkunstlokalet på Karlslunde Skole samt mindre arbejder på andre skolers faglokaler, finansieret af 10-års rækkefølgeplanen og der gives anlægsbevilling til det afsatte rådighedsbeløb. Der vil herefter være 6,0 mio. kr. tilbage i puljen fordelt med 2,0 mio. kr. årligt i 2026-2028 jf. tabel 1. Tabel 1 – Pulje til renovering af faglokaler (497 Rækkefølgeplan 10 år) Mio. kr. 2025 2026 2027 2028 i alt Budgetaftalen 2025- 28 1,0 2,0 2,0 2,0 7,0 Udmøntning - Karlslunde Skole m.fl. -1,0 -1,0 Restbudget 0,0 2,0 2,0 2,0 6,0 Høringspligt Der er ikke høringspligt i denne sag. Kommunikation Administrationen kommunikerer løbende med skoleleder, faglærer og skolebestyrelsen gennem koordineringsmøder. Forældre orienteres, idet omfang det er relevant. Tidsplan I 2025 arbejdes videre med de påbegyndte opretningsprojekt for billedkunstlokalet på Karlslunde Skole og de sidste arbejder og tilpasninger tilpasninger for Håndværk & Design på Holmeagerskolen, Krogårdskolen og Damagerskolen . Projekt for opretning af Håndværk & Design på Karlslunde Skole er projekt er af et større omfang med renovering af tekniske installationer og overflader, hvortil der skal tilknyttes rådgiver.", "source_path": "data/greve/raw_dagsordener/Klima-, Teknik- og Miljøudvalget_2025-08-14T08:00:00+02:00_a01b9568-ce47-4fca-b9b1-18f0036dacfc.json", "meeting_year": 2025, "meeting_month": 8, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "a01b9568-ce47-4fca-b9b1-18f0036dacfc", "chunk_id": "a01b9568-ce47-4fca-b9b1-18f0036dacfc_2_html_fragment_chunk0", "section_type": "html_fragment", "section_title": "Troldehøjen, renovering af klimaskærm - Tillæg til anlægsbevilling", "committee": "Klima-, Teknik- og Miljøudvalget", "meeting_date": "2025-08-14T08:00:00+02:00", "case_number": "25-006606", "agenda_index": 2, "text": "Beslutning 1.-2. Anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Renovering af Troldehøjens tagkonstruktion har været i udbud. De indkomne bud ligger over budget. I nærværende indstilling søges der om tillægsbevilling på frigivelse af yderligere 2 mio. kr. fra anlægspuljen ”Dagtilbud – renovering af klimaskærm” til projektet. Indstilling Administrationen indstiller, at tillæg til rådighedsbeløbet på 2,0 mio. kr. i 2025 til anlægsprojekt Troldehøjen -tagrenovering finansieret af puljen ”Dagtilbud - renovering af klimaskærm”, hvorved der fremrykkes 1,765 mio. kr. fra 2026, godkendes og at en anlægsbevilling på 2,0 mio. kr. finansieret af det afsatte rådighedsbeløb godkendes. Sagsbeskrivelse Byrådet bevilligede den 23. april 2025 (pkt. 31) 8,010 mio. kr. fra puljen \"Dagtilbud – renovering af klimaskærm 577\" til renovering af Troldehøjens tagkonstruktion. Projektet omfatter en udskiftning af institutionens tage, som er udtjente og ikke længere funktionsdygtige. Arbejdstilsynet har udstedt et påbud som følge af omfattende vandindtrængning. Projektet inkluderer desuden en miljøsanering, da størstedelen af de eksisterende eternittagplader indeholder asbest. I forbindelse med udbuddet er der indkommet tilbud, som overstiger det afsatte budget, der er baseret på rådgivers estimerede omkostninger. Af de allerede bevilligede 8,01 mio. kr. er der således budgetteret med 5,790 mio. kr. til selve tagrenoveringen (dertil kommer blandt andet miljøsanering af terræn, indvendig renovering og rådgiver). Det laveste indkomne tilbud på selve tagrenoveringen lyder på 7,421 mio. kr., dvs. 1,631 mio. kr. over det forventede budget. Herudover kan der forventes yderligere udgifter til miljøsanering og rådgivning. På den baggrund anmodes der om en samlet tillægsbevilling på 2 mio. kr. for at kunne gennemføre projektet i dets nuværende form uden væsentlige ændringer eller forsinkelser. Eventuelle uforbrugte midler vil blive tilbageført til puljen \"Dagtilbud – renovering af klimaskærm 577\" ved aflæggelse af regnskabet . De to øvrige indkomne bud på tagentreprisen, lød til sammenligning på henholdsvis 9,663 mio. kr. og 8,125 mio. kr. Det indkomne tilbud vurderes derfor at afspejle markedets aktuelle prisniveau med stigende materiale- og lønomkostninger. Hertil kommer, at nye krav i Bygningsreglementet samt den reviderede Asbestbekendtgørelse, som trådte i kraft i januar 2025, har medført øgede omkostninger ved denne type renovering i et omfang, der har vist sig meget vanskeligt at forudse. En reduktion i projektets omfang vurderes ikke at kunne gennemføres uden at gå på kompromis med funktionalitet og kvalitet. Projektet er byggeteknisk forholdsvis ukompliceret og omfatter primært udskiftning af tagplader samt isoleringsarbejder. Lovgrundlag Bygningsreglementet, udbudsloven. Økonomiske konsekvenser I investeringsoversigten er der på anlægsprojekt 642 Troldehøjen - tagrenovering afsat 8,010 mio. kr. i 2025 til renovering af tag jf. Byrådets beslutning 23. april 2025. Det indkomne tilbud overstiger det afsatte budget med ca. 2,000 mio. kr., så den samlede anlægssum beløber sig til 10,010 mio. kr. jf. tabel 1. Der søges tillægsbevilling og anlægsbevilling i 2025 til merudgifterne på 2,000 mio. kr., finansieret af anlægspulje Dagtilbud – renovering af klimaskærm ved fremrykning af 1,765 mio. kr. fra 2026. Tabel 1 Projektets samlede økonomi – 642 Troldehøjen - tagrenovering Mio. kr. Rådighedsbeløb 2025 Anlægs- bevilling Troldehøjen, tagrenovering (Byrådsbeslutning 23/4-25 sag 31) 8,010 8,010 Tillægsbevilling jf. denne sag 2,000 2,000 I alt 10,010 10,010 Anlægspulje Dagtilbud – renovering af klimaskærm Der er i budgettet 2025-2034 afsat 3 mio. kr. årligt fra 10-års planen for optimering af skoler og dagtilbud frem til 2034 til renovering af klimaskærm. Ved godkendelse af tillægsbevillingsansøgninger til tagrenovering på Troldehøjen er puljen opbrugt i 2025 og 2026, mens der er henholdsvis 1,245 mio. kr. og 3,000 mio. kr. tilbage i puljen i 2027 og 2028 jf. tabel 2. Tabel 2 Anlægspulje Dagtilbud – renovering klimaskærm 2025-2028 Mio. kr. 2025 2026 2027 2028 Vedtaget budget 2025-2028 3,000 3,000 3,000 3,000 Overførsel fra 2024 3,245 Troldehøjen, tagrenovering – Byrådet 23/4-25, sag 31 -6,010 Troldehøjen, tag – denne sag -0,235 -1,765 Kernehuset, tag – ny sag* -1,235 -1,755 Restbudget 0,000 0,000 1,245 3,000 *) Denne bevilling behandles parallelt i sagen \"Kernehuset - renovering af tagbelægning\". Øvrige konsekvenser Efter gennemført tagrenovering på Troldehøjen vil brugerne opleve et markant forbedret indeklima uden risiko for vandindtrængning, fugt eller skimmelsvamp. Høring Der er ikke høringspligt i denne sag . Kommunikation Administrationen kommunikerer løbende med brugere og personale gennem koordineringsmøder, samt ved udsendelse af orienteringsskrivelser til de forældre, hvis børn er tilknyttet institutionen. Tidsplan Renovering af Troldehøjens tagkonstruktion og ventilation forventes udført med opstart i juli 2025 og afsluttes sidst i efteråret 2025.", "source_path": "data/greve/raw_dagsordener/Klima-, Teknik- og Miljøudvalget_2025-08-14T08:00:00+02:00_a01b9568-ce47-4fca-b9b1-18f0036dacfc.json", "meeting_year": 2025, "meeting_month": 8, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "a01b9568-ce47-4fca-b9b1-18f0036dacfc", "chunk_id": "a01b9568-ce47-4fca-b9b1-18f0036dacfc_3_html_fragment_chunk0", "section_type": "html_fragment", "section_title": "Kernehuset, renovering af tagbelægning - anlægsbevilling", "committee": "Klima-, Teknik- og Miljøudvalget", "meeting_date": "2025-08-14T08:00:00+02:00", "case_number": "25-007154", "agenda_index": 3, "text": "Beslutning 1.-2. Anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume I nærværende indstilling søges bevilling om fremrykning af anlægsmidler fra puljen \"Dagtilbud – renovering af klimaskærm 577\" til renovering af tagbelægningen på daginstitutionen Kernehuset, hvor tidligere reparationer ikke har afhjulpet de vedvarende problemer med vandindtrængning. Indstilling Administrationen indstiller, at det godkendes, at der afsættes et rådighedsbeløb på 2,990 mio. kr. i 2025 til Kernehuset, tagrenovering , finansieret af puljen Dagtilbud – renovering af Klimaskærm, hvorved der fremrykkes 1,235 mio. kr. fra 2026 og 1,755 mio. kr. fra 2027, og at en anlægsbevilling på 2,990 mio. kr., finansieret af det afsatte rådighedsbeløb godkendes og Sagsbeskrivelse Daginstitutionen Kernehuset, opført i 1994, har en tagbelægning af røde vingetegl uden nogen form for undertag. Taget er i dag præget af betydeligt slid, med utætheder ved både rygninger og samlinger, især over det centrale fællesrum og de tilstødende garderober. Fraværet af undertag betyder, at nedbør frit kan trænge ind i konstruktionen, hvor tagbelægningen er utæt, og forårsage skader på både underliggende og tilstødende bygningsdele. Der er tidligere gennemført flere reparationer og tætninger, men taget vurderes at være udtjent. En fuldstændig udskiftning af tagbelægningen, herunder etablering af nyt undertag og nye taglægter, vurderes derfor nødvendig og bør igangsættes snarest for at forhindre yderligere fugtskader, herunder risiko for skimmel- og rådangreb i bygningen. Kernehuset indgår ikke oprindeligt i den nuværende prioriteringsrækkefølge for renovering af daginstitutioner, der finansieres af puljen \"Dagtilbud – renovering af klimaskærm 577\" . På grund af de omfattende problemer med vandindtrængning i det over 30 år gamle tag vurderes det imidlertid nødvendigt at fremrykke udskiftningen af tagbelægningen. Renoveringen planlægges gennemført i 2-3 etaper og tilrettelægges, så børn og personale ikke skal genhuses. Alle bygninger vil være fuldt overdækkede, og der sikres trygge adgangsforhold til legepladsen under hele forløbet. Formålet er at sikre bygningernes funktionalitet og et sundt indeklima for både børn og ansatte. Projektet gennemføres med høj prioritet på sikkerhed, effektivitet og minimal forstyrrelse af daginstitutionens daglige drift, da al arbejde udføres udvendigt. Lovgrundlag Bygningsreglementet, udbudsloven. Økonomiske konsekvenser Der er ikke afsat midler i investeringsoversigten til renovering af tagbelægning og etablering af undertag på Kernehuset. Der søges om en bevilling på 2,990 mio. kr. i 2025 og der søges om tilsvarende anlægsbevilling, finansieret af det afsatte rådighedsbeløb. Anlægsudgifterne finansieres af anlægspuljen Dagtilbud – renovering af klimaskærm ved fremrykning af 1,235 mio. kr. i 2026 og 1,755 mio. kr. fra 2027. Tabel 1 Projektets samlede økonomi – Kernehuset, tagrenovering Mio. kr. Rådighedsbeløb 2025 Anlægsbevilling Kernehuset, renovering af tag 2,990 Entreprise inkl. byggeplads 2,600 Uforudsete omkostninger, 15% 0,390 I alt 2,990 2,990 Anlægspulje Dagtilbud – renovering af klimaskærm Der er i budgettet 2025-2034 afsat 3 mio. kr. årligt fra 10-års planen for optimering af skoler og dagtilbud frem til 2034 til renovering af klimaskærm. En sag om tillægsbevilling til tagrenovering af Troldehøjen behandles parallelt med denne sag. Ved godkendelse af bevilling til Kernehuset og tillægsbevillingsansøgninger til tagrenovering på Troldehøjen er puljen opbrugt i 2025 og 2026, mens der er henholdsvis 1,245 mio. kr. og 3,000 mio. kr. tilbage i puljen i 2027 og 2028 jf. tabel 2. Tabel 2 Anlægspulje Dagtilbud – renovering klimaskærm 2025-2028 Mio. kr. 2025 2026 2027 2028 Vedtaget budget 2025-2028 3,000 3,000 3,000 3,000 Overførsel fra 2024 3,245 Troldehøjen, tag – BY 23/4-25 -6,010 Troldehøjen, tag – ny sag *) -0,235 -1,765 Kernehuset, tag – denne sag -1,235 -1,755 Restbudget 0,000 0,000 1,245 3,000 *) Tillægsbevilling til Troldehøjen behandles i en parallel sag på samme møde. Øvrige konsekvenser Efter gennemført tagrenovering på Kernehuset vil brugerne opleve et markant forbedret indeklima uden risiko for vandindtrængning, fugt eller skimmelsvamp. Opholds- og fællesrum vil være mere trygge og komfortable at anvende, og risikoen for midlertidig lukning af lokaler på grund af vandskader elimineres. Høring Der er ikke høringspligt i denne sag. Kommunikation Administrationen kommunikerer løbende med brugere og personale gennem koordineringsmøder, samt ved udsendelse af orienteringsskrivelser til de forældre, hvis børn er tilknyttet institutionen. Tidsplan Tagrenovering i Kernehuset forventes udført med opstart i oktober 2025 og afsluttes januar 2026.", "source_path": "data/greve/raw_dagsordener/Klima-, Teknik- og Miljøudvalget_2025-08-14T08:00:00+02:00_a01b9568-ce47-4fca-b9b1-18f0036dacfc.json", "meeting_year": 2025, "meeting_month": 8, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "a01b9568-ce47-4fca-b9b1-18f0036dacfc", "chunk_id": "a01b9568-ce47-4fca-b9b1-18f0036dacfc_4_html_fragment_chunk0", "section_type": "html_fragment", "section_title": "Opfølgning på initiativretsforslag fra (V) vedr. ansøgning til puljen ”Idrætshaller skal have nyt liv”", "committee": "Klima-, Teknik- og Miljøudvalget", "meeting_date": "2025-08-14T08:00:00+02:00", "case_number": "25-007132", "agenda_index": 4, "text": "Beslutning 2. Udvalget anbefaler, at administrationen igangsætter ansøgningen og 2.a) Der reserveres 250.000 kr. fra genopretningspuljen i 2026. 2.b) Sagen prioriteres. 3. Anbefales. 4. Anbefales. Fremstilling Sagsprocedure Kultur- og Fritidsudvalget, Klima-, Teknik- og Miljøudvalget, Økonomiudvalget og Byrådet. Resume Sagen indeholder opfølgning på initiativretsforslag fra Venstre vedrørende ansøgning til puljen ”Idrætshaller skal have nyt liv”, som Byrådet på mødet den 28. maj 2025 besluttede at sende til realitetsbehandling i Kultur- og Fritidsudvalget. Indstilling Administrationen indstiller til Kultur- og Fritidsudvalget, 1. at orienteringen om en evt. ansøgning til puljen ”Idrætshaller skal have nyt liv\" for Valhallen tages til efterretning Administrationen indstiller til Klima -, Teknik- og Miljøudvalget, 2. at det besluttes, om administrationen skal arbejde for en ansøgning til puljen ”Idrætshaller skal have nyt liv” herunder a) at det i givet fald besluttes, hvordan kommunens medfinansiering på 250.000 kr. (minimum 150.000 kr. ) til rådgivning på selve ansøgningsarbejdet finansieres, b) at det godkendes, at administrationen i givet fald prioriterer opgaven, før andre opgaver på anlægsområdet i 2025 og 2026, hvor det bliver nødvendigt, 3. at det godkendes, at hvis Greve Kommune bliver udvalgt til et udviklingsforløb i januar 2026, så udarbejder administrationen et budgetforslag på kommunens medfinansiering på forventeligt omkring 10 mio. kr. til budgetlægningen for 2027-30, og 4. at det godkendes, at der hermed er gjort op med initiativretsforslaget. Sagsbeskrivelse Byrådet besluttede den 28. maj 2025 ( pkt. 10) at sende et initiativretsforslag fra Venstre vedrørende ansøgning til puljen \"Idrætshaller skal have nyt liv\" til realitetsbehandling i Kultur- og Fritidsudvalget. I initiativretsforslaget foreslås det, at Greve Kommune søger midler fra den nationale pulje til et projekt om at revitalisere og modernisere Valhallen ved Hundige Boldfælled. Valhallen er en 1.640 m2 stor idrætshal, der blev opført i 2010 med det formål at engagere lokale borgere i idræt og fællesskab. Det foreslås, at projektet skal omfatte både fysiske forbedringer og tryghedsskabende tiltag som bl.a. adgang via nøglebrik og forbedret belysning. Der skal lægges vægt på at inddrage relevante aktører som f.eks. Hundige Boldklub, Greve Nord Projektet og Ungdomsskolen. Overordnet skal der være fokus på temaer som tryghed, bæredygtighed, breddeidræt og lokal forankring. Kort om puljen “Idrætshaller til tiden” Lokale og Anlægsfonden (LOA) og Danmarks Idrætsforbund (DIF) har lanceret kampagnen “Idrætshaller til tiden”, som skal fremtidssikre landets klassiske idrætshaller og gøre dem mere fleksible, bæredygtige og inkluderende. Kampagnen støtter modernisering af eksisterende idrætshaller (min. 20 x 40 meter) i Danmark, Færøerne og Grønland. Puljens formål er at støtte omdannelsen af idrætshaller bygget i, men ikke begrænset til, 60’erne og 70’erne, så de ikke længere kun bruges til enkelte aktiviteter, men også kan rumme andre typer af aktiviteter. Ansøgning til puljen har tre faser: Første fase Ansøgning: Brugere og borgere inddrages i udarbejdelsen af en vision der indsendes med oversigtskort og billeder af hallen inden den 17. november 2025. Det skal samtidig dokumenteres, at der er afsat beløb til egenfinansiering på minimum 150.000 kr. til det evt. videre forløb. Anden fase Udviklingsforløb: Ti haller udvælges i januar 2026 og modtager hver 0,150 mio. kr. til skitsearbejde, arkitektrådgivning og brugerinvolvering frem til september 2026. Det er et krav, at der lokalt medfinansieres med mindst 0,150 mio. kr. til dette udviklingsforløb. Tredje fase Fyrtårnsprojekter: Tre af de ti udvælges i december 2026 til at gå videre og kan få op til 10 mio. kr. i anlægsstøtte – dog maksimalt 50 % af den samlede projektsum. Hvis Greve Kommune bliver udvalgt som et endeligt fyrtårnsprojekt og modtager bevillingen på op til 10 mio. kr., så er det et vilkår for projektet, at minimum samme beløb skal tilvejebringes gennem budgetforhandlingerne i 2026 for budgetlægningen 2027-30. Det er derfor nødvendigt at udarbejde bruttoanlægsforslaget parallelt med \"anden fase\", udviklingsforløbet, så der ligger et forslag klar til budgetforhandlingerne. Det offentliggøres først i starten af 2027, hvem der har vundet arkitektkonkurrencen. Krav til ansøgning Hallen skal være eksisterende og opfylde størrelseskravet. Der skal indsendes en vision, oversigtskort og billeder af hallen inden 17. november 2025. En lokal medfinansiering på minimum 0,150 mio. kr. som er et krav for deltagelse i udviklingsforløbet. Beløbet skal være afsat ved fremsendelse af ansøgningen. Projekterne vurderes bl.a. på arkitektonisk kvalitet, bæredygtighed, fleksibilitet og inklusion. Hvis kommunen bliver udvalgt til det videre forløb giver det adgang til netværk, rådgivning og mulighed for støtte til en fremtidssikret hal. Processen kræver dog ressourcer, bred involvering og et stærkt lokalt mandat for at lykkes. Derfor vil projektet skulle prioriteres af Klima-, Teknik- og Miljøudvalget i 2025 og 2026, hvis der skal afsættes ressourcer til dette i forhold til øvrige anlægsprojekter. Anlægsarbejdet gennemføres i 2027, hvis kommunen bliver en blandt de tre kommuner der vinder arkitektkonkurrencen og modtager midler fra puljen. Økonomiske konsekvenser Hvis Valhallen bliver udvalgt som et af de ti projekter der kan gå videre, vil det betyde, at kommunen får 0,150 mio. kr. inkl. moms til at udvikle projektet. Kommunen skal derfor forlods afsætte som minimum 150.000 kr. så det samlede beløb til udvikling af projektet med bliver 300.000 kr. Det er dog administrationens vurdering, at 300.000 kr. er i underkanten af hvad der kan blive behov for, til udvikling af projektet, hvis Valhallen bliver udvalgt som et af de ti projekter der skal udvikles. Administrationen anbefaler i stedet, at kommunen afsætter 250.000 kr. til rådgiver, så det samlede beløb til at udvikle et godt skitseprojekt i samarbejde med brugere og borgere bliver 400.000 kr. Der er ikke afsat midler til et sådan projekt i dag. Medfinansieringen af rådgivere i udviklingsforløbet kan for eksempel finansieres fra puljen til genopretning af kommunens bygninger eller kassen. Der er ikke flere midler tilbage i Genopretningspuljen i 2025, men først i 2026. Da midlerne først skal bruges i 2026 vil en finansiering fra Genopretningspuljen kræve at midlerne reserveres på forhånd. Hvis Greve Kommune bliver udvalgt som et endeligt fyrtårnsprojekt og modtager bevillingen på op til 10 mio. kr. (maksimalt 50% af projektsummen), så er det et vilkår, at kommunens egenfinansieringen på minimum 50% af projektsummen tilvejebringes gennem budgetforhandlingerne for 2027. Kommunens egenfinansiering kan blive større end den finansiering der modtages fra puljen, da beløbet for den samlede renovering, kan blive mere end 20 mio. kr. Høring Der er ikke høringspligt i denne sag. Tidsplan Medio september 2025 Opstartsmøde med brugere og udvalgte interessenter Oktober 2025 Udarbejdelse af vision og ansøgningsmateriale Medio oktober 2025 Møder med interessenter og brugere om visionen 17. november 2025 Ansøgningsfrist for puljen 14. januar 2026 Offentliggørelse af de 10 udvalgte projekter Forår og sommer 2026 Arbejde med rådgiver og brugere på skitseprojekt Sommer 2026 Udarbejdelse af bruttoanlægsforslag på kommunens egenfinansiering September 2026 Aflevere projektmateriale for hallens forandringer Primo 2027 Offentliggørelse af de tre vindende projekter der modtager støtte Sagens forløb 13/08/2025 Kultur- og Fritidsudvalget 1. Anbefales idet udvalget gerne ser, at der sideløbende med ansøgningsprocessen undersøges muligheder for yderligere fondsfinansiering. Dette enten som medfinansierende af ansøgningen eller som alternativ til ansøgningen, såfremt denne ikke imødekommes. Endelig ønsker udvalget, at der lægges vægt på ansøgningskriteriet om, at hallen skal gøres mere fleksibel, bæredygtig og inkluderende således, at hallen kan komme flere til gode.", "source_path": "data/greve/raw_dagsordener/Klima-, Teknik- og Miljøudvalget_2025-08-14T08:00:00+02:00_a01b9568-ce47-4fca-b9b1-18f0036dacfc.json", "meeting_year": 2025, "meeting_month": 8, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "a01b9568-ce47-4fca-b9b1-18f0036dacfc", "chunk_id": "a01b9568-ce47-4fca-b9b1-18f0036dacfc_5_html_fragment_chunk0", "section_type": "html_fragment", "section_title": "Opfølgning på initiativretsforslag fra (C) vedr. et spor i hver retning på Strandvejen", "committee": "Klima-, Teknik- og Miljøudvalget", "meeting_date": "2025-08-14T08:00:00+02:00", "case_number": "22-006272", "agenda_index": 5, "text": "Beslutning (C) stillede et ændringsforslag: Udvalget beslutter, at administration skal vende tilbage med en sag der omhandler forslag til proces, ressourcer og finansiering af nedenstående indledende undersøgelser: Inspiration fra andre kommuner Administrationen skal indhente erfaringer fra bl.a. Vallensbæk og andre kommuner om hvilke trafiksikkerheds- og støjløsninger de respektive kommuner har arbejdet med og effekten heraf. Fokus på tiltag som støjreducerende asfalt ved vedligehold, hastighedsnedsættelser og midlertidige barrierer samt etablering af spærreflader og øgning af parkeringsmuligheder. Derudover hvordan fortove og cykelstier kan gøres bredere, hvis der bruges afstribning til ét spor i hver retning. Operationelle tiltag på strandvejsområdet Administrationen skal udarbejde prisestimater og fordel/ulempe på anlæg af: Etablering af spærreflader for at sikre ét spor i hver retning Etablering af rød midterbane med inspiration fra Vallensbæk Etablering af flere P-pladser først og fremmest i arealer med butikker og erhverv Etablering af fysiske elementer som blomsterkummer Etablering af fysiske elementer som bigbags Etablering af afstribning der gør cykelsti og fortov bredere Dialog med lokale aktører Administrationen skal undersøge hvordan Greve Strand Grundejerforening, andre borgergrupper samt erhverv kan indgå dialog/ samarbejde om at kortlægge problemområder og eventuelt prioritere eventuelle pilotprojekter såfremt dette besluttes. For stemte (C), (A) og Hans-Jørgen Kirstein (UP2). (V) undlod. 1. og 2. Ikke godkendt. 3. Godkendt. (V) begærer sagen i Byrådet Fremstilling Sagsprocedure Klima-, Teknik- og Miljøudvalget. Resume Byrådet besluttede den 25. juni 2025 (pkt. 11) at sende et initiativretsforslag fra Det Konservative Folkeparti om et spor i hver retning på Strandvejen til behandling i Klima-, Teknik- og Miljøudvalget. Indstilling Administrationen indstiller, 1. om det videre arbejde på Strandvejen fortsat skal afvente cost-benefitanalysen, for hvordan Strandvejen kan anvendes som barriere mod stormflod, eller 2. om der skal udarbejdes bruttoanlægsforslag til budgetlægningen for 2027-30 for næste fase med at projektere hele eller dele af omdannelsesprojektet for Strandvejen som fremlagt i bilag 2 og 3, 3. at det godkendes, at der hermed er gjort op med initiativretsforslaget Sagsbeskrivelse Det Konservative Folkeparti har stillet et initiativretsforslag (jf. bilag 1) om at fortsætte arbejdet med at omdanne Strandvejen med et spor i hver retning. Det fremgår af forslaget, at omdannelsen inkluderer flere elementer, som fremlagt for Byrådet i oktober 2023, og at målet er en lavere hastighed, reduceret trafikstøj og større trafiksikkerhed. Forslaget går på enten at tage hele strækningen på en gang, eller dele den op i etaper. Samtidig indgår det, at der skal være borgerinddragelse i de forskellige løsninger. Byrådet behandlede den 2. oktober 2023 (pkt. 14) en foranalyse om projektet. Byrådet tog på dette tidspunkt materialet til efterretning og besluttede, at det videre arbejde med Klimastrandvejen skal afvente og indtænkes i arbejdet med stormflodssikring, herunder muligheden for at inddrage Strandvejen som barriere. Det blev ligeledes besluttet at sikre en dialog med borgerne. Strandvejen som barriere mod stormflod I kommunens risikostyringsplan indgår, at det skal undersøges, om Strandvejen skal benyttes som en barriere mod stormflod. Planen er, at det lavere liggende bagland vest for Strandvejen skal beskyttes, ved at Strandvejen opnår en kote på 2,8 m på hele strækningen. Der er i den forbindelse to strækninger (mod nord op mod Ishøj Kommune, og midt på ved Mosede), hvor Strandvejen er lavere end 2,8 m. Det er derfor en del af risikostyringsplanen, at det skal undersøges, hvordan disse to steder på Strandvejen kan sikres og hvad det vil koste i forhold til de værdier, der vil blive beskyttet (cost-benefit-analyse). Byrådet afsatte den 4. september 2023 (pkt. 23) 0,35 mio. kr. til denne analyse. Analysen afventer dog en nærmere afklaring af forskellige nye tiltag til kystbeskyttelse, som kan sikre kommunen allerede ved stranden. Status på arbejdet med kystbeskyttelse Byrådet besluttede den 2. oktober 2024 (pkt. 12) at fremme en forhøjet kystsikring ved Strandparken. Hvis dette beskyttelsesniveau bliver gennemført, bliver det ikke nødvendigt at inddrage den nordlige del af Strandvejen i stormflodssikringen. Udformningen af digets tilslutning til Strandvejen, beredskabsløsningen mv. er endnu ikke projekteret færdigt. Projektet inkl. finansiering har heller ikke været i høring. Der er derfor stadig nogle usikkerheder ift. tidsplan og den endelige plan for anlægget. Det er pt. forventningen, at principper for bidragsfordeling skal i høring i første halvdel af 2026. Kystsikringen omkring Mosede. En række private lodsejere har igangsat en beskyttelse af deres egne ejendomme nord for Mosede Havn. Administrationen har parallelt med denne sag fremlagt forslag om, at der udarbejdes en fælles strategi for kystsikringen i området nord for Mosede Havn, der kan danne baggrund for lovliggørelse af anlæggene og evt. et kommunalt fællesprojekt på strækningen. Hvis der gennemføres et projekt her, er det sandsynligt, at Strandvejen heller ikke skal indgå som barriere mod stormflod på dette sted. Endelig har Byrådet den 11. december 2024 (pkt. 37) besluttet at fremme et fælles kystbeskyttelsesprojekt i Karlslunde som strækker sig fra kommunegrænsen i syd op mod Mosede Fort. Hvis disse kystbeskyttelsesprojekter gennemføres, er det muligt, at Strandvejen ikke længere skal indgå som barriere mod stormflod. Sammenhæng mellem kystbeskyttelse og omdannelse af Strandvejen med et spor i hver retning Den nordlige del af Strandvejen (ca. fire km op mod Ishøj Kommune) har i dag et firesporet vejprofil. Den sydlige del af Strandvejen er tosporet, typisk med en bred midterhelle til adskillelse af de to kørespor. Hvis der skal igangsættes en større omdannelse af den nordlige del fra til to spor til et spor i hver retning, vil det derfor have betydning at vide, om det også skal indgå i projektet, at Strandvejen skal fungere som barriere mod stormflod. De næste skridt i omdannelsen af Strandvejen har derfor afventet nærmere afklaring af cost-benefit-analysen for at anvende Strandvejen som barriere mod stormflod. Det videre arbejde Hvis det videre arbejde med at omdanne Strandvejen, som fremlagt for Byrådet den 2. oktober 2023 (pkt. 14) skal fortsættes, kan det ske ved at beslutte, at der skal udarbejdes bruttoanlægsforslag til borgerinddragelse og projektering af egentlige forslag for hele eller dele af projektet (jf. bilag 2 og 3). Lovgrundlag Vejloven. Økonomiske konsekvenser Det forventede budget for den samlede skitserede ombygning er i 2023 anslået til alt ca. 640 mio. kr. Dvs. ca. 415 mio. kr. plus et risikotillæg på 225 mio. kr. (jf. bilag 3, Anlægsoverslag). I bilaget er prisen på de syv delstrækninger opgjort hver for sig. I prisen er det forudsat, at bundopbygningen kan genbruges, og at jorden kun er lettere forurenet. Derudover skal det bemærkes, at overslaget er fra 2023 og ikke medregner forholdsvis store poster som ledningsarbejder, afvanding, ombygning af kryds og rundkørsler samt udskiftning af belysning, som i dag er med luftledninger. Disse ubekendte kan give relativt store ekstraudgifter til det beregnede anlægsoverslag. Det vil desuden være nødvendigt at afsætte ressourcer til den påtænkte borgerinddragelse og gennemførelse af projekterne. Høring Der er ikke høringspligt i denne sag . Kommunikation Der er ikke planlagt kommunikation i forbindelse med denne sag. Tidsplan Det vil fx være muligt at finansiere udvalgte projekter og ressourcerne til at gennemføre dem ved budgetlægningen for 2027-30. De projekter der prioriteres, kan startes op i 2027 med borgerinddragelsesprocesser og detailprojektering af projekternes indhold, frigivelse i efteråret 2027, udbud og gennemførelse i 2028 og frem. Øvrige forhold Maja Bagge Lillelund, enhedschef for Plan, Vej & Trafik deltager under punktets behandling i Klima-, Teknik- og Miljøudvalget.", "source_path": "data/greve/raw_dagsordener/Klima-, Teknik- og Miljøudvalget_2025-08-14T08:00:00+02:00_a01b9568-ce47-4fca-b9b1-18f0036dacfc.json", "meeting_year": 2025, "meeting_month": 8, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "a01b9568-ce47-4fca-b9b1-18f0036dacfc", "chunk_id": "a01b9568-ce47-4fca-b9b1-18f0036dacfc_6_html_fragment_chunk0", "section_type": "html_fragment", "section_title": "Kystbeskyttelse, strategi og rådgivning, bevillinger", "committee": "Klima-, Teknik- og Miljøudvalget", "meeting_date": "2025-08-14T08:00:00+02:00", "case_number": "25-005075", "agenda_index": 6, "text": "Beslutning 1.-2. Anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Der er gang i flere forskellige initiativer omkring kystbeskyttelse både som følge af risikostyringsplanen og private initiativer langs stranden i Greve Kommune. I denne sag beskrives de forskellige initiativer pt. og der peges på finansiering til forskellige arbejder for at sikre fremdrift i projekterne. Indstilling Administrationen indstiller, at det godkendes, at der afsættes et rådighedsbeløb og gives en anlægsbevilling på i alt 0,8 mio. kr. til forskellige kystbeskyttelsesprojekter i 2025 finansieret af det resterende beløb til \"Beskyttelse mod stormflod\" i 2026, hvorved 0,8 mio. kr. fremrykkes fra 2026 til 2025. Beløbet anvendes til følgende projekter a. ca. 0,15 mio. kr. til udarbejdelsen af en kystbeskyttelsesstrategi nord for Mosede Havn b. ca. 0,5 mio. kr. til projektering og udførsel af et skot i Olsbækken c. ca. 0,15 mio. kr. til rådgivning på kystbeskyttelsesprojektet i Strandparken . 2. at det godkendes, at overskydende midler fra udvidelsesforslag om \"Borgermøder om stormflod, regnhændelser og spildevand\" i budgetforliget 2025-28, kan anvendes til faglig rådgivning, kommunikation og dialog om kystbeskyttelsesprojekter langs stranden. Sagsbeskrivelse Der er gang i en række initiativer omkring kystbeskyttelse i Greve Kommune. Både som følge af kommunens risikostyringsplan, men også en række privat initierede projekter. Der er blandt andet behov for, at kommunen lægger en strategi for kystbeskyttelse på en strækning nord for Mosede Havn, som kan fungere som ramme for de kommende lovliggørelsessager. Der skal også etableres et skot ved Olsbækken, som led i kommunens risikosyringsplan 2021-2027. Endelig skal der indkøbes rådgivning på kystbeskyttelsesprojektet i Strandparken og der er behov for at sikre midler til faglig rådgivning og information af borgere i konkrete projekter langs stranden. Projekterne er gennemgået nærmere i nedenstående. Strategi for projekter nord for Mosede Havn Der er etableret en del private kystbeskyttelsesanlæg nord for Mosede Havn uden tilladelse. På den baggrund anbefaler administrationen, at der udarbejdes en kystbeskyttelsesstrategi for strækningen fra Mosede Havn til den nordlige ende af Niels Pedersensvej (jf. kort i bilag 1). Strækningen dækker det område, der ligger lavest nord for Mosede Havn, og hvor der jf. Greve Kommunes Risikostyringsplan 2021-27 bliver behov for at sikre kysten på sigt. Formålet med strategien er at sikre en ensartet og koordineret beskyttelse af kysten. Strategien vil samtidig kunne udgøre rammen for lovliggørelse af den kystbeskyttelse, der allerede er opført, så de enkelte projekter ikke skader nabomatriklen. Det kan fx føre til, at det besluttes at igangsætte et kommunalt fællesprojekt efter kystbeskyttelseslovens kapitel 1a for denne strækning. Strategien skal udarbejdes i samarbejde med ekstern rådgiver og omfatter et ideoplæg med analyser og forslag til mulige løsninger. Udgiften er anslået til at udgøre 150.000 kr., som foreslås finansieret af anlægspuljen \"Beskyttelse mod stormflod\". Administrationen vil efter modtagelsen af kystbeskyttelsesstrategien lægge den frem for udvalget, inden der tages stilling til lovliggørelsen af de privat oprettede kystbeskyttelsesanlæg og evt. igangsættelse af et kommunalt fællesprojekt for strækningen. Skot ved Olsbækken Som led i den gældende Risikostyringsplan 2021-2027 er det planlagt at etablere et skot ved Olsbækken på østsiden af Strandvejen (jf. kort i bilag 2). Skottet skal sikre \"baglandet\" mod at havvand løber ind bag Strandvejen ved en kraftig stormflod. Skottet skal kunne lukkes manuelt ved en kritisk situation, som vurderes konkret i sammenhæng med risiko for oversvømmelse af vand i Olsbækken. Løsningen udarbejdes i samarbejde med KLAR Forsyning i stil med den løsning, der er etableret på Karlstrup Møllebæk ned mod Solrød Kommune. Dette kræver projektering med bistand fra rådgiver samt efterfølgende udførelse af entreprenør. Administrationen anmoder derfor om frigivelse af 500.000 kr. fra anlægspuljen \"Beskyttelse mod stormflod\" til dette formål. Midler til tværkommunalt fællesprojekt i Strandparken Byrådet har den 2. oktober 2024 (pkt. 12) besluttet at fremme kystbeskyttelsesprojektet med at forhøje digerne i Strandparken. I den anledning er der brug for midler til rådgivning til blandt andet at udarbejde forslag til bidragsfordeling mv. Administrationen anbefaler derfor, at der frigives 150.000 kr. til brug for Greve Kommunes andel af rådgivning på projektet, som udføres i samarbejde med de øvrige kommuner i Strandparken. De øvrige kommuner betaler således også til de fælles udgifter på projektet. Ressourcer til generel rådgivning og dialog Der er generelt brug for indkøb af faglig bistand fra rådgivere til undersøgelser og formidling på kystbeskyttelsesområdet. Et eksempel er det kommunale fællesprojekt i Karlslunde, hvor der er brug for faglig sparring til dialog og kommunikation med borgerne. Byrådet afsatte ved budgetlægningen for 2025-28 180.000 kr. til \"Borgermøder om stormflod, regnhændelser og spildevand\". Udgifterne til borgermøderne har været lavere end oprindeligt planlagt, da der er holdt færre borgermøder, og der er anvendt interne ressourcer fremfor eksterne konsulenter til planlægning, oplæg mv. Der er således ca. 174.000 kr. tilbage efter afholdelse af de to borgermøder. Administrationen anbefaler, at midler afsat via udvidelsesforslaget til \"Borgermøder om stormflod, regnhændelser m.m.\" i budgetforliget 2025-28 også kan anvendes til faglig rådgivning, kommunikation og dialog om kystbeskyttelsesprojekter langs stranden, når der er behov for det. Lovgrundlag Bekendtgørelse af lov om kystbeskyttelse. Greve Kommunes Risikostyringsplan 2021-2027. Økonomiske konsekvenser I budgetforliget 2025-28 er der i anlægspuljen \"Beskyttelse mod stormflod\" afsat i alt 1 mio. kr. i 2026. Byrådet besluttede den 21. december 2024 (pkt. 37), at frigive og fremrykke 200.000 kr. til rådgivning i 2025 i forbindelse med det kommunale fællesprojekt i Karlslunde. Der er således pt. en rest på 800.000 kr. Administrationen anmoder med denne sag om at få frigivet de resterende 800.000 kr., heraf ca. 150.000 kr. til en strategi for kystbeskyttelsen nord for Mosede Havn og ca. 0,5 mio. kr. til rådgivning og etablering af skot ved Olsbækken , samt ca 150.000 kr. til rådgivning i kystbeskyttelsesprojektet i Strandparken. Midlerne fremrykkes til 2025. I budgetforliget 2025-28 blev der afsat i alt 180.000 kr. til udvidelsesforslaget \"Borgermøder om stormflod, regnhændelser m.m.\". Af disse midler er der afholdt udgifter for ca. 6.000 kr. i forbindelse med de to borgermøder om emnet, der nu er afviklet, hvilket efterlader ca. 174.000 kr. Administrationen anbefaler, at de resterende midler også kan anvendes til ekstern faglig bistand på forberedende undersøgelser og formidling af kystbeskyttelsesprojekter langs stranden. Høring Der er ikke høringspligt i denne sag. Tidsplan Strategien for strækningen nord for Mosede Havn udarbejdes i sensommeren 2025 og forventes fremlagt til politisk behandling ultimo 2025. Skottet i Olsbækken forventes projekteret i 2025 og etableret i løbet af 2026. Arbejdet i Strandparken er i gang. Et forslag om at fremme et kystbeskyttelsesprojekt i Karlslunde forventes fremlagt i sensommer eller efteråret 2025.", "source_path": "data/greve/raw_dagsordener/Klima-, Teknik- og Miljøudvalget_2025-08-14T08:00:00+02:00_a01b9568-ce47-4fca-b9b1-18f0036dacfc.json", "meeting_year": 2025, "meeting_month": 8, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "a01b9568-ce47-4fca-b9b1-18f0036dacfc", "chunk_id": "a01b9568-ce47-4fca-b9b1-18f0036dacfc_7_html_fragment_chunk0", "section_type": "html_fragment", "section_title": "Gangbro på Nældebjergvej, reparation af skader efter påkørsel, anlægsbevilling", "committee": "Klima-, Teknik- og Miljøudvalget", "meeting_date": "2025-08-14T08:00:00+02:00", "case_number": "25-005445", "agenda_index": 7, "text": "Beslutning 1.-2. Anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Broen på Nældebjergvej blev den 13. januar 2025 påkørt af en lastbil med hævet kran. Skaderne vurderes som så omfattende, at broen ikke længere er stabil og kræver reparation hurtigst muligt. Grundet broens alder dækker skadevolderens forsikring kun en del af omkostningerne. Greve Kommune skal derfor bekoste den resterende del, hvorfor der skal med sagen tages stilling til finansiering af reparationen. Indstilling Administrationen indstiller, at det godkendes, at de 2,200 mio. kr., der er afsat til renovering af tunnel Hundige (bygværk nr. 89), i stedet anvendes til reparation af gangbroen over Nældebjergvej (bygværk nr. 79), og at orienteringen om, at renovering af tunnel i Hundige udsættes, tages til efterretning. Sagsbeskrivelse En gangbro over Nældebjergvej (bygværk nr. 79) (jf. bilag 1) blev den 13. januar 2025 påkørt af en lastbil med hævet kran. Administrationen har fået udarbejdet skadesrapport (jf. bilag 2), som beskriver skadens omfang. Det er vurderet, at skaderne er så omfattende, at gangbroen skal laves. Påkørslen har haft så stor indflydelse på broens bæreevne, at den ikke er stabil, og der er således fare for nedstyrtning ved belastning på broen. Den beskadigede del af broen er afspærret pt., men det er stadig muligt at benytte en smal passage af gangbroen/stien. Skadevolder har vedkendt sig erstatningspligten. Grundet alderen på gangbroen skal skadevolders forsikring dog ikke betale etablering af en helt ny bro. Det er endnu ikke afklaret, hvor stor en procentdel Greve Kommune skal bekoste. Der søges der om bevilling nu som delfinansiering af erstatningsbeløbet, skønt det endelige beløb ikke kendes endnu. Sagen om bevilling fremlægges allerede nu, da administrationen ønsker at påbegynde arbejdet, så snart det er muligt. Byrådet besluttede den 11. december 2024 (pkt. 35) at afsætte 2,2 mio. kr. til renovering af broer. I sagen anbefalede administrationen, at pengene blev afsat til at renovere en kritisk tunnel i Hundige (bygværk nr. 89) (jf. bilag 3). Med påkørslen af broen over Nældebjergvej anbefaler administrationen, at de 2,2 mio. kr. i stedet anvendes til kommunens egenfinansiering af reparation af gangbroen over Nældebjergvej. Det betyder, at renoveringen af tunnelen i Hundige pt. udsættes. Det kritiske punkt ved tunnelen i Hundige er nedbrydning af jernarmeringen i betonelementerne, som nedbrydes over tid pga. fugtindtrængning. Det vurderes, at der ikke er akut risiko for nedstyrtning af tunnelen, og at gangbroen er vigtigst. Derfor anbefaler administrationen, at de afsatte midler til broer i 2025 i stedet, bruges på gangbroen. Der er løbende udlæg til afspærring og sikring, så borgerne kan færdes trygt på og omkring den påkørte gangbro. Der bliver løbende opkrævet for midlertidige udgifter hos skadevolders forsikring. Betonelementer forsinker arbejdet I starten af juni måned blev opgaven med reparation af gangbroen udbudt til fire entreprenørfirmaer. Administrationen så sig nødsaget til at annullere licitationen, da flere af de bydende oplevede problemer med at finde en underleverandør, der vil give tilbud på betonelementerne, samt at leveringstidspunkterne var i strid med opgavens tidsfrister. For at sikre lige vilkår for alle bydende, og for at de bydende ikke skal tage forbehold, der gør, at deres tilbud ikke er konditionsmæssige, blev licitationen aflyst. Administrationens rådgiver har været i dialog med diverse tilbudsgivere samt underleverandører, og enten vil de ikke angive et leveringspunkt eller også er tilbagemeldingen, at betonelementerne kan leveres primo 2026. Opgaven med reparation af gangbroen genudbydes efter sommerferien, og opgavens tidsfrister justeres, så tidsplanen tager højde for en forventet levering af betonelementer primo 2026. Lovgrundlag Vejloven og færdselsloven. Økonomiske konsekvenser På anlægsprojekt 606 Broer 2025 er der disponeret 2,2 mio. kr. til renovering af tunnel i Hundige (bygværk nr. 89). Det forslås, at de afsatte midler til renovering af tunnelen i Hundige, anvendes til reparation af gangbroen over Nældebjergvej (bygværk nr. 79), og at renoveringen af tunnelen i Hundige udsættes, evt. til 2026. Hvis udgifterne til reparation af gangbroen overstiger de 2,2 mio. kr., vil der blive lagt en sag op igen. Der skal forventeligt også søges om en indtægtsbevilling til projektet. Udsættelsen af renoveringen af tunnelen i Hundige forventes at medføre en merudgift. I løbet af udsættelsesperioden kan broen blive mere forfalden, hvilket kan føre til behov for yderligere renovering. Der skal desuden tages højde for den almindelige prisudvikling. Administrationen forventer, at der med sagen til Byrådet vedr. fordeling af Vej- og Landskabspuljer for 2026 (til december 2025) vil blive blive mulighed for at prioritere tunnelen i Hundige. Høring Der er ikke høringspligt i denne sag . Tidsplan Forventet tidsplan for reparation af gangbroen over Nældebjergvej (bro nr. 79). Udbudstidsplan Tidspunkt Landmåler Uge 19 Udbudsdokumenter og tegninger Uge 18-22 Bygherregennemgang af udbudsmateriale Uge 22 Tilbudsperiode Uge 24-26 Licitation Aflyst Ny licitation August/september 2025 Indstilling og kontrakt September 2025 Forventet levering af betonelementer Januar/februar 2026 Udførelsesperiode Februar/marts 2026", "source_path": "data/greve/raw_dagsordener/Klima-, Teknik- og Miljøudvalget_2025-08-14T08:00:00+02:00_a01b9568-ce47-4fca-b9b1-18f0036dacfc.json", "meeting_year": 2025, "meeting_month": 8, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "a01b9568-ce47-4fca-b9b1-18f0036dacfc", "chunk_id": "a01b9568-ce47-4fca-b9b1-18f0036dacfc_8_html_fragment_chunk0", "section_type": "html_fragment", "section_title": "Ansøgning om stadeplads - Mosede Fort", "committee": "Klima-, Teknik- og Miljøudvalget", "meeting_date": "2025-08-14T08:00:00+02:00", "case_number": "25-005524", "agenda_index": 8, "text": "Beslutning Godkendt. Fremstilling Sagsprocedure Klima-, Teknik- og Miljøudvalget. Resume Kommunen har modtaget en ansøgning om tilladelse til stadeplads. Ansøgningen skal behandles i henhold til kommunens regulativ for stadepladser. Udvalget skal træffe beslutning om tildeling af stadepladstilladelse for 2 år. Indstilling Administrationen indstiller, at der træffes beslutning om, hvorvidt ansøger kan tildeles en stadeplads ved Mosede Fort (jf. bilag 1). Sagsbeskrivelse Teknik- og Miljøudvalget vedtog den 27. maj 2021 (pkt. 10) et regulativ med \"Vilkår for stadepladser og mobilt gadesalg\" for en række udvalgte placeringer i Greve Kommune (jf. bilag 2). Regulativet danner grundlag for administrationen af de indkomne ansøgninger, herunder placering af stadepladser, tildeling af plads samt krav til vogne og varer, renholdelse og ansvar mv. Tilladelsen gives som udgangspunkt for 2 år ad gangen. Teknik- og Miljøudvalget besluttede, at alle ansøgninger skal forelægges udvalget til beslutning. Administrationen forelægger derfor ansøgningerne løbende for udvalget, men indstiller ikke en afgørelse. Ansøger ønsker at sælge kaffe og is via en stadeplads centralt placeret. Ansøgningen og foto af salgsvogn er vedlagt (jf. bilag 3 og 4). Forventet åbningstid vil være hverdage fra kl. 15.00-20.00, og weekender og helligdage fra kl. 14.00-18.00. Ansøger har ønsket at have åbent fra kl. 12.00 - 18.00 i weekender, men regulativet giver ikke mulighed for at åbne i weekender før kl. 14.00. Det er Slots- og Kulturstyrelsen, der har fastsat denne begrænsning. Ansøger sørger for affaldshåndtering og klarer strømforsyning med egen generator. Administrationen bemærker, at ansøger kan tildeles plads ved Mosede Fort, da én plads er tildelt en anden ansøger på udvalgsmødet den 25. april 2024 (pkt. 14). Den anden plads ved Mosede Fort var tildelt en ansøger på udvalgsmødet den 25. maj 2023 (pkt. 8), men denne periode er udløbet i juni 2025, og vedkommende har ikke genansøgt for en ny periode. Udvalget skal tage stilling til, om ansøgningen kan imødekommes. Lovgrundlag Bekendtgørelse om særlig råden over vej. Greve Kommunes regulativ for stadepladser. Ordningen med stadepladser skulle være evalueret ultimo 2022, men det er pt. udskudt. Økonomiske konsekvenser Sagen har ingen økonomiske konsekvenser for Greve kommune. Høringspligt Der er ikke høringspligt i denne sag. Tidsplan Ansøger bliver underrettet snarest muligt efter udvalgets beslutning om tilladelse eller afslag.", "source_path": "data/greve/raw_dagsordener/Klima-, Teknik- og Miljøudvalget_2025-08-14T08:00:00+02:00_a01b9568-ce47-4fca-b9b1-18f0036dacfc.json", "meeting_year": 2025, "meeting_month": 8, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "a01b9568-ce47-4fca-b9b1-18f0036dacfc", "chunk_id": "a01b9568-ce47-4fca-b9b1-18f0036dacfc_9_html_fragment_chunk0", "section_type": "html_fragment", "section_title": "Gebyrer for husholdnings- og erhvervsaffald samt producentansvarsordninger 2026", "committee": "Klima-, Teknik- og Miljøudvalget", "meeting_date": "2025-08-14T08:00:00+02:00", "case_number": "25-006838", "agenda_index": 9, "text": "Beslutning 1.-2. Anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Husholdninger og erhvervsvirksomheder i kommunen betaler gebyrer for ordningerne for husholdningsaffald, erhvervs benyttelse af husholdningsindsamlingen samt erhvervs benyttelse af MiljøCenter Greve. Der er nu udarbejdet et budget for 2026 med tilhørende gebyrer for håndtering af husholdnings- og erhvervsaffaldet samt for Udvidet producentansvarsordninger for de emballagefraktioner, som er omfattet. Bestyrelsen i Greve Renovation A/S har behandlet gebyrer og budget den 27. maj 2025 og indstiller det til Byrådets godkendelse. Indstilling Administrationen indstiller, at de vedlagte gebyrblade for 2026 for husholdninger, erhverv og udvidet producentansvar godkendes, og at budget 2026 for Greve Renovation A/S godkendes. Sagsbeskrivelse Det er Greve Renovation A/S i KLAR Forsyning A/S, der varetager driften af affaldsordningerne i Greve Kommune. Gebyrbladene og budgettet for ordningerne for 2026 er behandlet af bestyrelsen i Greve Renovation A/S på deres møde den 27. maj 2025 og indstilles af bestyrelsen til godkendelse i Greve Byråd. (jf. Bilag 1 til 3). Husholdninger og erhvervsvirksomheder i kommunen betaler gebyrer for de benyttede affaldsordninger. Gebyrerne dækker samtlige ordninger for indsamling af affald fra borgere, f.eks. mad- og restaffald, genanvendelige affaldstyper, storskrald og MiljøCenter Greve, samt for erhvervs vedkommende for benyttelse af husholdningsindsamlingen og MiljøCenter Greve (jf. bilag 1 og 2). Der er indført Udvidet Producentansvar for emballage, som der blev orienteret om i Klima-, Teknik- og Miljøudvalgets møde d. 5. maj 2025 (pkt. 13). Producentansvarsordningerne skal betale for behandling og indsamling af emballager, hvilket der ligeledes er udarbejdet gebyrer for. (jf. bilag 3). Det samlede gebyr for et enfamilieshus falder med 577 kr. inklusive moms fra 2025 til 2026, hvilket svarer til et fald 5 % i forhold til gebyrerne i 2025 jf. bilag 4. Dette skyldes at Udvidet producentansvar fremover betaler for emballagedelen af husholdningsaffaldet. Gebyret for dagrenovationsordningen stiger 1% for enfamilieshuse, som er lidt under den forventede prisudvikling. Der er desuden indført en ny service, så borgerne nu kan bestille en ekstratømning af deres rest/madaffald. For fællesløsninger i f.eks. boligselskaber vil der fremover være særskilte gebyrer for rest- og madaffald. Gebyrerne for boliger med fællesløsninger afhænger af de faktiske fælles affaldsløsninger. Jf. bilag 4. Administrationsgebyret falder med 310 kr., svarende til 81% for alle boligenheder, da administrationsomkostningerne i højere grad er blevet overført til de enkelte ordninger, som følge af den nye lovgivning på området for Udvidet producentansvar. Med andre ord, så kommer producenterne til at betale mere, hvilket påvirker forbrugernes omkostninger i nedadgående retning jf. bilag 4. Gebyret for genanvendeligt affald falder 627 kr., svarende til 63%, da store dele af indsamlingsomkostningerne og behandlingsomkostningerne fremover dækkes af Udvidet producentansvar. Tekstilaffald er derudover blevet udskilt, som en egen ordning jf. bilag 4. Gebyret for storskraldsordningen falder med 150 kr. for et enfamilieshus, hvilket primært skyldes, at farligt affald fremover bliver udskilt som sin egen ordning jf. bilag 4. Gebyret for MiljøCenter Greve stiger 261 kr., svarende til 23 %. Budgettet bygger på affaldsmængder fra 2024, som var 12% højere end i 2023, som budget 2025 er baseret på. Stigningen skyldes endvidere øgede behandlingsomkostninger samt overførte administrationsomkostninger jf. bilag 4. Gebyrerne for erhvervets benyttelse af MiljøCenter Greve stiger i samme niveau som borgernes med 25%. Jf. bilag 5. For både fællesløsninger og institutioner bliver der fremover opkrævet restaffald og madaffald hver for sig. Dette er ud fra en forventning om ny lovgivning, som kræver økonomisk opsplitning. Jf. bilag 1 og 2. De kommunale institutioner vil på samme måde som enfamilieshuse og øvrige boligenheder opleve en reduktion i deres affaldsgebyr. Jf. bilag 1 og 2. Ved udgangen af 2026 forventes der en samlet underdækning på 12,5 mio. kr., primært på grund af indkøb af nye affaldsbeholdere i 2020. Underdækningen forventes udlignet ved udgang af 2031. Der er til orientering udarbejdet et langtidsbudget samt et ordningsbudget, som er vedlagt som bilag 7 og 8. Lovgrundlag Bekendtgørelse om affald; Bekendtgørelse om affaldsregulativer, ¬gebyrer og ¬aktører m.v. samt Miljøbeskyttelsesloven. Økonomiske konsekvenser Da ordningerne økonomisk skal hvile i sig selv, er der ingen udgifter for Greve Kommune. Opgaven varetages af kommunens forsyningsselskab Greve Renovation A/S, der drives af KLAR Forsyning. Høring Der er ikke høringspligt i denne sag . Kommunikation Gebyrerne bliver offentliggjort på www.greve.dk .", "source_path": "data/greve/raw_dagsordener/Klima-, Teknik- og Miljøudvalget_2025-08-14T08:00:00+02:00_a01b9568-ce47-4fca-b9b1-18f0036dacfc.json", "meeting_year": 2025, "meeting_month": 8, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "a01b9568-ce47-4fca-b9b1-18f0036dacfc", "chunk_id": "a01b9568-ce47-4fca-b9b1-18f0036dacfc_10_html_fragment_chunk0", "section_type": "html_fragment", "section_title": "Opfølgning - initiativretsforslag fra (Ø) om pizzabakker som papaffald", "committee": "Klima-, Teknik- og Miljøudvalget", "meeting_date": "2025-08-14T08:00:00+02:00", "case_number": "25-006844", "agenda_index": 10, "text": "Beslutning 1.-2. Godkendt. Fremstilling Sagsprocedure Klima-, Teknik- og Miljøudvalget. Resume Byrådet har på mødet den 23. april 2025 (pkt. 15) besluttet at overføre et initiativretsforslag til Klima-, Teknik- og Miljøudvalget om muligheden for at sortere pizzabakker som fraktionen pap i stedet for restaffald. KLAR Forsyning A/S har undersøgt den beslutning Københavns Kommune har taget om emnet. KLAR Forsyning A/S har opstillet 3 scenarier, der kan følges, såfremt Miljøstyrelsen afgør, at indsamling af pizzabakker kan ske som papfraktion. Indstilling Administrationen indstiller, at det besluttes, om administrationen skal arbejder videre med KLAR Forsyning A/S om muligheden for, at pizzabakker bliver sorteret som pap, hvis København Kommunes forsøg bliver en succes, og at det godkendes, at der hermed er gjort op med initiativretsforslaget. Sagsbeskrivelse Byrådet besluttede den 23. april 2025 (pkt. 15) at lade et initiativretsforslag fra Enhedslisten (jf. bilag 2) om at sortere pizzabakker som fraktionen pap i stedet for restaffald behandle i Klima-, Teknik- og Miljøudvalget. KLAR Forsyning A/S har på den baggrund udarbejdet et notat om mulighederne vedlagt i bilag 1 med tilhørende bilag 1A-D. KLAR Forsyning A/S har undersøgt Københavns Kommunes klassificering af pizzabakker som papemballage. Københavns Kommune har gennemført omklassificeringen inden den 1. januar 2025, hvor Miljøstyrelsen blev myndighed for klassificering af affald. Det er således Miljøstyrelsen, der nu skal tage stilling til, om pizzabakker kan klassificeres som papemballage. Afhængigt af Miljøstyrelsens udmelding kan der blive tale om fælgende scenarier: En frivillig indsamling af pizzabakker som pap. En obligatorisk indsamling af pizzabakker som pap. Ingen ændringer. KLAR Forsyning A/S har været i dialog med Brancheforeningen Cirkulær og Miljøstyrelsen om status på omklassificering af pizzabakker. Miljøstyrelsen har i maj 2025 oplyst, at de er i gang med en sagsbehandling af to konkrete ansøgninger om omklassificering, og vil fastlægge praksis efterfølgende. KLAR Forsyning A/S afventer Miljøstyrelsens udtalelse om praksis for at kunne gå videre med initiativet. KLAR Forsyning A/S har indledt undersøgelser for at afdække, hvilke omkostninger og eksempelvis kapacitets udfordringer, der vil opstå ved en eventuel justering af affaldsindsamlingen af pizzabakker. Udvalget skal beslutte om administrationen og KLAR Forsyning A/S skal prioritere at arbejde videre med mulighederne med henblik på at fremlægge resultatet til politisk behandling afhængigt af hvad Miljøstyrelsen melder ud. Økonomiske konsekvenser Affaldsordningerne skal hvile i sig selv, hvorfor der ikke er en økonomisk konsekvens for Greve Kommune ved en ændring. Alt efter resultaterne af forundersøgelserne, kan forslaget have en effekt på affaldsgebyret. Høring Der er ikke høringspligt i denne sag .", "source_path": "data/greve/raw_dagsordener/Klima-, Teknik- og Miljøudvalget_2025-08-14T08:00:00+02:00_a01b9568-ce47-4fca-b9b1-18f0036dacfc.json", "meeting_year": 2025, "meeting_month": 8, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "a01b9568-ce47-4fca-b9b1-18f0036dacfc", "chunk_id": "a01b9568-ce47-4fca-b9b1-18f0036dacfc_11_html_fragment_chunk0", "section_type": "html_fragment", "section_title": "Hundigegårdsvej 16 - Dispensation til solceller", "committee": "Klima-, Teknik- og Miljøudvalget", "meeting_date": "2025-08-14T08:00:00+02:00", "case_number": "24-011615", "agenda_index": 11, "text": "Beslutning Godkendt. Udvalget ønsker, at kommunens bygninger generelt, så vidt det er muligt, etablerer solceller. Udvalget ønsker, at administrationen fremlægger en sag om dispensation til solceller i forbindelse med byggeansøgninger. Fremstilling Sagsprocedure Klima-, Teknik- og Miljøudvalget. Resume Administrationen har givet byggetilladelse til opførelse af en ny daginstitution på ca. 1.803 m2 og i den forbindelse er der indsendt dispensationsansøgning om tilladelse til opsætning af ca. 100 m2 solceller på den sydvendte tagflade på Hundigegårdsvej 16. Indstilling Administrationen indstiller, at dispensation til at opføre solceller på betingelse af, at der anvendes antireflekterende coatet glas, godkendes. Sagsbeskrivelse Administrationen har givet byggetilladelse til opførelse af en ny daginstitution på ca. 1.803 m2 og i den forbindelse er der indsendt dispensationsansøgning om tilladelse til opsætning af ca. 100 m2 solceller på den sydvendte tagflade (jf. bilag 1-2), hvilket udgør ca. 14 % af den sydvendte tagflade. Ejendommen er omfattet af tillæg F til partiel byplanvedtægt nr. 6 som angiver at ” blanke eller reflekterende tagmaterialer må ikke anvendes ”. Sagen har været sendt til naboorientering jf. planloven § 19 til omkringliggende naboer på Brydeholmen 4, 6, 16, 18, 24 og 26, Sløjen 7 og 5, Marholm 3, 5 og 7, Knøsen 12, 14, 20 og 22 jf. bilag 3, samt grundejerforeningen G/F Hundigegård i perioden 6. maj 2025 til 20. maj 2025. I forbindelse med naboorienteringen er der kommet høringssvar som er samlet i bilag 4. Høringssvarene går primært på selve daginstitutionen og ikke direkte i forhold til opsætning af solceller. De indkomne spørgsmål er blevet behandlet og besvaret i forbindelse med sagsbehandlingen af byggesagen vedrørende opførelse af daginstitutionen. Ejendommens placering vil være trukket tilbage på grunden i forhold til vejen, og solcellerne vil vende ud mod vejen. Der er ca. 34 meter til naboerne på den modsatte side af vejen. Ansøger har oplyst, at institutionen er planlagt til at koble sig på fjernvarmen som en måde at opfylde energikravene i bygningsreglementet. Der skal dog også søges om dispensation til solceller, da det er en del af den samlede energiløsning i det vindende projekt. Solceller er derfor den energiform, der giver den mindst indgribende løsning for projektet. Administrationen vurderer, at solceller ikke var almindelige da byplanen blev vedtaget i år 1973. Administrationen anbefaler, at der gives dispensation og solceller kan opsættes på betingelse af, at der vælges solceller med antireflekterende coatet glas. Administrationen vurderer, at muligheden for at opsætte solceller er en efterhånden meget almindelig energiløsning. Dispensation vil kunne skabe præcedens i området, hvis det er sammenligneligt med ansøgte, som f.eks. at det udgør 14 % procent af tagfladen samt udføres med antirefleks coatet glas. Såfremt udvalget ikke ønsker at give dispensation fra tillæg F til partiel byplanvedtægt nr. 6 kan det f.eks. begrundes med at man ønsker at fastholde byplanens bestemmelser. Lovgrundlag Tillæg F til partiel byplanvedtægt nr. 6. Planloven § 19. Økonomiske konsekvenser Såfremt der ikke meddeles dispensation til opsætning af solceller på den nye daginstitution, vil det få ø konomiske konsekvenser både i anlægsfasen og i driftsfasen. Solceller er den optimale løsning for institutionens energiløsninger, hvilket vil medføre lavere investering og kommende driftsudgifter. Hvis der ikke meddeles dispensation vil det være nødvendigt at etablere alternative tekniske løsninger for at overholde energikravene i bygningsreglementet – løsninger som vurderes at være dyrere og mindre fordelagtige i et driftsøkonomisk perspektiv . Øvrige konsekvenser Etablering af solcelleanlæg på kommunale bygninger kræver desuden dispensation fra selskabsdannelse, som behandles af Energistyrelsen. Dispensationen kan først søges, når anlægget er etableret, og der kan ikke søges om forhåndstilsagn. Projektet for den nye daginstitution opfylder dog alle krav for dispensation for selskabsdannelse. Høring Sagen har været sendt til naboorientering jf. planloven § 19 til omkringliggende naboer samt grundejerforeningen G/F Hundiegård i perioden 6. maj 2025 til 20. maj 2025. Høringssvarene fremgår af bilag 4. Der er ikke høringspligt blandt råd og nævn i kommunen i denne sag.", "source_path": "data/greve/raw_dagsordener/Klima-, Teknik- og Miljøudvalget_2025-08-14T08:00:00+02:00_a01b9568-ce47-4fca-b9b1-18f0036dacfc.json", "meeting_year": 2025, "meeting_month": 8, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "a01b9568-ce47-4fca-b9b1-18f0036dacfc", "chunk_id": "a01b9568-ce47-4fca-b9b1-18f0036dacfc_12_html_fragment_chunk0", "section_type": "html_fragment", "section_title": "Roskildevej 3, 4030 Tune - Dispensation til tilbygning, tagmateriale og delegation", "committee": "Klima-, Teknik- og Miljøudvalget", "meeting_date": "2025-08-14T08:00:00+02:00", "case_number": "24-005351", "agenda_index": 12, "text": "Beslutning 1.-3. Godkendt. Fremstilling Sagsprocedure Klima-, Teknik- og Miljøudvalget. Resume Administrationen modtog den 15. maj 2024 en ansøgning om opførelse af en tilbygning på 39 m2 til det eksisterende enfamiliehus på ejendommen beliggende på adressen Roskildevej 3, 4030 Tune. Opførelse af tilbygningen skal jf. den gældende lokalplan 15.06 godkendes af byrådet, når den er beliggende inden for landsbykernen. Dertil kommer, at tagbeklædningen ønskes udført som metaltag, hvilket kræver en dispensation fra den gældende lokalplan. Indstilling Administrationen indstiller, at tilbygningen på 39 m2 godkendes, at dispensation til metaltag til tilbygningen på betingelse af, at taget imiterer tegl som på de øvrige bygninger, godkendes, og at delegation til, at administrationen kan træffe afgørelser om dispensation til at anvende metaltag under forudsætning af, at det imiterer tegl, godkendes. Sagsbeskrivelse Der er ansøgt om tilladelse til at opføre en tilbygning på 39 m2 til det eksisterende enfamiliehus på ejendommen, beliggende på adressen Roskildevej 3, 4030 Tune, matr.nr. 89a Tune By, Tune. Ejendommen er omfattet af lokalplan 15.06, \"Bevaring Tune Landsby\". Lokalplanens § 6, nr. 6.4, foreskriver følgende: \" Mindre om- og tilbygninger skal tilpasses og indordnes huset, hvad angår størrelse, form og taghældning. I den på bilag 4 viste landsbykerne skal om- og tilbygninger godkendes af byrådet med henblik på tilpasning til landsbytraditionerne .\" Der henvises til vejledningen på side 18 i lokalplanen, som foreskriver følgende vedr. om- og tilbygninger: \"Om- og tilbygninger skal foretages under særlig hensyn til både selve huset og omgivelserne. Ved tilbygninger bør oftest vælges samme tagrejsning og samme materialer som husets. De ovenfor beskrevne anvisninger på form og materialer kan anvendes når der skal bygges om og til på de ældre, traditionelle længehuse. På nyere huse, der er opført i en anden stil, må om- og tilbygningerne til passes bedst mulig til disse huse. Især i landsbykernen er det dog væsentligt at nyere stilarter, der er fremmede for landsbymiljøet, ikke yderligere vinder indpas, i form af tilbygninger til de nyere huse der allerede er her.\" Derudover ønskes der metaltag som tagmateriale, hvilket kræver en dispensation fra lokalplanens § 7, pkt. 7.1, som foreskriver: ”I den på bilag 4 viste landsbykerne skal nye bygninger opføres med: facader af pudset eller vandskuret murværk, der kalkes eller males hvidt eller gult, og gavltrekanter som den øvrige facade eller med lodret træbeklædning malet med mørk farve. et af følgende tagmaterialer: strå x ) tegl, cementtagsten i lyse farver, lysegrå ikke siliconebehandlede bølgeeternitplader eller sort eller mørkegråt tagpap oplagt på trekantlister. tagudhæng langs facader på max. 20 cm, for stråtag dog max. 30 cm, målt vandret fra mur til yderside af spær, og uden tagudhæng ved gavl. døre og vinduer, der fremtræder som huller i en sammenhængende murflade. Byrådet kan dog tillade at huse efter brand genopføres i samme materialer, som det nedbrændte hus.” Der er i juli 2023 meddelt dispensation til, at tagmaterialet på det eksisterende enfamiliehus blev ændret til metaltag. Det skete efter, at administrationen på ejers forespørgsel havde tilkendegivet, at metaltag, der fremstår som tegl, kunne accepteres. Forinden dispensationen til metaltaget i 2023 blev sagen fremsendt i naboorientering hos de berørte naboer, hhv. Tune Lokalråd og Greve Museum. Der kom i den forbindelse ingen indvendinger. Det er administrationens vurdering, at der bør meddeles dispensation til at anvende metaltag på tilbygningen. Dette er vurderet ud fra, at de to andre bygninger på ejendommen har metaltag som tagbeklædning. Selv bygning 2, som er en bevaringsværdig bygning, har metaltag som tagbeklædning. Som beskrevet i lokalplanen vil tilbygningens tag derfor være i samme materialer som de øvrige bygninger.. Det er ligeledes administrationens vurdering, at der bør meddeles tilladelse til at opføre tilbygningen. Dette er vurderet ud fra, at tilbygningen er opført i henhold til lokalplanens vejledning om opførelse af tilbygninger inden for landsbykernen. Sagen forventes at kunne danne præcedens for anvendelse af metaltag, som imiterer tegl i området. Administrationen anbefaler derfor, at dispensationer til metaltag, der imiterer tegl, delegeres til administrationen. Såfremt udvalget vurderer, at der ikke skal meddeles tilladelse til metaltaget, kan det f.eks. ske med henvisning til, at det ønskes at overholde den bevarende lokalplans bestemmelser vedr. tagmateriale. Lovgrundlag Der meddeles dispensation efter planlovens § 19, stk. 1, som fastlægger: ”Kommunalbestyrelsen kan dispensere fra bestemmelser i en lokalplan eller en plan m.v., der er opretholdt efter § 68, stk.2, hvis dispensationen ikke er i strid med principperne i planen, eller tidsbegrænses til maksimalt 3 år, dog 10 år for studieboliger og byhaver [...].” Økonomiske konsekvenser Sagen har ingen økonomiske konsekvenser for Greve Kommune. Høring Sagen har været i naboorientering hos ejerne af Vestergade 2, Roskildevej 2, 7, 9 og 13 samt Tune Lokalråd. Naboorienteringen udløb den 10. juni 2025. Der kom i den forbindelse ingen indsigelser til projektet. Der er ikke høringspligt blandt råd og nævn i kommunen i denne sag.", "source_path": "data/greve/raw_dagsordener/Klima-, Teknik- og Miljøudvalget_2025-08-14T08:00:00+02:00_a01b9568-ce47-4fca-b9b1-18f0036dacfc.json", "meeting_year": 2025, "meeting_month": 8, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "a01b9568-ce47-4fca-b9b1-18f0036dacfc", "chunk_id": "a01b9568-ce47-4fca-b9b1-18f0036dacfc_13_html_fragment_chunk0", "section_type": "html_fragment", "section_title": "Roskildevej 87 - landzonetilladelse til teknisk lossepladsanlæg", "committee": "Klima-, Teknik- og Miljøudvalget", "meeting_date": "2025-08-14T08:00:00+02:00", "case_number": "24-010472", "agenda_index": 13, "text": "Beslutning Godkendt. Fremstilling Sagsprocedure Klima-, Teknik- og Miljøudvalget. Resume Administrationen har modtaget ansøgning om landzonetilladelse til at etablere et \"afværgeanlæg\" for lossepladsgas på det nedlukkede Hedeland Deponi, Roskildevej 87, 4030 Tune. Etablering af et afværgeanlæg kræver landzonetilladelse da ejendommen er beliggende i landzonen. Indstilling Administrationen indstiller, at landzonetilladelse til afværgeanlæg Roskildevej 87 i Tune godkendes. Sagsbeskrivelse Administrationen har den 4. oktober 2024, modtaget en ansøgning om landzonetilladelse til et teknisk anlæg (afværgeanlæg) som skal afværge udsivning af den gas der bliver dannet, når affald på et nedlagt deponi bliver nedbrudt. Der henvises til Bilag 1 – Oversigtskort samt Bilag 2 – Teknisk beskrivelse. Afværgeanlægget skal forhindre, at der siver gas ud fra den tidligere losseplads til naturen og de tilstødende bygninger. Afværgeanlægget består af jordboringer, nedgravede ventilationsrør samt en 15 m 2 container med diverse pumpeudstyr. Overordnet er det kommunens opgave ifm. ansøgninger om landzonetilladelse at udvikle landdistrikterne samtidig med, at der fortsat værnes om landskaber, natur og miljø. Som planloven foreskriver jf. 35 stk. 4, er der foretaget naboorientering af naboer for at give mulighed for indsigelser. Miljøstyrelsen har den 9. februar 2024 meddelt miljøgodkendelse af gasværgeanlægget jf. § 33 stk. 1 i miljøbeskyttelsesloven. Der henvises til Bilag 3 – Miljøgodkendelse . Administrationen har d. 22. august 2024 meddelt dispensation fra naturbeskyttelseslovens § 18 – fortidsmindebeskyttelseslinjen – til etablering af afværgeanlæg. Overordnet skal kommunalbestyrelsen virke for gennemførelse af kommuneplanen jf. Planlovens § 12. Altså skal kommunalbestyrelsen ifm. ansøgninger om landzonetilladelser udøve et konkret skøn inden for de rammer, som findes i planlægningen – i nærværende sag er rammerne fastsat i lokalplanen. Administrationen indstiller, at der meddeles tilladelse i nærværende sag idet formålet med lokalplan nr. 15.01 er at sikre området til offentlig kontrolleret losseplads, og giver mulighed for at de for lossepladsens nødvendige anlæg kan etableres. Derudover, vil gasværgeanlægget have betydelige positive indvirkning på naboer samt nærmiljø, som jf. Planlovens § 1 skal indgå i kommunalbestyrelsens afgørelse. Lovgrundlag Planlovens § 35 samt lokalplan nr. 15.01. Økonomiske konsekvenser Sagen har ingen økonomiske konsekvenser for Greve Kommune. Øvrige konsekvenser Formålet med afværgeanlægget er bl.a. at sikre naboejendomme mod potentiel eksplosionsfare samt at naboejendomme ikke kortlægges med jordforurening på vidensniveau 2, som følge af forurening med indsivende lossepladsgas. På baggrund af ovenstående vurderes det, at landzonetilladelse til anlægget vil få betydelige positive sikkerheds- og sundhedsmæssige konsekvenser. I forhold til støj- og lugtgener fra anlægget, vurderer ansøger, at driften af anlægget ikke medfører væsentlige lugtgener i naboområderne, da den oppumpede luft primært udgøres af ren poreluft fra jordlagene udenfor deponiet iblandet en mindre mængde udsivende deponigas, og fordi den oppumpede luft ikke udledes til atmosfæren, men bortledes/indblæses via filtersatte boringer nede i affaldet inde på deponiet. Der er gennemført en støjberegning, der viser at gældende støjkrav er overholdt ved nærmeste boliger i området. Der henvises til Bilag 2 – Teknisk beskrivelse . Høring Der er foretaget naboorientering jf. planlovens § 35, stk. 4 af følgende adresser: Roskildevej 38A, Roskildevej 58, Roskildevej 63, Roskildevej 64, Roskildevej 66, Roskildevej 68, Roskildevej 73, Roskildevej 75, Roskildevej 79, Roskildevej 85, Roskildevej 87, Tjærebyvej 214 og Roskilde Lufthavn. Hensigten med naboorientering er, at naboerne får mulighed for at kommentere på ansøgninger, der kan have betydning for dem, inden udvalget træffer afgørelse i sagen. Naboerne har haft 3 uger til at indsende kommentarer. Der er ikke kommet indsigelser fra naboerne. Dog har Roskilde Lufthavn spurgt ind til højden af boremaskinerne. Ansøgeren har svaret, at boremaskinerne forventeligt vil rage ca. 10 m over terræn. Der er ikke høringspligt blandt råd og nævn i kommunen i denne sag.", "source_path": "data/greve/raw_dagsordener/Klima-, Teknik- og Miljøudvalget_2025-08-14T08:00:00+02:00_a01b9568-ce47-4fca-b9b1-18f0036dacfc.json", "meeting_year": 2025, "meeting_month": 8, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "a01b9568-ce47-4fca-b9b1-18f0036dacfc", "chunk_id": "a01b9568-ce47-4fca-b9b1-18f0036dacfc_14_html_fragment_chunk0", "section_type": "html_fragment", "section_title": "Nylandsvej 23 - Dispensation til udestue med glastag", "committee": "Klima-, Teknik- og Miljøudvalget", "meeting_date": "2025-08-14T08:00:00+02:00", "case_number": "24-006077", "agenda_index": 14, "text": "Beslutning Godkendt. Fremstilling Sagsprocedure Klima-, Teknik- og Miljøudvalget. Resume Kommunen har modtaget ansøgning om tilladelse til at opføre et enfamiliehus på adressen Nylandsvej 23, 2690 Karlslunde. Som en del af byggeriet ønskes opført en udestue med saddeltag udført i glas. Taget på udestuen kræver en dispensation fra lokalplanen for området. Udvalget skal derfor tage stilling til, om der kan dispenseres fra lokalplanen. Indstilling Administrationen indstiller, at dispensation til tag af ikke-reflekterende glas på udestuen godkendes. Sagsbeskrivelse Administrationen har som en del af den almindelige byggeansøgning modtaget den 7. juni 2024 også modtaget ønsket om dispensation til glastag på udestue på 24,3 m 2 som tilpasses arkitektonisk boligen – der henvises til b ilag 1 . Tilladelse til hovedhuset håndteres administrativt, da ansøgningen ligger inden for lokalplanens rammer. Den bevarende lokalplan 14.03 Karlslunde for området angiver, at ” Blanke eller reflekterende tagmaterialer må ikke anvendes”. I perioden 1987-1999 er der i tre tilfælde givet tilladelse til udestuer med glastag i samme lokalplanområde. Lokalplanen var gyldig i ovennævnte periode. I de tre tilfælde, var der tale om henholdsvis kuppeltag, ensidig taghældning og saddeltag. Der er desuden i flere tilfælde givet tilladelse til sekundære bygninger med plastiktag ( thermotag ) i lokalplanområdet. Der er udsendt naboorientering den 2. maj 2025. Greve Kommune har modtaget en indsigelse, der beskriver at udestuen forventes at reflektere sollys ind på naboens ejendom. Indsigelsen fremgår af bilag 2. Naboen spørger i den forbindelse, om udestuens tag kan udføres af andet materiale end glas, om taget kan matteres eller om udestuen kan udføres med flad taghældning. Som svar på ovenstående oplyser ansøger, at udestuen opføres i ikke-reflekterende glas. Ansøger har udført en reflektionsberegning, der konkluderer, at der vil være meget begrænset mulighed for genskin fra udestuen. Der henvises til bilag 3 . Udestuen er tilpasset hovedhuset arkitektonisk, som lokalplanen foreskriver. Da der tidligere er givet dispensation til glastag på udestuer i området og på baggrund af muligheden for at anvende glas, der reducerer genskin, er det administrationens vurdering, at der kan gives dispensation til glastag under forudsætning af, at der anvendes ikke-reflekterende glas. Hvis udvalget ikke ønsker at give dispensation fra den bevarende lokalplan, kan det ske med henvisning til, at man ønsker at den bevarende lokalplans bestemmelser administreres restriktivt. Lovgrundlag Planloven. Ejendommen er omfattet af bevarende lokalplan 14.03. Økonomiske konsekvenser Sagen har ikke økonomiske konsekvenser for Greve Kommune. Høring Der er foretaget naboorientering af naboer i perioden 2. maj 2025 til 15. maj 2025. Greve Kommune har modtaget indsigelse fra nabo, der ønsker at gøre indsigelser pga. refleksion fra udestuens tag. Der er ikke høringspligt blandt råd og nævn i kommunen i denne sag.", "source_path": "data/greve/raw_dagsordener/Klima-, Teknik- og Miljøudvalget_2025-08-14T08:00:00+02:00_a01b9568-ce47-4fca-b9b1-18f0036dacfc.json", "meeting_year": 2025, "meeting_month": 8, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "a01b9568-ce47-4fca-b9b1-18f0036dacfc", "chunk_id": "a01b9568-ce47-4fca-b9b1-18f0036dacfc_15_html_fragment_chunk0", "section_type": "html_fragment", "section_title": "Greve Fjernvarme A.m.b.a. - garantistillelse", "committee": "Klima-, Teknik- og Miljøudvalget", "meeting_date": "2025-08-14T08:00:00+02:00", "case_number": "25-005498", "agenda_index": 15, "text": "Beslutning 1.-4. Anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Greve Fjernvarme A.m.b.a. anmoder om en lånegaranti på 3,15 mio. kr. Dette er godkendt i Greve Fjernvarme A.m.b.a.'s bestyrelse. Greve Fjernvarme A.m.b.a. søger 3,15 mio. kr. til ombygning af varmecentral i Karlslunde. Tidligere er både Greve og Hundige centralerne blevet moderniseret, og nu er Karlslunde centralen (Langagercentralen) den næste i rækken. Ombygningen skal være afsluttet senest i vinteren 2025/2026 for at imødekomme den øgede belastning, da den nuværende kapacitet er utilstrækkelig. På grund af den voksende efterspørgsel, som følge af tilslutningen af flere nye brugere i 2025 med yderligere tilslutninger planlagt, skal projektet igangsættes i vinteren 2025/2026. Indstilling Administrationen indstiller, at en kommunal lånegaranti til Greve Fjernvarme A.m.b.a. på 3,15 mio. kr. godkendes, at opkrævning af en løbende garantiprovision på 0,55 % af restgælden ultimo året for den kommunale lånegaranti godkendes, at indtægtsbevilling på beløbet svarende til 17.325 kr. i 2025?og 16.747 kr. årligt i 2026 og frem godkendes, og at opkrævning af en engangsprovision på 7.000 kr. i tillæg til den kommunale lånegaranti og en tilsvarende indtægtsbevilling godkendes. Sagsbeskrivelse Greve Fjernvarmes bestyrelse har behandlet et budgetforslag til investering i ombygning af Langagercentralen på bestyrelsesmøde den 9. april 2025. Greve Fjernvarme udvider fjernvarmenettet i Greve Kommune ved at omstille naturgasopvarmede boliger, kommunale bygninger m.v. til fjernvarme. I den forbindelse er det nødvendigt at ombygge forsyningspunkterne (varmecentralerne). Greve Fjernvarmes bestyrelse besluttede i 2023 at ombygge centralerne i Greve og Hundige. Ombygningerne af disse centraler er afsluttet. Greve Fjernvarme har fået udarbejdet en analyse, der viser, at centralen i Karlslunde (Langagercentralen) skal ombygges senest i 2026. I løbet af vinteren 2024/25 har det imidlertid kunnet konstateres, at der er behov for at igangsætte ombygningen allerede i 2025. Kapaciteten på centralen har været tilstrækkelig, men der bliver tilsluttet flere nye forbrugere til forsyningspunktet i løbet af 2025. Der er således behov for at udvide kapaciteten inden vinteren 2025/26. Ombygningen er af teknisk karakter, og omfatter primært nye pumpegrupper, tavler og trykhold på varmecentralen. Investeringen medvirker også til at reducere varmetabet i fjernvarmenettet i Karlslunde. Formålet med ombygningen er med andre ord at imødekomme det øgede behov for fjernvarme i Karlslunde i fremtiden. Garantiprovision Ved afgivelsen af en lånegaranti til et forsyningsselskab har kommunen pligt til at opkræve garantiprovision. Garantiprovisionen er betaling for at stille en lånegaranti til rådighed. Pligten til at opkræve garantiprovision følger af flere regelsæt, men særligt skal EU-reglerne om statsstøtte fremhæves. Hvis Greve Kommune stiller en lånegaranti til rådighed uden at opkræve garantiprovision, vil der i realiteten være tale om et kommunalt tilskud til området, hvilket ville være i strid med EU-reglerne om statsstøtte. Den garantiprovision, der skal opkræves, fastsættes på baggrund af en ekstern kreditvurdering. Kreditvurdering og størrelse af garantiprovision Revisionsfirmaet BDO har i februar 2025 udarbejdet en kreditvurdering af Greve Fjernvarme A.m.b.a. til brug for anmodning om tidligere garantistillelse. BDO giver i mail den 26. maj 2025 godkendelse til at tidligere kreditvurdering kan bruges til denne garantistillelse. (se bilag 1 og 3). Revisionsfirmaet BDO kreditvurderer Greve Fjernvarme A.m.b.a. til \"meget stærk betalingsevne\" som jf. EU Kommissionens meddelelse (2008/C 155/02), umiddelbart kan fastsættes til en årlig minimumssats på 0,40%. Når der tages højde for den påtænkte anlægsinvestering samt lånoptagelse i 2024, vil kreditvurderingen for Greve Fjernvarme A.m.b.a. resultere i ”stærk betalingsevne” svarende til en årlig garantiprovisionssats på minimum 0,55%. De faktorer der ligger til grund for Revisionsfirmaet BDO’s vurdering er bl.a.: At den nuværende regulering indenfor fjernvarmesektoren er baseret på ”hvile-i-sig-selv princippet” samt at de regulatoriske forhold vurderes til at være stabile, dog med en forventning om snarlige regulatoriske ændringer i sektoren. At der primært leveres varme til ”store kunder” (89%) At størstedelen af det potentielle marked (91%) er tilsluttet Greve Fjernvarme A.m.b.a. At de 25 største kunder står for 56% af omsætningen for Greve Fjernvarme A.m.b.a. At den opkrævede pris på fjernvarme hos Greve Fjernvarme A.m.b.a., er lavere end løsninger for individuel opvarmning – varmeprisen ligger en del under landsgennemsnittet. At Greve Fjernvarme A.m.b.a. har ok belåningsgrad sammenlignet med andre forbrugerejede varmeforsyninger. Ved simuleringen forøges denne. At gælden pr. forbruger ikke anses for at være atypisk sammenlignet med andre forbrugerejede varmeforsyninger. Lovgrundlag Lånebekendtgørelsen, Varmeforsyningsloven. Økonomiske konsekvenser En lånegaranti indeholder en risiko for, at kommunen pålægges et økonomisk tab. Hvis låntager misligholder sine forpligtelser, kan långiver rette det fulde krav mod kommunen, som vil være forpligtet til at indfri det garanterede beløb. Ved at påtage sig en risiko med en garantistillelse 3,15 mio. kr. vil Greve Kommune modtage en indtægt, der opkræves i form af garantiprovision af restgælden ultimo året. Dette medfører en indtægt i 2025 på cirka 17.325 kr. ved en provisionssats på 0,55 % inklusiv engangsprovision på 7.000 kr. I 2026 forventes en indtægt på 16.747 kr., i 2027 en indtægt på 16.170 kr. og i 2028 en indtægt på 15.592 kr. Denne indtægt vil løbe i 30 år, med et afdrag på cirka 105.000 kr. Som det står beskrevet i bilag 2, er der mulighed for, at Byrådet kan afvise en garantistillelse. Høring Der er ikke høringspligt i denne sag .", "source_path": "data/greve/raw_dagsordener/Klima-, Teknik- og Miljøudvalget_2025-08-14T08:00:00+02:00_a01b9568-ce47-4fca-b9b1-18f0036dacfc.json", "meeting_year": 2025, "meeting_month": 8, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "a01b9568-ce47-4fca-b9b1-18f0036dacfc", "chunk_id": "a01b9568-ce47-4fca-b9b1-18f0036dacfc_16_html_fragment_chunk0", "section_type": "html_fragment", "section_title": "Beredskab - tre døgns beredskab", "committee": "Klima-, Teknik- og Miljøudvalget", "meeting_date": "2025-08-14T08:00:00+02:00", "case_number": "25-004907", "agenda_index": 16, "text": "Beslutning 1. Orienteringen blev taget til efterretning. Fremstilling Sagsprocedure Sundheds- og Omsorgsudvalget, Klima-, Teknik- og Miljøudvalget, Økonomiudvalget og Byrådet. Resume Styrelsen for Samfundssikkerhed og KL anbefaler, at alle kommuner udarbejder en plan for at særligt sårbare borgere i kommunens varetægt kan klare sig i tre dage. Det gælder både borgere i eget hjem (primært borgere der modtager støtte som hjemmepleje) og borgere, der bor på kommunale institutioner, herunder særlig opmærksomhed på borgere uden nære pårørende. Der fremlægges hermed en plan for et tre døgns beredskab sammen med de økonomiske konsekvenser af denne . Indstilling Administrationen indstiller til Sundheds- og Omsorgsudvalget og Klima-, Teknik- og Miljøudvalget, 1. at orienteringen om arbejdet med tre døgns beredskabet tages til efterretning Administrationen indstiller til Økonomiudvalget og Byrådet , 2. at plan for tre døgns beredskab i bilag 1 godkendes, 3. at det godkendes, at engangsudgift på op til 1.019 mio. kr. indarbejdes i budgetopfølgning 3 2025, og 4. at orientering om, at de økonomiske konsekvenser håndteres som en del af den samlede budgetopfølgning 2026 og som en teknisk rettelse ved budgetlægning for 2027-30 tages til efterretning. Sagsbeskrivelse Styrelsen for Samfundssikkerhed og KL har med baggrund i det nationale risikobillede for Danmark i 2025 anbefalet, at alle kommuner gennemgår og ajourfører sine beredskabsplaner, samt udarbejder planer for cyberangreb og tre døgns beredskab. Byrådet har i 2024 godkendt beredskabsplanen 13. marts 2024 pkt. 12, og administrationen vurderer ikke, at der er behov for at opdatere denne før i den nye byrådsperiode. Administrationen har igangsat udarbejdelsen af en plan for cyberangreb , som der vendes tilbage omkring, samt en plan for tre døgns beredskab, som behandles med denne indstilling. Plan for tre døgns beredskab skal sikre, at kommunen er rustet til at varetage borgere, der er i kommunens varetægt i tre dage. Det gælder både borgere i eget hjem (som modtager støtte fra kommunen så som hjemmepleje) og borgere, der bor på kommunale institutioner, herunder med særlig opmærksomhed på borgere uden nære pårørende. Omfanget af tiltag anbefales at svare til det, der er meldt ud fra Beredskabsstyrelsen til borgere i eget hjem. De skal kunne klare sig i tre dage med vand, mad, medicin, alternativ elforsyning mv. El forsyning er kun relevant for de mest kritiske hjælpe- og kommunikationsmidler og ikke el til for eksempel almindelig belysning, elevatorer og IT udstyr . Vedhæftet er i bilag 1 udkast til plan for arbejdet med et tre døgns beredskab i Greve Kommune. Planen er inspireret af en tilsvarende plan fra Viborg Kommune. Planen dækker over emnerne: Nødstrøm og brændstof. Der skal opsættes de nødvendige generatorer og powerbanks på rådhuset, døgntilbud og de udkørende enheder, som understøtter sårbare borgere, samt indkøbes brændstof til generatorerne og kommunens køretøjer. Drikkevand, mad og brugsvand. Der skal indkøbes ekstra mad, samt vand, dog i begrænset omfang. Den normale vandforsyning i Greve Kommune forventes at kunne fortsætte i tre dage. Kommunikation. Der skal indkøbes FM-radioer og satellittelefoner til intern kommunikation, som suppleres med walkie-talkier på de konkrete lokationer. Øvrige indkøb. Rådhuset, døgntilbuddene og de udkørende enheder, som understøtter sårbare borgere, skal indkøbe nødvendigt materiel i begrænset omfang. Administrationen har vurderet, at hvis der skal være generatorer, powerbanks , sattelittelefoner og walkie-talkies mv. til alle de berørte enheder, evakueringscentre og institutioner vil det medføre en udgift på ca. 1,0 mio. kr. Det konkrete behov vil dog blive vurderet nærmere og kan resultere i en lavere udgiften fx hvis vurderingen viser at et lavere antallet enheder skal have udstyret, eller hvis det nødvendige antal evakueringscentre , som på nuværende tidspunkt er sat til fire lokationer, bliver færre. Planen dækker ikke over institutioner, som kommunen giver driftstilskud. Her skal Greve Kommune efterspørge en tilsvarende plan. Institutioner som er selvejende f.eks. friplejehjem eller private botilbud skal selv sørge for, at de lever op til beredskabsloven. Opfølgning på planen Planen medfører, at der skal ske en opfølgning på en række områder, herunder links til allerede eksisterende beredskabsplaner og action cards . Opfølgningerne inkluderer blandt andet: Ny indsatsplan for forsyningssvigt af strøm og vand inklusive action cards , herunder adgang til kritisk information uden adgang til internet, hvor der allerede foreligger action cards på nogle områder. Indarbejdelse af action cards for adgang til bygninger og borgeres boliger, hvor nøglesystem er elektronisk, samt udarbejdelse hvor de mangler. Plan for sikring af opretholdelse af kritiske medarbejderfunktioner Operationalisering af Sundhedsberedskabsplanen fx i forhold til oprettelse af evakueringscentre . Lovgrundlag Beredskabsloven. Det bemærkes dog, at det ikke er lovpligtigt for kommunen at have et tre døgns beredskab. Økonomiske konsekvenser Indstillingen medfører, at der skal afsættes et engangsbeløb på 1,019 mio. kr. til indkøb af generatorer, tanke til brændstof, satellittelefoner, FM-radioer, vand og rensetabletter. Udgifterne indarbejdes i budgetopfølgning 3 for 2025. Indkøb Pris i alt Generatorer og powerbanks 611.880 Tanke 133.765 Vand og rensetabletter 90.000 Satellittelefoner og FM-radioer 183.400 I alt 1.019.045 Derudover er administrationen i gang med at estimere økonomi på: Løbende driftsudgifter til ekstra indkøb af mad, vand og øvrige udgifter Udgifter til etablering af evakueringscentre Øvrige løbende udgifter til opretholdelse af tredøgnsberedskabet De løbende driftsudgifter indarbejdes i den samlede budgetopfølgning for 2026 og som teknisk rettelse ved budgetlægning for 2027-30. Udgifter til etablering af evakueringscentre behandles i forbindelse med politisk beslutning om placering og indretning af disse. Høring Sagen sendes i høring hos Handicaprådet og Greve Seniorråd. Evt. høringssvar vil foreligge på fagudvalgenes møder og vedlægges til den videre behandling i Økonomiudvalget og Byrådet. Kommunikation Der vil i forlængelse af planen blive udarbejdet materiale til samtaler med sårbare borgere og deres pårørende. Fokus er på, at borgerne selv etablerer et hjemmeberedskab, så der er så få som muligt, der skal hjælpes af Greve Kommune. Tidsplan Der er en række elementer i planen, der kræver myndighedstilladelse og nærmere undersøgelse. Der er derfor endnu ikke er udarbejdet en endelig tidsplan for arbejdet. Administrationen vil vende tilbage, hvis der opstår udestående punkter til politisk behandling. Sagens forløb 11/08/2025 Sundheds- og Omsorgsudvalget 1.-3. Anbefales. Udvalget takker for høringssvar. Greve Seniorråd's bemærkning blev taget til efterretning. Høringssvar fra Greve Seniorråd vedlægges.", "source_path": "data/greve/raw_dagsordener/Klima-, Teknik- og Miljøudvalget_2025-08-14T08:00:00+02:00_a01b9568-ce47-4fca-b9b1-18f0036dacfc.json", "meeting_year": 2025, "meeting_month": 8, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "a01b9568-ce47-4fca-b9b1-18f0036dacfc", "chunk_id": "a01b9568-ce47-4fca-b9b1-18f0036dacfc_17_html_fragment_chunk0", "section_type": "html_fragment", "section_title": "Mødekalender 2026 - Klima-, Teknik- og Miljøudvalget", "committee": "Klima-, Teknik- og Miljøudvalget", "meeting_date": "2025-08-14T08:00:00+02:00", "case_number": "25-005529", "agenda_index": 17, "text": "Beslutning 1. Godkendt, idet udvalget præciseres, at mødeslut er kl. 11.00. 2.-3. Godkendt. Fremstilling Sagsprocedure Klima-, Teknik- og Miljøudvalget. Resume Klima-, Teknik- og Miljøudvalget skal tage stilling til udvalgets mødekalender for 2026 på baggrund af den godkendte mødekalender for Byrådet og Økonomiudvalget 2026. Udkast til mødekalender er udarbejdet, så der tages hensyn til sagernes videre forløb i Økonomiudvalget og Byrådet. Indstilling Administrationen indstiller, at den faste mødedag bliver torsdag med mødestart kl. 8.00, at den foreslåede mødekalender for Klima-, Teknik- og Miljøudvalget godkendes, og at det godkendes at mødeplanen godkendes endeligt på det konstituerende møde for Klima-, Teknik- og Miljøudvalget den 1. december 2025. Sagsbeskrivelse Den 25. juni 2025 godkendte Byrådet mødedatoerne for Økonomiudvalget og Byrådet i 2026. Det blev besluttet at afholde ni årlige møder i henholdsvis Økonomiudvalget og Byrådet i lighed med 2024 og 2025. Der er ingen bestemmelser i styrelsesloven om, hvor mange fagudvalgsmøder, der årligt skal planlægges. Administrationen anbefaler, af hensyn til sagsforløbene, at antallet af fagudvalgsmøder er ni, ligesom i Økonomiudvalget og Byrådet. Det foreslås, at møder i Klima-, Teknik- og Miljøudvalget afholdes på torsdage mellem klokken 8.00 og 11.00. Møderne i 2026 foreslås afholdt på følgende datoer: 8. januar, 5. februar, 26. marts, 7. maj, 4. juni, 20. august, 17. september, 22. oktober og 19. november. Lovgrundlag Kommunestyrelseslovens §§ 2, 8 og 20. Økonomiske konsekvenser Udgifter til mødeforplejning, konference mv. holdes inden for udvalgenes budgetramme. Høring Der er ikke høringspligt i denne sag . Tidsplan Mødekalenderen godkendes endeligt ved udvalgets konstituerende møde den 1. december 2025. Øvrige forhold Den godkendte mødekalender vil blive offentliggjort på greve.dk og mødedagene vil blive skrevet ind i kalenderen for Byrådets medlemmer.", "source_path": "data/greve/raw_dagsordener/Klima-, Teknik- og Miljøudvalget_2025-08-14T08:00:00+02:00_a01b9568-ce47-4fca-b9b1-18f0036dacfc.json", "meeting_year": 2025, "meeting_month": 8, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "a01b9568-ce47-4fca-b9b1-18f0036dacfc", "chunk_id": "a01b9568-ce47-4fca-b9b1-18f0036dacfc_18_html_fragment_chunk0", "section_type": "html_fragment", "section_title": "Reform - Orientering om Grøn Trepart", "committee": "Klima-, Teknik- og Miljøudvalget", "meeting_date": "2025-08-14T08:00:00+02:00", "case_number": "25-002315", "agenda_index": 18, "text": "Beslutning Orienteringen blev taget til efterretning. Fremstilling Sagsprocedure Klima-, Teknik- og Miljøudvalget. Resume Greve Kommune er en del af to grønne treparter – som aktivt medlem i ”Køge Bugt” og som passivt medlem i ”Isefjord – Roskildefjord”. Administrationen er påbegyndt kontakt og dialog med lodsejere i mulige skitseprojekter i Greve Kommune til den endelige omlægningsplan for Grøn Trepart Køge Bugt. Indstilling Administrationen indstiller, at orienteringen om arbejdet med at udpege mulige skitseprojekter i Greve Kommune tages til efterretning. Sagsbeskrivelse De 23 Grønne Treparter i Danmark skal alle anbefale en omlægningsplan, som hver især indeholder en række skitseprojekter fra de deltagende kommuner. Skitseprojekterne skal danne grundlag for det videre arbejde mod en fælles omlægning af arealer i Danmark, som skal sikre reduktion af næringsstoffer til havmiljøet, forbedre naturen og mindske klimapåvirkningen. Når alle kommuner i Grøn Trepart Køge Bugt har skrevet forslag til skitseprojekter ind i statens fælles IT-system for omlægningsplanerne, kan trepartens sekretariat beregne, hvad det samlede potentielle bidrag er for bl.a. reduktion af kvælstof og CO 2. I Grøn Trepart for Køge Bugt har administrationen foreløbigt indskrevet otte mulige skitseprojekter for Greve Kommune i det fælles IT-system. Skitseprojekterne er forskellige i omfang og kan omfatte bl.a. ny skov, mere sammenhængende natur, øget biodiversitet og beskyttelse af grundvand. Projekterne er alle stadig i et meget tidligt stadie i processen, hvor der enten er taget en indledende kontakt med lodsejerne i juni og juli eller planlagt dialog i august. Administrationen har den 7. juli gennemført et fælles dialogmøde for fire større lodsejere, som sammen med en udtagningskonsulent fra Landboforeningen VKST, drøftede muligheder for potentielle bidrag i form af skitseprojekter til evt. omlægning i forhold til Grøn Trepart. A dministrationen har desuden inviteret lodsejere i fire skitseprojekter til dialogmøde midt i august om interessen for mulige projekter i deres område. Udtagningskonsulenten fra VKST deltager ligeledes i dette møde. Udtagningskonsulenten kan vejlede lodsejerne i forhold til evt. tilskudsmuligheder i forbindelse med en mulig omlægning af deres areal fra f.eks. landbrugsdrift til skovrejsning . Administrationen inddrager derfor omlægningskonsulenten så vidt mulig i dialogen med lodsejerne. Administrationen vil på udvalgets møde præsentere en oversigt med de konkrete skitseprojekter samt den aktuelle status i forhold til dialogen med lodsejerne. Omlægningsplanen med de valgte skitseprojekter er dynamisk. Det betyder, at skitseprojekterne er i en meget indledende fase og stadig kan ændre karakter og form (dække over mindre eller større arealer) eller helt udgå.. Byrådet blev senest orienteret om status på arbejdet den 28. maj 2025 (pkt. 25), hvor det også blev besluttet, at Greve Kommune indgår som passivt medlem i Grøn Trepart for Isefjord – Roskilde fjord. Lovgrundlag Den lokale organisering af omlægningsindsatsen er aftalebaseret og udmøntes ikke i love eller bekendtgørelser. Nedenstående beskriver dele af organiseringen og opgaverne: Aftale om Grøn Danmarks kort Aftale mellem regeringen, Landbrug & Fødevarer, Danmarks Naturfredningsforening, Fødevareforbundet NNF, Dansk Metal, Danske Industri og KL den 24. juni 2024 Aftale om Implementering af et Grønt Danmark. Aftale mellem Regeringen (S, V og M), SF, LA, K og R den 18. november 2024 Kvælstofindsatsbehovet fastlægges i Statens reviderede vandområdeplaner 2021-2027, som kommunen har indgivet høringssvar til med frist den 20. juni 2025 Økonomiske konsekvenser I økonomiaftalen for 2026 (ØA26) modtager Greve Kommune 30.000 kr. i 2025 og 31.000 kr. i hvert af årene 2026-29 til arbejdet. Det betyder, at der ikke er afsat de nødvendige ressourcer til arbejdet med Grøn Trepart, skitseprojekter og dialog med lodsejere. Ressourceforbruget på opgaven er betydeligt, og bliver taget fra andre opgaver primært på miljøområdet. Sagen har derudover ingen økonomiske konsekvenser for Greve Kommune. Øvrige konsekvenser Arbejdet med Grøn Trepart understøtter Greve kommunes forventninger i Planstrategien og Klimahandlingsplanen om at styrke natur og biodiversiteten i byen og det åbne land. Høring Der er ikke høringspligt i denne sag . Administrationen har givet en præsentation og taget en indledende dialog med Natur- og Miljørådet ved deres møde den 17. juni 2025 og fortsætter denne dialog ved deres næste møde den 4. september 2025, hvor de aktuelle skitseprojekter bliver præsenteret. Kommunikation Administrationen arbejder som nævnt med direkte dialog med en række lodsejere. Der er var en notits om Grøn Trepart i nyhedsbrevet ”Klimanyt fra Greve kommune” i juni måned. Tidsplan Det er planen, at Grøn Trepart Køge Bugt på deres møde den 18. september 2025 vil anbefale en samlet omlægningsplan. Herefter skal alle kommuner behandle en principgodkendelse de lokale skitseprojekter inden udgangen af 2025. Det betyder, at Byrådet skal behandle principgodkendelse af konkrete skitseprojekter i Greve Kommune den 12. december i år. I foråret 2026 vil skitseprojekterne blive tilpasset, og der foregår en landsdækkende status for det samlede bidrag fra alle omlægningsplanerne i de 23 grønne treparter. Øvrige forhold Kirsten Agerholm Gyalokay, programleder på Grøn Trepart i Greve Kommune, præsenterer aktuel status for skitseprojekterne på mødet.", "source_path": "data/greve/raw_dagsordener/Klima-, Teknik- og Miljøudvalget_2025-08-14T08:00:00+02:00_a01b9568-ce47-4fca-b9b1-18f0036dacfc.json", "meeting_year": 2025, "meeting_month": 8, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "a01b9568-ce47-4fca-b9b1-18f0036dacfc", "chunk_id": "a01b9568-ce47-4fca-b9b1-18f0036dacfc_19_html_fragment_chunk0", "section_type": "html_fragment", "section_title": "Momspligt på renovationsområdet", "committee": "Klima-, Teknik- og Miljøudvalget", "meeting_date": "2025-08-14T08:00:00+02:00", "case_number": "21-002589", "agenda_index": 19, "text": "Beslutning Orienteringen blev taget til efterretning. Fremstilling Sagsprocedure Klima-, Teknik- og Miljøudvalget. Resume Greve Renovation A/S har anmodet Skattestyrelsen om et bindende svar på, om selskabet fortsat skal opkræve moms ved levering af renovationsydelser til henholdsvis private borgere og grundejerforeninger, erhvervsvirksomheder samt kommunale institutioner, da en afgørelse fra Skattemyndighederne har bragt tvivl om dette. Skattestyrelsen har efterfølgende afgivet et bindende svar, der betyder, at Greve Renovation A/S kan opkræve moms på renovationsydelserne som hidtil. Indstilling Administrationen indstiller, at orienteringen tages til efterretning. Sagsbeskrivelse KLAR Forsyning A/S har på vegne af Greve Renovation A/S anmodet Skattestyrelsen om et bindende svar i forhold til, om der fortsat skal lægges moms på de renovationsydelser, som Greve Renovation A/S leverer til borgerne, grundejerforeninger, erhvervsvirksomheder og kommunale institutioner under Greve Kommune. Henvendelsen til Skattestyrelsen er foranlediget af, at Landsskatteretten har afgjort, at kommuner ikke skal opkræve moms ved levering af renovationsydelser til private grundejere og grundejerforeninger. På baggrund af Landsskatterettens afgørelse udstedte Skattestyrelsen et genoptagelsesstyresignal. Det fremgik af styresignalet, at aktieselskaber som udgangspunkt ikke skulle anses for at være offentligretlige organer og derved omfattet af praksisændringen. Dette ville dog afhænge af en konkret vurdering, idet i det omfang, at et aktieselskab selv kunne anses for at være et offentligretligt organ, ville selskabet være omfattet af praksisændringen. Skattestyrelsen har i et bindende svar sendt deres vurdering af momspligten for Greve Renovation (jf. bilag 1). Det bindende svar betyder, at Greve Renovation A/S' hidtidige praksis med momsopkrævning for renovationsydelser kan fortsætte uændret. Det medfører, at der ikke er behov for ændringer i selskabets gebyrstruktur eller administrative praksis på nuværende tidspunkt. Uden at nogen af forholdene i sig selv har været udslagsgivende, har Skattestyrelsen særligt lagt vægt på, at Greve Renovation A/S ikke er tillagt myndighedsbeføjelser, at det direkte kundeforhold er overdraget fra kommunen til Greve Renovation A/S, at Greve Renovation A/S har en vis grad af selvstændighed, at Greve Kommune ikke fastsætter særlige retningslinjer for selve udførelsen af den driftsopgave, som er udskilt til selskabet, og at Greve Kommune ikke udøver faktisk kontrol med den daglige drift. Hvis der sker ændringer i organisering, beføjelser eller lign. i Greve Renovation A/S, er det bindende svar ikke længere bindende for Skattemyndighederne. Lovgrundlag Momsloven. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag.", "source_path": "data/greve/raw_dagsordener/Klima-, Teknik- og Miljøudvalget_2025-08-14T08:00:00+02:00_a01b9568-ce47-4fca-b9b1-18f0036dacfc.json", "meeting_year": 2025, "meeting_month": 8, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "a01b9568-ce47-4fca-b9b1-18f0036dacfc", "chunk_id": "a01b9568-ce47-4fca-b9b1-18f0036dacfc_20_html_fragment_chunk0", "section_type": "html_fragment", "section_title": "Budgetopfølgning 1 (2025) - Klima-, Teknik- og Miljøudvalget", "committee": "Klima-, Teknik- og Miljøudvalget", "meeting_date": "2025-08-14T08:00:00+02:00", "case_number": "24-013330", "agenda_index": 20, "text": "Beslutning Orienteringen blev taget til efterretning. Fremstilling Sagsprocedure Klima-, Teknik- og Miljøudvalget. Resume I denne sag orienteres fagudvalget om indholdet i budgetopfølgning 1 2025 inden for eget udvalgsområde. Budgetopfølgning 1 2025 blev behandlet i Byrådet den 28. maj (pkt. 13). Indstilling Administrationen indstiller, at sagen tages til efterretning. Sagsbeskrivelse Denne sag skal ses i sammenhæng med den samlede budgetopfølgning 1 2025, som er udarbejdet pr. 31. januar 2025 og er behandlet i Byrådet den 28. maj 2025. Det korrigerede budget for Klima-, Teknik- og Miljøudvalget var pr. 31. januar 2025 på 157,6 mio. kr., hvoraf 170,8 mio. kr. er afsat til service og -13,2 mio. kr. ligger udenfor servicerammen. Årsagen til at beløbet indenfor servicerammen er højere, end det samlede budget, er et indtægtsbudget på -13,2 mio. kr. vedr. ældreboligernes regnskab, som ligger på driften udenfor servicerammen. Indtægtsbudgettet er regnskabsteknisk. Ældreboligerne er 100 procent beboerfinansieret og påvirker således ikke Greve Kommunes regnskab. Forventet regnskabsresultat og afvigelser på udvalgets område gennemgås nedenfor. Områder under Klima-, Teknik- og Miljøudvalget Inden for udvalgets område forventes et samlet regnskabsresultat på 153,6 mio. kr., som afviger fra det korrigerede budget med et mindreforbrug på -4,0 mio. kr. (indenfor og udenfor servicerammen). Drift indenfor servicerammen Indenfor servicerammen forventes mindreforbrug på -4,0 mio. kr. De væsentligste afvigelser er følgende: Forbrugsudgifter (el, vand og varme): -2,9 mio. kr. ( mindreudgift ). Movia: -1,0 mio. kr. ( mindreudgift ) Drift udenfor servicerammen Udenfor servicerammen på drift forventes budgetoverholdelse på ældreboligerne. Der henvises til vedlagt bilag 1, der redegør for udvalgets forventede regnskabsresultat, eventuelle afvigelser fra det reviderede budget, samt de primære årsager til disse afvigelser. Anlæg Det korrigerede budget på anlæg for Klima-, Teknik- og Miljøudvalget var pr. 30. april 2025 på 227,6 mio. kr. Der forventes et mindreforbrug på anlæg på -40,0 mio. kr. under Klima-, Teknik- og Miljøudvalget, som primært er forskydning af aktiviteter til 2026-28. Økonomiske konsekvenser Sagen har ingen selvstændige økonomiske konsekvenser. Bevillinger blev givet ifm. bevillingssagen til budgetopfølgning 1 2025, som blev behandlet af Byrådet den 28. maj 2025. Høring Der er ikke høringspligt i denne sag .", "source_path": "data/greve/raw_dagsordener/Klima-, Teknik- og Miljøudvalget_2025-08-14T08:00:00+02:00_a01b9568-ce47-4fca-b9b1-18f0036dacfc.json", "meeting_year": 2025, "meeting_month": 8, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "a01b9568-ce47-4fca-b9b1-18f0036dacfc", "chunk_id": "a01b9568-ce47-4fca-b9b1-18f0036dacfc_21_html_fragment_chunk0", "section_type": "html_fragment", "section_title": "Kunstgræsbane i Karlslunde - tidsplan", "committee": "Klima-, Teknik- og Miljøudvalget", "meeting_date": "2025-08-14T08:00:00+02:00", "case_number": "25-002144", "agenda_index": 21, "text": "Beslutning Orienteringen blev taget til efterretning. Udvalget er ærgerlige over, at projektet ikke kan realiseres i år, men ser frem til, at anlægget bliver opført i starten af 2026. Fremstilling Sagsprocedure Klima-, Teknik- og Miljøudvalget. Resume Byrådet godkendte den 23. april 2025 (pkt. 30) anlægsbevillingen til etablering af en ny kunstgræsbane i Karlslunde. I indstillingen fremgik det, at der var et stort ønske fra Karlslunde Idrætsforening (KIF) om at banen stod klar i efteråret 2025, men også at der var store usikkerheder forbundet med denne tidsplan. Administrationen har den 11. juli 2025 orienteret KIF om, at udbuddet af banen er udskudt og at en etablering i 2026 er mest sandsynlig. Nedenfor uddybes baggrunden for dette og den videre proces med KIF. Indstilling Administrationen indstiller, at orienteringen tages til efterretning. Sagsbeskrivelse Kunstgræsbanen i Karlslunde blev finansieret i budget 2025-28 med en medfinansiering fra KIF. Etableringen af banen blev prioriteret som det andet vigtigste af de nye anlægsprojekter til udførsel i 2025 af Klima-, Teknik- og Miljøudvalget den 21. november 2024 (pkt. 8). Siden er Fodboldhuset i Greve Idrætscenter også opprioriteret blandt de vigtigste af de nye projekter af Byrådet den 23. april 2025 (pkt. 36). Kunstgræsbanen i Hundige, som er prioriteret først, har været i gang siden november 2024 med dialog om projektet, frigivelse af anlægsbevilling og arbejdet med myndighedstilladelser. Kunstgræsbanen i Hundige er ikke lige så kompleks som banen i Karlslunde, da der er tale om renovering af en eksisterende bane og uden infill af gummigranulat. Arbejdet med myndighedstilladelser er pt i gang, hvor udkast til tilladelser om håndtering af spildevand fra banen er sendt i 4 ugers høring fra den 11. juli til den 8. august 2025 Tidsplanen for arbejdet på kunstgræsbanen i Karlslunde har frem til nu været som følger: Oktober-november 2024. Løbende skriftlig dialog med KIF omkring igangsættelsen af arbejdet med kunstgræsbanen. Administrationen meddelte KIF, at igangsættelsen af arbejdet afventede nærmere prioritering af de nye anlægsprojekter, og at en tidsplan hvor banen var klar i 2025 var meget optimistisk. 15. januar 2025. Første møde med KIF om planlægning af kunstgræsbanen. På mødet blev det fremhævet, at tidsplanen var usikker. Februar 2025. Projektlederen udarbejdede rådgiverudbud, som blev udsendt den 27. februar. Der blev indhentet tilbud hos tre bydere. Sideløbende blev der arbejdet på politisk indstilling om anlægsbevilling samt beslutning om infill . Da projektlederen var nyansat, blev der også tilknytte en mere erfaren projektleder som back-up , så der var to medarbejdere på anlægsprojektet. 4. marts 2025. Arbejdsmøde med KIF om bl.a. udvalgssagen om frigivelse og valg af infill . 3. april 2025. Møde med KIF inden kontraktindgåelse med rådgiver. Rådgiverkontrakt blev indgået den 22. april 2025. 23 april 2025, pkt. 30. Byråd godkendte anlægsbevilling og at KIF kan bestemme infill . Af indstilling fremgår det, at tidsplanen er stram, og det er meget usikkert, at det kan nås. Der skal blandt andet gives tilladelser til dræn af banen, jordarbejder og støj. Det fremgår desuden jf. bilag en nyhedsmail fra KL om, at håndtering af støj fra kunstgræsbaner er vanskelig. 24. april 2025. Første møde med rådgiver. Juni 2025. Løbende projekteringsmøder. 20. juni 2025. Rådgiver indsendte ansøgninger om myndighedstilladelser (screening i forhold til miljøpåvirkning, byggetilladelse samt nedsivnings- og tilslutningstilladelse for håndtering af forurenet vand fra banen). Som infill er valgt et gummigranulat (TPE). Behandling af VVM-screening blev påbegyndt i administrationen den 23. juni 2025 7. juli 2025. Møde med KIF om udbud, fordi udbuddet skal udsendes senest den 11. juli, og myndighedstilladelser ikke kan nå at foreligge. Det blev i første omgang aftalt at udsende udbuddet med forbehold for myndighedstilladelse. Udbudsmaterialet blev sendt ud den 11. juli. Deadline for kontraktunderskrift var den 8. august for at kunne nå tidsplanen om etablering til uge 44 i 2025. 11. juli 2025. Administrationen udmeldte til KIF at myndighedstilladelserne ikke kan forventes klar til 8. august. Udbuddet blev trukket tilbage, og det blev aftalt, at der afholdes et møde i august. Årsagen til at udbuddet blev trukket tilbage er, at der ikke er afsat tilstrækkeligt tid til myndighedsbehandlingen af det ønskede anlæg, efter ansøgningen er indsendt. Kompleksiteten i myndighedsprojektet I Karlslunde er der (i modsætning til banen i Hundige) tale om anlæg af en ny kunstgræsbane med etablering af lys. Som infill er valgt et gummigranulat. Selv om kunstgræsbanen er planlagt etableret på en eksisterende elitebane, så vil den nye bane øge miljøpåvirkningen af naboer med både lys og støj samt påvirke omgivelserne med forurenet vand fra kunstgræs og gummigranulat. Myndighedsbehandlingen indbefatter som det første en afgørelse på baggrund af en screening af, om der skal foretages en miljøkonsekvensvurdering (VVM) . VVM-materialet og ansøgning om nedsivning/tilslutning af spildevand er et komplekst materiale på flere hundrede sider. VVM-materialet, som skal behandles internt af flere forskellige miljømyndighedsområder, omfatter blandt andet vurdering af: Jord og grundvand, da der søges om delvis nedsivning af spildevand Recipientvurdering, da der søges om at tilslutte spildevand til en regnvandsledning Natur, da Brødmosen ligger tæt på Støj og lys, da der opsættes lysmaster og da banen derfor også kan anvendes om aftenen, hvor støjfølsomheden er større. Bygge- og anlægsaktivitet Evt. byggeaffald Hvis afgørelsen på screeningen skal forventeligt først i partshøring hos de nærmeste naboer. Høringssvarene skal behandles inden afgørelsen kan træffes. Selv hvis afgørelsen bliver, at der ikke skal udarbejdes en miljøkonsekvensvurdering (VVM), kan afgørelsen efterfølgende påklages i fire uger. Tilladelser om nedsivning og udledning af spildevand skal forventeligt i fire ugers høring, og når afgørelsen er truffet, er der en klagefrist på 4 uger. Begge afgørelser kræver grundig behandling af flere typer af miljøsagsbehandlere, da der er tale om komplekse forhold med risiko for miljøpåvirkning af mennesker og miljø. En del af kunstgræsbanen ligger i et område med særlige drikkevandsinteresser. Her skal det vurderes, om de miljøfremmede stoffer i granulat og kunstgræstæppe påvirker grundvandet. Da en del af spildevandet tilsluttes en regnvandsledning, skal det også vurderes, hvordan den recipient der modtager vandet påvirkes. Særligt om støj En afgørelse i Miljø- og Fødevareklagenævnet har bragt usikkerhed i forhold til regulering af støj fra kunstgræsbaner i drift, hvilket komplicerer myndighedsbehandlingen (jf. orientering fra KL vedlagt som bilag 1. Bilaget var også vedlagt ved Byrådets behandling den 23. april 2025, pkt. 30). Jf. nævnsafgørelsen skal vurderingen af støj fra kunstgræsbaner ske med afsæt i de grænseværdier, som Miljøstyrelsen har fastsat for virksomhedsstøj. Dog indeholder Miljøstyrelsens vejledning en henvisning til \"Kløvermarksrapporten\", der jf. en række undersøgelser af støjpåvirkningen fra boldbaner i København, åbner mulighed for en højere støjpåvirkning - efter en konkret vurdering. I flere afgørelser i Miljø- og Fødevareklagenævnet bliver screeningsafgørelserne hjemsendt til kommunerne, fordi støjforholdene ikke er behandlet korrekt. Det fremgår af ansøgningen i Karlslunde, at der i yderperioderne (efter kl 18 og i weekenden) må forventes en mindre overskridelse af Miljøstyrelsens vejledende støjgrænser for ekstern støj fra virksomheder ved de nærmeste boliger. Det fremgår også at lyset forventes at slukke automatisk kl 22.15 alle dage. Det er i den sammenhæng miljømyndighedens opgave på baggrund af ansøgerens oplysninger, at foretage en tilstrækkelig afvejning af på den ene side hensynet til den praktiske virkelighed og på den anden side hensynet til omgivelserne. Der skal sikres mod væsentlige støjgener. Ændret tidsplan Hvis projektet skulle være gennemført jf. tidsplanen i 2025 skulle kontrakt med entreprenøren være underskrevet i starten af august 2025, for at udførelsen kunne starte i uge 34 og afsluttes i uge 43. Det kan ikke nås. Det vides endnu ikke, om myndighedsbehandlingen giver anledning til ændringer til projektet. Udbud af anlægsarbejdet er derfor udskudt, til de endelige myndighedstilladelser foreligger, eller der er større sikkerhed for udfaldet. For at sikre støtte i myndighedsopgaverne og den hurtigst mulige myndighedsbehandling, er en ekstern rådgiver spurgt til om de kan hjælpe med forberedende arbejder på dele af myndighedsopgaverne på miljøområdet. Den eksterne rådgiver har dog først kunne svare i starten af august og deres bud er her, at de vil kunne levere støtten på de relevante myndighedsopgaver omkring midten af oktober. Selv hvis der ikke skal udarbejdes en miljøkonsekvensvurdering (VVM), er det mest sandsynligt, at myndighedsarbejdet tidligst er færdigt i slutningen af oktober/start november. Når udbuddet er gennemført, skal entreprenøren forventeligt have 14 dage til mobilisering og ca. 12 uger til at opføre anlægget. Kunstgræsbaner skal anlægges før det bliver koldt og vejret skal være tørt og stabilt for at sikre ordentlig vedhæftning af kunstgræstæppet. Det gør det usikkert at opføre anlægget sent på året og over vinteren. Det er aftalt med KIF, at der afholdes møde i starten af august omkring den videre proces. KIF kan anvende kunstgræsbanen i Greve Idrætscenter til de kampe, der skal afvikles i 2025-2026. Lovgrundlag Miljøloven og bygningsreglementet. Økonomiske konsekvenser Sagen har ingen økonomiske konsekvenser. Der kan blive en økonomisk udfordring afhængig af eventuelle krav som følge af myndighedstilladelser samt udbudsresultatet. Høring Der er ikke høringspligt i denne sag . Kommunikation Der kommunikeres videre med KIF omkring planlægningen af kunstgræsbanen. Tidsplan Myndighedstilladelser forventes at være klar i oktober antaget, at rådgiver har belyst ansøgningerne tilstrækkeligt, og at der bliver mulighed for ekstern rådgivning. Derefter skal nogle af tilladelserne i partshøring, tilrettes og siden i offentlig høring i fire uger.", "source_path": "data/greve/raw_dagsordener/Klima-, Teknik- og Miljøudvalget_2025-08-14T08:00:00+02:00_a01b9568-ce47-4fca-b9b1-18f0036dacfc.json", "meeting_year": 2025, "meeting_month": 8, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "a01b9568-ce47-4fca-b9b1-18f0036dacfc", "chunk_id": "a01b9568-ce47-4fca-b9b1-18f0036dacfc_21_html_fragment_chunk1", "section_type": "html_fragment", "section_title": "Kunstgræsbane i Karlslunde - tidsplan", "committee": "Klima-, Teknik- og Miljøudvalget", "meeting_date": "2025-08-14T08:00:00+02:00", "case_number": "25-002144", "agenda_index": 21, "text": "Den eksterne rådgiver har dog først kunne svare i starten af august og deres bud er her, at de vil kunne levere støtten på de relevante myndighedsopgaver omkring midten af oktober. Selv hvis der ikke skal udarbejdes en miljøkonsekvensvurdering (VVM), er det mest sandsynligt, at myndighedsarbejdet tidligst er færdigt i slutningen af oktober/start november. Når udbuddet er gennemført, skal entreprenøren forventeligt have 14 dage til mobilisering og ca. 12 uger til at opføre anlægget. Kunstgræsbaner skal anlægges før det bliver koldt og vejret skal være tørt og stabilt for at sikre ordentlig vedhæftning af kunstgræstæppet. Det gør det usikkert at opføre anlægget sent på året og over vinteren. Det er aftalt med KIF, at der afholdes møde i starten af august omkring den videre proces. KIF kan anvende kunstgræsbanen i Greve Idrætscenter til de kampe, der skal afvikles i 2025-2026. Lovgrundlag Miljøloven og bygningsreglementet. Økonomiske konsekvenser Sagen har ingen økonomiske konsekvenser. Der kan blive en økonomisk udfordring afhængig af eventuelle krav som følge af myndighedstilladelser samt udbudsresultatet. Høring Der er ikke høringspligt i denne sag . Kommunikation Der kommunikeres videre med KIF omkring planlægningen af kunstgræsbanen. Tidsplan Myndighedstilladelser forventes at være klar i oktober antaget, at rådgiver har belyst ansøgningerne tilstrækkeligt, og at der bliver mulighed for ekstern rådgivning. Derefter skal nogle af tilladelserne i partshøring, tilrettes og siden i offentlig høring i fire uger. På afgørelsen om VVM er der desuden fire ugers klagefrist, som kan have opsættende virkning. Når myndighedsbehandlingen er færdig og projektet evt. er tilrettet, skal anlæg af banen i udbud. Da banen ikke kan anlægges, når det er koldt og vådt, forventes det først muligt at etablere banen i foråret 2026. Den nærmere tidsplanen aftales med Karlslunde Idrætsforening.", "source_path": "data/greve/raw_dagsordener/Klima-, Teknik- og Miljøudvalget_2025-08-14T08:00:00+02:00_a01b9568-ce47-4fca-b9b1-18f0036dacfc.json", "meeting_year": 2025, "meeting_month": 8, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "a01b9568-ce47-4fca-b9b1-18f0036dacfc", "chunk_id": "a01b9568-ce47-4fca-b9b1-18f0036dacfc_22_html_fragment_chunk0", "section_type": "html_fragment", "section_title": "Lukket: Henvendelser til formanden ", "committee": "Klima-, Teknik- og Miljøudvalget", "meeting_date": "2025-08-14T08:00:00+02:00", "case_number": "", "agenda_index": 22, "text": "Orienteringen blev taget til efterretning.", "source_path": "data/greve/raw_dagsordener/Klima-, Teknik- og Miljøudvalget_2025-08-14T08:00:00+02:00_a01b9568-ce47-4fca-b9b1-18f0036dacfc.json", "meeting_year": 2025, "meeting_month": 8, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "a01b9568-ce47-4fca-b9b1-18f0036dacfc", "chunk_id": "a01b9568-ce47-4fca-b9b1-18f0036dacfc_23_html_fragment_chunk0", "section_type": "html_fragment", "section_title": "Orientering fra formanden/gensidig orientering", "committee": "Klima-, Teknik- og Miljøudvalget", "meeting_date": "2025-08-14T08:00:00+02:00", "case_number": "", "agenda_index": 23, "text": "Beslutning Orienteringen blev taget til efterretning. Udvalget beder administrationen opfordre borgere til at klippe hæk. Fremstilling Sagsprocedure Klima-, Teknik- og Miljøudvalget. Resume Formanden og udvalgets medlemmer orienterer om aktuelle emner. Indstilling Administrationen indstiller, at orienteringer tages til efterretning.", "source_path": "data/greve/raw_dagsordener/Klima-, Teknik- og Miljøudvalget_2025-08-14T08:00:00+02:00_a01b9568-ce47-4fca-b9b1-18f0036dacfc.json", "meeting_year": 2025, "meeting_month": 8, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "a01b9568-ce47-4fca-b9b1-18f0036dacfc", "chunk_id": "a01b9568-ce47-4fca-b9b1-18f0036dacfc_24_html_fragment_chunk0", "section_type": "html_fragment", "section_title": "Huskeliste og orientering fra administrationen", "committee": "Klima-, Teknik- og Miljøudvalget", "meeting_date": "2025-08-14T08:00:00+02:00", "case_number": "", "agenda_index": 24, "text": "Beslutning Orienteringen blev taget til efterretning. Udvalget ønsker fremover ikke en oversigt over byggesagsbehandlingstider på hvert møde. Næste oversigt fremlægges på mødet i oktober. Udvalget ønsker ikke længere status på Strandskolen, da byggeriet er færdigt. Administrationen orienterede yderligere om, at referat fra Natur- og Miljørådets møde den 17. juni 2025 med bilag kan ses på kommunens hjemmeside. Referatet er desuden vedlagt her. Fremstilling Sagsprocedure Klima-, Teknik- og Miljøudvalget. Resume Administrationen orienterer om aktuelle emner. Indstilling Administrationen indstiller, at orienteringer tages til efterretning. Sagsbeskrivelse Nyhedsbrev Kommunernes Klimahandlingsudvalg Kommunernes Klimahandlingsudvalg har udsendt nyhedsbrev i juni 2025 jf. vedlagte bilag 1. Administrationen opfordrer Klima-, Teknik- og Miljøudvalgets medlemmer til selv at tilmelde sig nyhedsbrevet, hvis de ønsker at modtage dette fremadrettet. Referater fra de Lokale Grønne Treparter Referater fra de Lokale Grønne Treparter fremlægges for Klima-, Teknik- og Miljøudvalget. Grønt Trepart – Køge Bugt Her er der etableret en hjemmeside ( www.koege.dk/politik/byraad-og-udvalg/groen-trepart-koege-bugt-nyheder ), som alle kan orientere sig i og hvor nyhedsbrevene vil være det primære indhold på hjemmesiden. Det er muligt for alle at tilmelde sig nyhedsbrevet. Nyhedsbrevene bliver ikke forelagt på udvalgsmøderne. Der har været afholdt et møde den 20. juni 2025 – referat er vedlagt (jf. bilag 2 ) Næste møde er planlagt til den 18. september 2025. Grøn Trepart – Isefjord og Roskilde fjord Her er der også etableret en hjemmeside ( www.lejre.dk/om-kommunen/klima-og-groen-omstilling/lokal-trepart-for-isefjord-og-roskilde-fjord ), som alle kan orientere sig i. I denne trepart har der været møde den 10. juni, og materiale fra mødet vedlægges som bilag 3-6. Næste møde er planlagt til den 24. september 2025. Greve Kommune er passivt medlem og deltager som udgangspunkt ikke. Status på arbejdet med byggesagsbehandlingen Klima-, Teknik- og Miljøudvalget besluttede den 9. januar 2025 (pkt. 10), at udvalget fremover skal have statistik over byggesagsbehandlingen på hvert møde. På mødet den 6. februar 2025 (pkt. 16) blev skabelonen for den ønskede statistik besluttet. Vedlagt er seneste overblik over byggesagsbehandlingstider (jf. b ilag 7) og desuden en status på udviklingsarbejdet (jf. bilag 8). Øresundsvandsamarbejdet indgiver fælles høringssvar til Havstrategiens tilstandsvurdering Øresundsvandsamarbejdet (ØSV) har udarbejdet et fælles høringssvar i forbindelse med høring af Danmarks Havstrategi III (jf. bilag 9). Første del af Danmarks Havstrategi III beskriver den nuværende miljøtilstand i havet og sætter mål for den ønskede tilstand. I høringssvaret anbefaler ØSV, at tilstandsvurderingerne skal inddrage de samlede (kumulative) effekter, når der planlægges nye kystanlægsprojekter i Øresund. De anbefales også et tættere samarbejde mellem Danmark og Sverige om udvikling af fælles standarder for, hvordan man måler og vurderer disse påvirkninger. Formålet med høringssvaret er at fremhæve ØSVs synspunkter og anbefalinger, som kan styrke tilstandsvurderingen. Status på arbejdet med ny forening til privat medfinansiering af strandrensning På mødet Byrådets møde den 25. juni 2025, pkt. 44, principgodkendte Byrådet forslag til Strandlaugets nye vedtægter. Formålet var jf. opgave i budgetforliget 2024-27, at opnå en forening, der opkræver kontingenter til privat medfinansiering af strandrensningen. Administrationen har orienteret Strandlauget om Byrådets principbeslutning om de nye vedtægter, men Strandlauget har nu meddelt (jf. vedlagte mail bilag 10), at de er bekymrede for en passus i budgetforliget, som de ønsker en afklaring af, hvis de skal gå videre med at oprette en forening, der opkræver kontingent til at supplere den kommunale strandrensning. I mailen skriver Strandlauget \"Der er en passus, vi absolut ikke kan acceptere\". Den passus, der henvises til, er nedenstående, som stammer fra budgetlægningen for 2024-2027: \" Forligsgruppen ønsker at understøtte facilitering af borgerinddragelse, så der kan dannes en forening. Formålet er, at borgerne fremadrettet selv finansierer et højere serviceniveau på strandrensning, med henblik på at kommunen kan reducere de kommunale udgifter .\" Administrationen har forklaret, at det jf. Klima-, Teknik- og Miljøudvalgets protokol fra mødet en 21. november 2024, pkt. 14, ikke er vedtaget, at formålet med foreningen er besparelser, men at formålet er at supplere den kommunale økonomi. Administrationen har ligeledes forklaret, at det ikke vil være muligt at stille en garanti for, hvordan budgettet til strandrensning kommer til at se ud i al fremtid, og at der derfor ikke er mulighed for at afklare spørgsmålet yderligere. Administrationen kan ikke komme længere med opgaven om at facilitere en forening, og Strandlauget orienteres om dette. Det bemærkes, at Strandlaugets vedtægter allerede i dag indeholder bestemmelsen: ” ...I det omfang bestyrelsen har truffet beslutning herom, kan aktiviteterne endvidere finansieres via bidrag fra privatpersoner, virksomheder etc. ”. Omgørelse af Udvalgets beslutning om Mosede Strandvej 35 Greve Kommune har i november 2024 modtaget ansøgning om byggetilladelse til opførelse af fritliggende dobbelthus på adressen Mosede Strandvej 35 i Karlslunde. Der blev i den anledning søgt om dispensation fra lokalplan 12.50, § 6.1 som angiver, at alt regnvand skal håndteres med LAR-løsninger. Ansøger ønsker at at tilslutte regnvand til den eksisterende regnvandsledning. Administrationen fremlagde sagen til politisk behandling og Klima-, Teknik- og Miljøudvalget besluttede den 4. juni 2025 (pkt. 18), at der skal meddeles afslag på dispensation fra lokalplan vedrørende regnvand, da udvalget ønsker at fastholde, at der skal ske nedsivning af regnvand i området. Administrationen er siden blevet i tvivl, om det er lokalplanen eller spildevandsplanen der vægter højst, da de to planer går mod hinanden i dette spørgsmål. Spørgsmålet er derfor efterfølgende afklaret ved en jurist. Ejendommen er omfattet af spildevandsplanens kloakopland A2 og A5, der udlægger oplandet til separatkloakering. Spildevandsselskabet har forsyningspligt i overensstemmelse hermed, og grundejeren har tilslutningspligt, når stikledning er ført frem til grundgrænsen. Dette kan lokalplanen ikke ændre på, hvorfor der må meddeles dispensation fra bestemmelsen om, at grundejerne skal håndtere regnvand på egen grund. Administrationen meddeler derfor dispensation til det ansøgte og vil fremover behandle denne type dispensationer administrativt, da der ikke kan meddeles afslag. Status Strandskolen Vedlagt fortroligt notat vedr. status for renovering af Strandskolen 2. kvartal 2025 (jf. bilag 11). Høringssvar udvidelse af Ring 4 Vejdirektoratet planlægger at udvide motorring 4 syd til tolv spor i stedet for ti, samt at tilføje en rampe til bilister, der kører mod nord fra Køge Bugt Motorvejen og ind på Motorring 4. Projektet vil øge støjpåvirkningen af borgere og arealer i Greve Kommune, og Vejdirektoratet arbejder derfor med forskellige løsninger for støjafskærmning. Vejdirektoratet har sendt miljøkonsekvensvurderingen med blandt andet forskellige støjafskærmninger i projektet i offentlig høring til og med den 25. august 2025. Administrationen har udarbejdet et udkast til høringssvar (jf. bilag 12). Hovedpointen i høringssvaret er, at Greve Kommune appellerer til at vælge ”Hovedløsningen”, som ifølge Vejdirektoratets egne tal vil skabe mindst mulig støjbelastning af boliger og grønne arealer, da støjskærmene i denne løsning strækker sig længere og dermed afskærmer mere. Status på tagudskiftning ved materielgården, Svejsegangen Der blev i budget 2024-2027 bevilliget 3,0 mio. kr. til udskiftning af fire tage på materielgården, der ligger på Svejsegangen 1, og som er udlejet til Forstas. Midlerne var baseret på en forventning om, at der ikke var asbest i tagene, da det ikke har været tilfældet ved anden tagrenovering på matriklen for nogle år tilbage. Der er dog fundet asbest i tagene efter en forundersøgelse af tagene. Dette har medført øgede omkostninger i forhold til det oprindelige budget. På den baggrund har administrationen prioriteret at udskifte de to mest kritiske tage – på henholdsvis Saltladen og Værkstedsbygningen. Disse tage udgjorde den største risiko for følgeskader, med betydelige økonomiske konsekvenser. Gennem forhandlinger med entreprenørerne, der skal udføre tagudskiftningen, har det været muligt at gennemføre disse arbejder inden for den oprindelige bevilling. Det har dog været nødvendigt at udskyde udskiftningen af tagene på mandskabsbygningen og overdækningen. De indhentede tilbud for disse arbejder lyder på samlet 1,5 mio. kr. Administrationen vil fortsat overvåge tilstanden af disse tage, med en forventning om, at de vil kræve udbedring inden for en årrække. Der forventes derfor fremlagt en sag om finansiering af de resterende tagudskiftninger på 1,5 mio. kr. i forbindelse med genopretningspuljen i 2026-2027. Den Grønne Fællesskabspris Den Grønne Fællesskabspris på 5.000 kr. overrækkes igen i år på Frivillig Fredag, den 26. september 2025. Prisen indgår som et tiltag i klimahandleplanen og er en anerkendelse af en forenings klimaarbejde. Kommunen anvender de indstillede foreningers arbejde som inspiration for andre foreninger. Udvalgsformanden for Klima-, Teknik- og Miljøudvalget inviteres igen i år til at overrække prisen.", "source_path": "data/greve/raw_dagsordener/Klima-, Teknik- og Miljøudvalget_2025-08-14T08:00:00+02:00_a01b9568-ce47-4fca-b9b1-18f0036dacfc.json", "meeting_year": 2025, "meeting_month": 8, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "a01b9568-ce47-4fca-b9b1-18f0036dacfc", "chunk_id": "a01b9568-ce47-4fca-b9b1-18f0036dacfc_25_html_fragment_chunk0", "section_type": "html_fragment", "section_title": "Klima-, Teknik- og Miljøudvalgets mødekalender 2025", "committee": "Klima-, Teknik- og Miljøudvalget", "meeting_date": "2025-08-14T08:00:00+02:00", "case_number": "", "agenda_index": 25, "text": "Beslutning Orienteringen blev taget til efterretning. Fremstilling Sagsprocedure Klima-, Teknik- og Miljøudvalget. Resume Der gives et overblik over møder og aktiviteter. Indstilling Administrationen indstiller, at orienteringen tages til efterretning. Sagsbeskrivelse Møde- og aktivitetskalenderen er vedlagt som bilag.", "source_path": "data/greve/raw_dagsordener/Klima-, Teknik- og Miljøudvalget_2025-08-14T08:00:00+02:00_a01b9568-ce47-4fca-b9b1-18f0036dacfc.json", "meeting_year": 2025, "meeting_month": 8, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "a01b9568-ce47-4fca-b9b1-18f0036dacfc", "chunk_id": "a01b9568-ce47-4fca-b9b1-18f0036dacfc_26_html_fragment_chunk0", "section_type": "html_fragment", "section_title": "Underskriftsark", "committee": "Klima-, Teknik- og Miljøudvalget", "meeting_date": "2025-08-14T08:00:00+02:00", "case_number": "", "agenda_index": 26, "text": "Fremstilling Sagsprocedure Klima-, Teknik- og Miljøudvalget. Resume Elektronisk underskriftsark.", "source_path": "data/greve/raw_dagsordener/Klima-, Teknik- og Miljøudvalget_2025-08-14T08:00:00+02:00_a01b9568-ce47-4fca-b9b1-18f0036dacfc.json", "meeting_year": 2025, "meeting_month": 8, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
