{"document_id": "6ada2cf6-a54e-4114-98b9-4ada590154e3", "chunk_id": "6ada2cf6-a54e-4114-98b9-4ada590154e3_0_html_fragment_chunk0", "section_type": "html_fragment", "section_title": "Godkendelse af dagsorden", "committee": "Plan- og Tryghedsudvalget", "meeting_date": "2025-02-04T16:00:00+01:00", "case_number": "", "agenda_index": 0, "text": "Beslutning Godkendt. Afbud: Conni Bergendorff Fremstilling Sagsprocedure Plan- og Tryghedsudvalget. Resume Godkendelse af dagsorden. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Plan- og Tryghedsudvalget_2025-02-04T16:00:00+01:00_6ada2cf6-a54e-4114-98b9-4ada590154e3.json", "meeting_year": 2025, "meeting_month": 2, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "6ada2cf6-a54e-4114-98b9-4ada590154e3", "chunk_id": "6ada2cf6-a54e-4114-98b9-4ada590154e3_1_html_fragment_chunk0", "section_type": "html_fragment", "section_title": "Prioritering af lokalplaner, februar 2025", "committee": "Plan- og Tryghedsudvalget", "meeting_date": "2025-02-04T16:00:00+01:00", "case_number": "19-011922K", "agenda_index": 1, "text": "Beslutning Udvalget ønsker, at administrationen vender tilbage med plan for, hvordan der kan optimeres på processen for udarbejdelse af lokalplaner, med fokus på, at det sikres, at der ikke er dobbeltarbejde fx i forhold til arbejdet med byggesagsbehandling. Det skal sikres at hovedfokus er på lokalplanens formål, der skal danne rammen for den efterfølgende byggesagsbehandling. For at sikre fremdrift, er ønsket at ansøger tilbydes at deltage i alle møder i forbindelse med udarbejdelse af lokalplanen, herunder også de møder, der normalt tænkes som interne. Udvalget beder administrationen om at inddrage erfaringer fra andre kommuner i arbejdet med at optimere sagsgange og procedurer. Afbud: Conni Bergendorff Fremstilling Sagsprocedure Plan- og Tryghedsudvalget. Resume Sagen beskriver, hvilke lokalplaner (herunder byudviklingsprojekter) administrationen pt. arbejder på, samt påtænker at igangsætte i 2025 og fremadrettet. Der er pt. flere lokalplaner, end der er ressourcer til at udarbejde. Der er derfor behov for, at Plan- og Tryghedsudvalget træffer beslutning om prioriteringen. Indstilling Administrationen indstiller, at den i sagen fremlagte prioritering af lokalplaner (jf. bilag 1 - tabel 1) godkendes . Sagsbeskrivelse På Plan- og Tryghedsudvalgets møde den 10. juni 2025 (pkt. 3) besluttede udvalget den seneste prioritering af loka lplaner. Der fremlægges her forslag til en opdateret prioriteret liste over, hvilke lokalplaner administrationen arbejder med og forventer igangsat i 2025 og fremadrettet (jf. bilag 1 - tabel 1), og hvilke der slet ikke prioriteres i øjeblikket (jf. bilag 1 - tabel 2). Administrationen kan med de n nuværende bemanding typisk arbejde med maks. fem - seks lokalplaner i proces på samme tid. Der er pt. 14 lokalplaner på tabel 1, som er listen over de lokalplaner, som administrationen arbejder med. Det betyder, at nogle af lokalplanerne i tabel 1 ikke kan prioriteres lige så højt. Der er pt. forskellige lokalplaner af stor bet ydning for Greve Kommune som fx salgsarbejde, Mosede Fort og udvikling af Strandparken. Desuden gør administrationen opmærksom på, at arbejdet med kommuneplanen pågår pt. og har en stram tidsplan. Afsluttede lokalplaner Siden udvalget besluttede prioriteringen af lokalplaner den 10. juni 2024 (pkt. 3) er der vedtaget fem lokalplaner: Lokalplan nr. 14.59 for legeplads og boldfælled ved Møllehaven, Karlslunde Landsby Lokalplan nr. 11.59 for transport- og distributionserhverv ved Kildebrøndevej 60 Lokalplan nr. 12.51 for ny daginstitution ved Greve Borgerhus Lokalplan nr. 15.26 for boliger ved Industrilunden 1 og 3 i Tune Lokalplan nr. 15.27 for boliger ved Industrisvinget 1, 3 og 5 i Tune Nye lokalplaner på listen Der er kommet to nye lokalplaner/projekter på listen siden 10. juni 2024 (pkt. 3): Etablering af støjvolde mv. jf. kommunens støjhandlingsplan Byvejen 15A-15D Byvejen handler om salg af utidssvarende boliger, og dette forudsætter en ny lokalplan. Udvalget bedes drøfte og prioritere listen af lokalplaner i tabel 1 (jf. bilag 1), herunder beslutte om der er nogle af de nævnte lokalplaner af type B, der skal flyttes ned under \"Øvrige lokalplaner\". Lovgrundlag Planloven. Økonomiske konsekvenser En række af lokalplanerne er forbundet med et kommunalt grundsalg. Gennemførelsen af disse har betydning for kommunens budget. Desuden kan en del lokalplaner medføre udgifter i form af anlæg til infrastruktur. Administrationen vil så vidt muligt gøre opmærksom på dette i igangsættelsessagen. Øvrige konsekvenser Arbejdet med de mange lokalplaner giver et træk på ressourcer på andre myndighedsområder (miljø, byg, vej og jura). Det gælder både de lokalplaner, der er igangsat, men også forarbejderne på de projekter, som ligger i kategorien \"kommende lokalplaner\". Der er også en række afledte sager, når der efterfølgende skal udstedes byggetilladelser, behandles vejadgange og gives tilladelser vedrørende f.eks. afledning af regn- og spildevand med videre i de nye lokalplaner. Det skal ses i sammenhæng med den høje byggeaktivitet både for kommunen selv, men også i kommunen helt generelt. Høring Der er ikke høringspligt i denne sag . Tidsplan Den prioriterede liste er ikke et udtryk for den rækkefølge, som lokalplanerne bliver fremlagt politisk, men er et udtryk for den rækkefølge, som arbejdet med planerne prioriteres i. Det er nødvendigt at prioritere, hvilke lokalplaner der skal arbejdes med, da der er rigtig mange bygherrer, som ønsker, at netop deres lokalplan bliver udarbejdet hurtigt. Det er helt almindeligt, at bygherrer udarbejder redegørelser, skitser, kortbilag, ønsker til bestemmelser med videre som en hjælp i forbindelse med lokalplanarbejdet. Når der er 5-6 lokalplaner i proces på samme tid, tager det typisk 12 måneder at udarbejde en lokalplan, inklusiv materialet fra bygherre, de politiske behandlinger og offentlige høringsprocesser. Øvrige forhold Enhedschef for Plan, Vej og Trafik, Maja Bagge Lillelund deltager på mødet.", "source_path": "data/greve/raw_dagsordener/Plan- og Tryghedsudvalget_2025-02-04T16:00:00+01:00_6ada2cf6-a54e-4114-98b9-4ada590154e3.json", "meeting_year": 2025, "meeting_month": 2, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "6ada2cf6-a54e-4114-98b9-4ada590154e3", "chunk_id": "6ada2cf6-a54e-4114-98b9-4ada590154e3_2_html_fragment_chunk0", "section_type": "html_fragment", "section_title": "Tune Skole Lunden og plejecenter i Tune - videre proces", "committee": "Plan- og Tryghedsudvalget", "meeting_date": "2025-02-04T16:00:00+01:00", "case_number": "23-013055", "agenda_index": 2, "text": "Beslutning 1. Anbefales ikke, idet udvalget anbefaler, at der alene arbejdes videre med udbud af område X. 2. Anbefales. 3. Anbefales. Afbud: Conni Bergendorff Fremstilling Sagsprocedure Plan- og Tryghedsudvalget, Økonomiudvalget og Byrådet. Resume Grunden ved Tune Skole Lunden skal udvikles. Opførelsen af Tune Plejecenter er sat i stå. Der er behov for et plejecenter, så enten kan Tune Plejecenter genudbydes under samme plangrundlag eller et nyt, eller grunden ved Tune Skole Lunden og området som var tiltænkt plejecentret kan tænkes sammen i en helhed. Byrådet skal træffe beslutning om hvilken retning, der skal arbejdes i. Indstilling Administrationen indstiller, at det videre arbejde med scenarie C, dvs. udbud af hele Lundegårdsområdet inkl. området omfattet af lokalplan nr. 15.24 for Tune Plejecenter, godkendes, at udarbejdelse af en helhedsplan for Lundegårdsområdet godkendes, og at udvidelse af den etablerede referencegruppe med relevante interessenter ifm. plejecentret og løbende inddragelse af helhedsplanen godkendes. Sagsbeskrivelse På Byrådsmødet den 27. april 2020 (pkt. 18) blev det besluttet at bygge et plejecenter i Tune ved Lunden (jf. område Y, bilag 1), og et nyt plangrundlag blev vedtaget den 6. marts 2023 (Lokalplan nr. 15.24). Samling af skolen blev efterfølgende besluttet på Byrådsmøde den 19. juni 2023 (pkt. 12). Efterfølgende besluttede Byrådet den 17. april 2024 (pkt. 8) at arbejde videre med salg af grunden ved Tune Skole Lunden (jf. område X, bilag 1) med en protokol om, at \" der først tages endelig stilling, når mulighederne for området er belyst fx i forhold til kapacitet, infrastruktur, antal og omfang af boliger\" , samt at kapacitets- og anvendelsesanalysen igangsættes \" med særligt fokus på muligheden for at udvikle seniorboliger/-bofællesskaber .\" Både analyse og det indledende arbejde mod et evt. salg af området ved Tune Skole Lunden har taget udgangspunkt i planerne om opførelse af et plejecenter på grunden nordøst for skolegrunden (jf. område Y, bilag 1). Grunden er udmatrikuleret. Boligselskabet Sjælland har den 14. januar 2025 meddelt Greve Kommune, at boligselskabet frafalder projektet med at opføre et plejecenter med 72 boliger i Tune ved Lunden. Da boligselskabet dermed ikke gennemfører projektet, annulleres Greve Kommunes salg af grunden. Greve Kommune skal derfor planlægge etableringen af et nyt plejecenter, og der er nu mulighed for at tænke projekterne sammen og lave én samlet udvikling af området (Lundegårdsområdet) bestående af: Tune Skole Lunden (område X), arealet hvor plejecenteret skulle ligge (område Y) og arealet ved Borgerhuset (område Z), se bilag 1. Disse områder er alle kommunalt ejede, og en del af det samlede område er udlagt til offentlige formål (med mulighed for omdannelse til boligformål) og resten er udlagt til rekreativt område, jf. den gældende kommuneplan (jf. bilag 2). Scenarier for et nyt plejecenter i Tune Behovet for plejeboliger betyder, at opførelse af et nyt plejecenter er den mest hastende opgave. Administrationen vurderer , at der umiddelbart er tre mulige scenarier for opførelse af et plejecenter i Tune: Genudbyde plejecenter med samme placering og gældende lokalplan. Fordelen her er, at et nyt plejecenter hurtigere kan bygges, hvis den gældende lokalplan udnyttes. Ulempen er, at den gældende lokalplan er en projektlokalplan, som det vurderes urealistisk, at andre boligselskaber vil kunne realisere, når Boligselskabet Sjælland ikke kan. Derfor kan administrationen ikke anbefale dette scenarie. Genudbyde plejecenter med samme placering og en ny lokalplan. Fordelen ved dette scenarie er, at administrationen hurtigere kan gå i gang med at udarbejde et nyt plangrundlag, hvilket potentielt resulterer i en hurtigere opførelse af et plejecenter. Ulempen er, at området ikke bliver tænkt i sammenhæng med resten af området og de omkringliggende funktioner, og at en anden placering i området kan være mere oplagt. I scenarie A og B arbejder administrationen videre med et evt. salg af Tune Skole Lunden (område X) som hidtil. Udbyde hele arealet, dvs. område X+Y+Z (Lundegårdsområdet) (se bilag 1). Fordelen ved dette scenarie er, at man kan få en samlet plan for området i sin helhed med mulighed for bedre placeringer og sammenhæng af funktioner i fx en gennemgående grøn struktur. Ulempen er, at tidshorisonten for et nyt plejecenter vil blive yderligere udskudt. Da det alligevel bliver nødvendigt med midlertidige foranstaltninger for plejeboliger, er der flere fordele ved at lave en samlet plan for Lundegårdsområdet som opvejer en yderligere udskydelse, og derfor anbefaler administrationen dette scenarie. Der arbejdes med forskellige midlertidige løsninger i en sag om \"Mulighed for midlertidig plejekapacitet\", som fremlægges parallelt med denne sag for Sundheds- og Omsorgsudvalget samt Klima-, Teknik- og Miljøudvalget videre til Økonomiudvalget og Byrådet. Scenarie C - politisk proces og borgerinvolvering: I scenarie C skal der senere træffes beslutning om, hvilke funktioner, der er behov for i området, en udbudsmodel, herunder udpegning af salgsareal. Mulige funktioner i området kunne være plejecenter, daginstitution, seniorvenlige boliger, borgerhus og rekreative grønne områder. Der er tale om et stort område med mulighed for mange funktioner, og derfor anbefaler administrationen, at der udarbejdes en helhedsplan ift. udvikling og disponering af området. Den kan enten udarbejdes af ekstern rådgiver inden udbud eller som en del af udbuddet. Sager til politisk behandling Hvis scenarie C vælges, vil administrationen fremlægge en sag, hvor der kan træffes politisk beslutning om, hvilke mere konkrete funktioner, der skal indgå i området, herunder fx. antal boliger i et plejecenter og evt. etapeopdeling af udviklingen af omr ådet. Administrationen vil ligeledes beskrive mulige scenarier for den offentlige daginstitution Lundebo, der ligger midt i området. Herunder vil det også være relevant at se på kapaciteten af de private og offentlige institutioner i området. På baggrund af retningen i den kommende sag, vil admi nistrationen fremlægge en efterfølgende sag, hvor udbudsmodeller præsenteres, herunder fx. forkøbsret eller almindeligt udbud med kriterier. I denne sag vil de overordnede rammer for udbuddet også blive skitseret, herunder fordele og ulemper ift. hvornår der udarbejdes en helhedsplan for området Endelig vil der blive fremlagt en sag, hvor selve udbuddet fremlægges. Borgerinvolvering Det anbefales at gennemføre en borgervandring for at sikre bred involvering af hele Tune by samt inddrage den referencegruppe, der tidligere har været inde over projektet med plejecenteret i Tune. Det er en mulighed at udvide gruppen med relevante interessenter for at dække bredere ift. nye funktioner i området, såsom dagtilbud mv. Derudover bør Bystrategisk Råd (eller enkelte medlemmer herfra) få mulighed for at blive inddraget i referencegruppen. Gruppen vil allerede blive inddraget så tidligt som muligt for at give input på hvilke funktioner, der ønskes i området. Herefter vil gruppen løbende blive inddraget efter behov. Byudvikling af Lundegårdsområdet og behov for kommunal service Som nævnt indledningsvis har Byrådet besluttet, at der som led i beslutningsgrundlaget for et evt. salg af arealerne ved Lunden, skal foretages en vurdering af, hvad opførelsen af nye boliger i Tune ville betyde for behovet for kommunale service. Hvis der bygges boliger på en del af Lundegårdsområdet, vil det tiltrække nye borgere og dermed give anledning til behov for kommunal service. Tune ligger isoleret fra de øvrige bydele i kommunen, og det er derfor vigtigt at kapaciteten i de kommunale services i form af dagtilbud, skole og ældrepleje også fremover vil være til stede i bydelen. I kapacitetsanalysen (jf. bilag 3) er der foretaget en vurdering af, hvordan kapaciteten i den kommunale service vil blive påvirket, hvis der bygges seniorboliger på en del af Lundegårdsområdet, og der samtidigt bygges andre steder i Tune, hvor kommuneplanen giver muligheder for boliger i første halvdel af kommuneplanens planperiode. Hvis der bygges seniorboliger på Lundegårdsområdet, er det i analysen forudsat, at 20 % af tilflytterne kommer fra andre kommuner, mens 80 % fraflytter en bolig i Greve Kommune. Da hovedparten af seniorerne forudsættes at fraflytte en bolig i kommunen, er det i analysen forudsat, at der sker en tilflytning af nye familier til disse boliger, som vil medføre behov for institutioner mm. Dagtilbudsområdet På dagtilbudsområdet viser analysen, at den fremtidige byudvikling ikke i sig selv vil kræve udbygning af kapaciteten, men at flere borgere vil forstærke de udfordringer, som den seneste institutionsprognose peger på, der kan opstå fra omkring år 2028. I analysen forudsættes det, at kapaciteten på Lundebo samt den privatejede institution Lundegården opretholdes. Skoleområdet På skoleområdet viser den seneste prognose, at der vil være behov for at etablere nye klasser fra omkring år 2031. Denne tendens vil også forstærkes af udvikling af Lundegårdsområdet, som vil medføre flere elever, men det vil ikke i sig selv skabe nye udfordringer, og når det løses ved fx sammenlægning af klasser, vil der også være plads til de ekstra elever, som er resultatet af nyt boligbyggeri. Ældreområdet Da 80 % af tilflytterne til seniorboligerne forudsættes allerede at være borgere i Greve Kommune, forventes der ikke væsentligt flere seniorer i kommunen, hvis man bygger seniorboliger på Lundegårdsområdet. Befolkningsudviklingen betyder dog, at den nuværende hjemmeplejeenhed i Skolegade i Tune på sigt bliver for lille, og at der bliver behov for at udvide med en enhed mere i Tune. Da kapacitetsanalysen blev udarbejdet, var det forudsat, at Boligselskabet Sjællands plejecenter blev bygget. Administrationen vil i de følgende sager undersøge, hvad udskydelsen af et plejecenter i Tune betyder for plejeboligkapaciteten, og om det fx vil være relevant at genoverveje antallet af pladser.", "source_path": "data/greve/raw_dagsordener/Plan- og Tryghedsudvalget_2025-02-04T16:00:00+01:00_6ada2cf6-a54e-4114-98b9-4ada590154e3.json", "meeting_year": 2025, "meeting_month": 2, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "6ada2cf6-a54e-4114-98b9-4ada590154e3", "chunk_id": "6ada2cf6-a54e-4114-98b9-4ada590154e3_2_html_fragment_chunk1", "section_type": "html_fragment", "section_title": "Tune Skole Lunden og plejecenter i Tune - videre proces", "committee": "Plan- og Tryghedsudvalget", "meeting_date": "2025-02-04T16:00:00+01:00", "case_number": "23-013055", "agenda_index": 2, "text": "mm. Dagtilbudsområdet På dagtilbudsområdet viser analysen, at den fremtidige byudvikling ikke i sig selv vil kræve udbygning af kapaciteten, men at flere borgere vil forstærke de udfordringer, som den seneste institutionsprognose peger på, der kan opstå fra omkring år 2028. I analysen forudsættes det, at kapaciteten på Lundebo samt den privatejede institution Lundegården opretholdes. Skoleområdet På skoleområdet viser den seneste prognose, at der vil være behov for at etablere nye klasser fra omkring år 2031. Denne tendens vil også forstærkes af udvikling af Lundegårdsområdet, som vil medføre flere elever, men det vil ikke i sig selv skabe nye udfordringer, og når det løses ved fx sammenlægning af klasser, vil der også være plads til de ekstra elever, som er resultatet af nyt boligbyggeri. Ældreområdet Da 80 % af tilflytterne til seniorboligerne forudsættes allerede at være borgere i Greve Kommune, forventes der ikke væsentligt flere seniorer i kommunen, hvis man bygger seniorboliger på Lundegårdsområdet. Befolkningsudviklingen betyder dog, at den nuværende hjemmeplejeenhed i Skolegade i Tune på sigt bliver for lille, og at der bliver behov for at udvide med en enhed mere i Tune. Da kapacitetsanalysen blev udarbejdet, var det forudsat, at Boligselskabet Sjællands plejecenter blev bygget. Administrationen vil i de følgende sager undersøge, hvad udskydelsen af et plejecenter i Tune betyder for plejeboligkapaciteten, og om det fx vil være relevant at genoverveje antallet af pladser. Regnvandshåndtering og forsyning I forbindelse med udviklingen af Lundegårdsområdet, skal der tages højde for, at KLAR Forsyning A/S har peget på behovet for to bassiner, som har afgørende betydning for håndtering af regnvand i Tune som helhed, og som ikke kan erstattes af arealer andre steder i bydelen. Dertil kommer behov for arealer til håndtering af regnvand på egen grund som følge af udviklingen af området. Tune er i dag forsynet med naturgas som på sigt forventes at blive erstattet med fjernvarme og individuelle varmepumper. Senest har der været ar bejdet med fjernvarmeforsyning fra Høje Tåstrup, hvilket pt. ikke forventes at give behov for at tilgodese nye arealer i Lundegårdsområdet til varmeforsyning. Usikkerhed Analysens konklusioner bygger på forudsætninger, som er behæftet med usikkerheder, som kan påvirke vurdering væsentligt (jf. bilag 3). De væsentligste usikkerheder er: Hvis alderssammensætningen for tilflyttere bliver mere ujævn end forudsat, kan det ændre resultatet. Hvis det konkrete projekt for seniorboliger ikke i tilstrækkelig grad målrettes seniorer, kan det betyde flere børnefamilier end forudsat. Hvis der sker yderligere omdannelse fra erhverv til boliger af Tune Industri, kan det påvirke antallet af børnefamilier. Hvis fingerplanens særlige restriktioner omkring Roskilde Lufthavn ophæves, kan det påvirke både det mulige boligbyggeri og udbuddet af arealer til offentlige formål. Økonomiske konsekvenser Hvis det besluttes, at der skal bruges en rådgiver i forbindelse med udarbejdelse af en helhedsplan og tilhørende borgerinddragelse, vil udgift til dette blive finansieret via byudviklingspuljen. Sagen har indirekte økonomiske konsekvenser, da beslutningen om hvor stort areal, der skal arbejdes videre med i projektet, har indflydelse på indtjeningen af salget samt de kommunale servicefunktioner. Øvrige konsekvenser KLAR Forsyning A/S' bassiner inden for Lundegårdsområdet er en forudsætning for at leve op til kommunens spildevandsplan. Det vil derfor få væsentlige konsekvenser for håndtering af skybrud mm. i Tune, hvis disse arealer anvendes til andre formål, og man risikerer oversvømmelse af arealer. Høring Der er ikke høringspligt i denne sag . Kommunikation Hvis scenarie C vælges vil der blive nedsat en referencegruppe der indeholder den allerede etablerede referencegruppe for udviklingen af Tune Plejecenter samt flere interessenter indenfor blandt andet daginstitutioner. Derudover vil Bystrategisk Råd også blive inviteret med. Det anbefales, at en borgervandring indgår i processen. Tidsplan Februar 2025: Plan- og Tryghedsudvalget tager beslutning om projektområde April 2025: Plan- og Tryghedsudvalget tager beslutning om funktioner og evt. etapeopdeling af udviklingen af området samt scenarier for Lundebo Juni 2025: Økonomiudvalget tager beslutning om udbudsmodeller Ultimo 2025: Godkendelse af udbudsmateriale Øvrige forhold Enhedschef for Plan, Vej & Trafik Maja Bagge Lillelund deltager på mødet i Plan- og Tryghedsudvalget den 4. februar 2025.", "source_path": "data/greve/raw_dagsordener/Plan- og Tryghedsudvalget_2025-02-04T16:00:00+01:00_6ada2cf6-a54e-4114-98b9-4ada590154e3.json", "meeting_year": 2025, "meeting_month": 2, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "6ada2cf6-a54e-4114-98b9-4ada590154e3", "chunk_id": "6ada2cf6-a54e-4114-98b9-4ada590154e3_3_html_fragment_chunk0", "section_type": "html_fragment", "section_title": "Kommuneplanrevision, Arealanvendelse i det åbne land og vedvarende energi - opfølgning på temamøde i januar", "committee": "Plan- og Tryghedsudvalget", "meeting_date": "2025-02-04T16:00:00+01:00", "case_number": "24-004043", "agenda_index": 3, "text": "Beslutning 1. Anbefales, idet området nord for krydset Tune Landevej /Greve Landevej også undersøges og muligheden for at ændre udpegningen fra uønsket til neutral. 2. - 10. Anbefales. Afbud: Conni Bergendorff Fremstilling Sagsprocedure Plan- og Tryghedsudvalget, Økonomiudvalget og Byrådet. Resume Sagen beskriver forslag til anden temarevision af kommuneplanen med det overordnede tema 'Rig natur og vedvarende energi', herunder de emner, der falder ind under det andet temamøde om 'Arealanvendelse i det åbne land og vedvarende energi', som blev behandlet på Plan- og Tryghedsudvalgets møde den 7. januar 2025. Byrådet skal tage stilling til, hvilke af de beskrevne emner, der skal revideres i kommuneplanen, samt hvilke principper og tilgange, der skal bruges ved revisionen. Indstilling Administrationen indstiller, at udpegning af områder til ’skovrejsning ønsket’ i kommuneplanen, på arealer som falder ind under kategorierne 1-3 som beskrevet i sagen, godkendes, at implementering af den nye nationale udpegning af lavbundsjorde i kommuneplanen godkendes, at udpegning af ’eksisterende og potentielle vådområder’ i kommuneplanen på seks større lavbundsarealer (jf. bilag 1 s. 10) godkendes, at indføring af retningslinje om, at der i ’eksisterende og potentielle vådområder’ ikke kan gives tilladelse til byggeri og anlæg, godkendes, at udpegningsgrundlaget for Grønt Danmarkskort, der er udvidet med områder, der opfylder kriterierne a.-d. beskrevet i sagen, godkendes, at det videre arbejde med formuleringerne af retningslinjerne for Grønt Danmarkskort godkendes, at det videre arbejde med at formulere retningslinjer med krav til naturmæssige og rekreative værdier, når der skal etableres klimatilpasningsbassiner i eller i nærheden af naturområder, økologiske forbindelser og lavbundsarealer, godkendes, at opdatering af retningslinjekort for oversvømmelse og erosion til at vise risiko ved skybrud defineret som en 500 års hændelse, og at udpegningen medfølges af retningslinjer godkendes, at opdatering af retningslinjekort for oversvømmelse og erosion til at vise risiko i det åbne land godkendes, og at det videre arbejde med retningslinjer for solenergianlæg, bl.a. ved at give mulighed for solceller, der ikke følger taghældningen på erhverv og ved at stille krav om multifunktionalitet ved solenergianlæg i det åbne land, godkendes. Sagsbeskrivelse Byrådet igangsatte den 17. april 2024 (pkt. 28) arbejdet med kommuneplanrevisionen, der bygger på Planstrategi 2023, der blev vedtaget af Byrådet den 29. januar 2024 (pkt. 29). Jf. igangsættelsessagen revideres kommuneplanen delvist og i de tre pejlemærker, som planstrategien omhandler, i følgende rækkefølge: Boliger til hele livet Rig natur og vedvarende energi Trygge og sammenhængende lokalområder På mødet blev det besluttet at afholde to temamøder i tilknytning til pejlemærket 'Rig natur og vedvarende energi'. Temamøde om 'Natur i byen' og temamøde om 'Arealanvendelsen i det åbne land samt vedvarende energianlæg'. Rig natur og vedvarende energi Plan- og Tryghedsudvalget drøftede på mødet den 10. september 2024 (pkt. 4) deres forventninger og ønsker til indhold på de to temamøder. Der blev afholdt temamøde om 'Arealanvendelsen i det åbne land og vedvarende energi' på Plan- og Tryghedsudvalgets møde den 7. januar 2025 ( pkt. 2), med et oplæg (jf. bilag 1) og drøftelser. Denne sag samler op på den række af emner, som blev præsenteret på temamødet, og det besluttes, hvad der skal arbejdes med i revisionen af kommuneplanen. Emnerne fremstår nedenfor. Skovrejsningsområder Formålene med skovrejsning er bl.a. at beskytte grundvandet, fremme hensyn til friluftslivet, naturen og lagring af CO 2 . I kommuneplanen skal der udpeges områder, hvor skovrejsning er ønsket, og hvor det er uønsket. I områder udpeget til skov kan der ikke planlægges eller meddeles tilladelser til anvendelse, som hindrer en fremtidig etablering af skov. Skov på offentlige arealer kan desuden betyde, at der opstår fredsskov , som ikke må fældes, og der opstår en beskyttelseslinje på 300 meter, hvor der ikke må bygges. Grøn Trepart, Greve Kommunes Klimahandlingsplan og Planstrategi 2023 har det til fælles, at der er et klart mål om mere skov. Kommuneplanen kan understøtte dette mål, ved at udlægge flere områder til 'skovrejsning ønsket'. Dog er der også områder, hvor det er nødvendigt at udpege til ’skovrejsning uønsket’: Arealet omkring Roskilde Lufthavn skal på grund af flysikkerheden ved nødlandinger være uden skov. Denne sag er behandlet tidligere på Plan- og Tryghedsudvalgets møde d. 13. august 2024 (pkt. 12), hvor udvalget godkendte denne indstilling: 'at områderne, hvor skovrejsning er ønsket (skovrejsningsudpegningen) i den gældende Kommuneplan 2021-2033, reduceres ifm. revisionen af kommuneplanen, således at udpegningen passer med Roskilde Lufthavns negativudpegning - og hvor Greve Kommune ikke har aftaleområder (jf. bilag 4 sort markering)'. For at øge arealet til skov er det nødvendigt at afveje interesser. Der er flere forskellige udpegninger i det åbne land, som traditionelt ikke har været foreneligt med skov. Der er f.eks. værdifuld landbrugsjord, bevaringsværdige landskaber og kulturhistoriske bevaringsværdier (kirkeomgivelser). Der er dog mulighed for - i samarbejde med Greve Museum - at se på, hvordan skov kan indpasses i nogle af disse bevaringsværdier. Administrationen anbefaler, at 'skovrejsning ønsket' kan udvides med arealer, der falder ind under disse tre kategorier: Værdifulde kulturmiljøer, der allerede er præget af tekniske anlæg og industri Værdifulde kulturmiljøer og kirkeomgivelser, hvor vigtige landskabselementer som f.eks. markskel, diger og veje stadig kan bevares Værdifulde landbrugsområder uden kulturhistoriske eller landskabsbevarende udpegninger Lavbundsarealer og potentielle vådområder Lavbundsjorde er lavtliggende områder, hvor der naturligt samles vand, og de kan være vigtige levested for planter, svampe og dyr. En del af Grøn Trepart handler om udtagning af lavbundsjorde fra landbrugsdriften. Dette er for at mindske udledningen af CO 2 samt for at begrænse udledningen af næringsstoffer til vandmiljøet. Udpegningsgrundlaget for lavbundsarealer er i gældende kommuneplan ikke ændret siden 2009. Miljøstyrelsen og Aarhus Universitet har i 2024 lavet en landsdækkende kortlægning af lavbundsjorde, som blandt andet benyttes i forbindelse med statslige tilskudsordninger til lavbundsprojekter. Administrationen anbefaler at implementere den nye nationale kortlægning 1:1 i kommuneplanen. Ud over udpegning af lavbundsjorde skal kommuneplanen også indeholde en udpegning af arealer, som er ’potentielle vådområder’. Det er lavbundsjorde, som grundet størrelse, placering eller tilstand vurderes særligt egnede til at blive tilbageført til våde naturtyper som mose og eng. I den gældende kommuneplan er der én udpegning til ’potentielt vådområde’ og denne er allerede et vådområde i dag; nemlig Karlslunde Mose. Jf. Miljøstyrelsens ekspertgruppe for udtagning af lavbundsjorder (2024) anbefales et minimumsareal på fem hektar. Der er seks områder, der opfylder dette størrelseskrav i Greve Kommune. Fem af områderne er i dag enten allerede vådområder, områder med dyrehold og/eller regnvandsbassiner. Et af områderne er i nærheden af Lille Vejleå, og en udpegning til vådområde der vil understøtte naturværdien på arealet, hvis åen genslynges. Derfor anbefaler administrationen, at der udpeges seks nye 'eksisterende og potentielle vådområder' i kommuneplanen. Se arealerne markeret i bilag 1 s. 10. For at sikre arbejde med genoprettelse af vådområder anbefaler administrationen, at der skrives en retningslinje i kommuneplanen som gør, at der ikke kan gives tilladelse til bygge- og anlægsarbejder, som hindrer genskabelse af et naturligt vandstandsniveau på de udpegede lavbundsjorde. De seks områder ligger alle i dag enten i en rekreativ ramme eller i landzone - det er derfor ikke områder, hvor der i dag kan bygges. Grønt Danmarkskort Grønt Danmarkskort er Danmarks nationale strategi for biodiversitet og det er en lovpligtig del af kommuneplanen. Grønt Danmarkskort skal indeholde udpegninger af områder med særlige naturbeskyttelsesinteresser og potentielle naturområder, der kan skabe bedre sammenhænge. I den gældende kommuneplan er der udpeget naturområder, potentielle naturområder, økologiske forbindelser samt potentielle økologiske forbindelser. Det er administrationens vurdering, at udpegningsgrundlaget kan udvides med henblik på at styrke den sammenhængende natur i Greve Kommune. En udvidelse af naturområder og økologiske forbindelser kan samtidig understøtte andre formål, f.eks. arbejdet med at forbedre vandmiljøet i åer. Administrationen anbefaler, at kriterierne for udvidelsen af udpegningsgrundlaget er: Områder under 1 hektar med bilag IV-arter (i gældende kommuneplan er små arealer ikke med) Ny 'potentiel natur', hvor skovrejsning er uønsket, grundet flysikkerheden ved nødlandinger omkring Roskilde Lufthavn Ny 'potentiel natur' langs alle vandløb for at skabe en bedre vandkvalitet. I gældende kommuneplan er alle vandløb inkl. en 10 meter buffer fra midten kortlagt som 'økologisk forbindelse'. Forslaget er at udvide den buffer. Alle diger udpeges som 'økologiske forbindelser', ikke kun de beskyttede diger. Udpegningerne til Grønt Danmarkskort medfølges af retningslinjer. Disse er i den gældende kommuneplan ikke helt klare, og de kan dermed være svære at administrere efter. Administrationen foreslår, at der arbejdes på ordlyden i retningslinjerne, så det bliver tydeligere, hvad man må og ikke må indenfor Grønt Danmarkskort. Dette kan være ved at fjerne formuleringer som \"som hovedregel\" og erstatte ord som \"bør\" med \"skal\". Se eksempel: ”De potentielle naturområder må som hovedregel ikke inddrages til formål, der kan forringe naturindholdet eller vanskeliggøre, at området på et senere tidspunkt kan omdannes til naturområde. Arealer beliggende i potentielle naturområder bør endvidere over tid overgå til at være egentlige naturområder (...).” Klimatilpasningsbassiner og naturværdi Jf.", "source_path": "data/greve/raw_dagsordener/Plan- og Tryghedsudvalget_2025-02-04T16:00:00+01:00_6ada2cf6-a54e-4114-98b9-4ada590154e3.json", "meeting_year": 2025, "meeting_month": 2, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "6ada2cf6-a54e-4114-98b9-4ada590154e3", "chunk_id": "6ada2cf6-a54e-4114-98b9-4ada590154e3_3_html_fragment_chunk1", "section_type": "html_fragment", "section_title": "Kommuneplanrevision, Arealanvendelse i det åbne land og vedvarende energi - opfølgning på temamøde i januar", "committee": "Plan- og Tryghedsudvalget", "meeting_date": "2025-02-04T16:00:00+01:00", "case_number": "24-004043", "agenda_index": 3, "text": "på at styrke den sammenhængende natur i Greve Kommune. En udvidelse af naturområder og økologiske forbindelser kan samtidig understøtte andre formål, f.eks. arbejdet med at forbedre vandmiljøet i åer. Administrationen anbefaler, at kriterierne for udvidelsen af udpegningsgrundlaget er: Områder under 1 hektar med bilag IV-arter (i gældende kommuneplan er små arealer ikke med) Ny 'potentiel natur', hvor skovrejsning er uønsket, grundet flysikkerheden ved nødlandinger omkring Roskilde Lufthavn Ny 'potentiel natur' langs alle vandløb for at skabe en bedre vandkvalitet. I gældende kommuneplan er alle vandløb inkl. en 10 meter buffer fra midten kortlagt som 'økologisk forbindelse'. Forslaget er at udvide den buffer. Alle diger udpeges som 'økologiske forbindelser', ikke kun de beskyttede diger. Udpegningerne til Grønt Danmarkskort medfølges af retningslinjer. Disse er i den gældende kommuneplan ikke helt klare, og de kan dermed være svære at administrere efter. Administrationen foreslår, at der arbejdes på ordlyden i retningslinjerne, så det bliver tydeligere, hvad man må og ikke må indenfor Grønt Danmarkskort. Dette kan være ved at fjerne formuleringer som \"som hovedregel\" og erstatte ord som \"bør\" med \"skal\". Se eksempel: ”De potentielle naturområder må som hovedregel ikke inddrages til formål, der kan forringe naturindholdet eller vanskeliggøre, at området på et senere tidspunkt kan omdannes til naturområde. Arealer beliggende i potentielle naturområder bør endvidere over tid overgå til at være egentlige naturområder (...).” Klimatilpasningsbassiner og naturværdi Jf. den tidligere sag om temarevisionen 'Rig natur og vedvarende energi' indstillede administrationen til Byrådet, at \"der arbejdes med mulighed for at integrere KLAR Forsyning A/S’ konkrete behov for klimatilpasningsanlæg via udpegninger og/eller retningslinjer om udvidelse af eksisterende bassiner.\" Den tidligere sag forholdt sig specifikt til 'natur i byen', hvor det er vigtigt, at det rekreative element prioriteres, samt at der planlægges for den mest pladsoptimerende løsning, når der skal etableres nye klimatilpasningsbassiner. I det åbne land er der andre hensyn, og det kan bl.a. være naturværdi, eller at en bestemt naturtype understøttes, når der etableres nye klimatilpasningsanlæg. Administrationen anbefaler, at der derfor yderligere arbejdes videre med at formulere retningslinjer, der stiller krav til naturmæssige og rekreative værdier, når der skal etableres klimatilpasningsbassiner i eller i tilknytning til naturområder, økologiske forbindelser og lavbundsarealer. Oversvømmelse og erosion I gældende kommuneplan defineres et skybrud som en regnhændelse , som statistisk sker hvert 100. år. Retningslinjekortet for oversvømmelsesrisiko viser de steder, hvor der er risiko for oversvømmelse ved en 100-årshændelse, og det medfølges af retningslinjer for, hvordan man skal sikre nyt byggeri og anlæg mod skybrud. Grundet klimaforandringerne vil der i fremtiden oftere opstå voldsomt vejr som skybrud, og vandmængden og intensiteten vil stige. Ved at ændre kommuneplanens udpegning for risiko for oversvømmelse til en 500-årshændelse, kan fremtidig planlægning sikres mod større skybrud. Det vil i praksis betyde, at skybrudssikringen af et område skal rumme mere vand end det, der kræves i dag, og sikringen (selve regnvandshåndteringsløsningen) vil dermed optage mere plads. Ved at vise risiko for oversvømmelse ved en 500 års skybrudshændelse tydeliggøres, hvor de sårbare områder er. Det er vigtig viden, når nye områder planlægges. Administrationen anbefaler, at retningslinjekort for oversvømmelse og erosion opdateres til at vise risiko ved større skybrud defineret som en 500-årshændelse og at udpegningen af risikoområderne medfølges af retningslinjer for, hvordan fremtidigt byggeri og anlæg skal sikres. I den gældende kommuneplan vises ikke, hvor der er risiko for oversvømmelse i det åbne land. Dog udlægger kommuneplanen samtidig rammer for boliger og erhverv i det åbne land. Det gør planlægningen for et areal mere kompleks, hvis det først sent i processen opdages, at området oversvømmes ved skybrud. Administrationen anbefaler derfor, at retningslinjekortet for oversvømmelse og erosion også viser, hvorhenne i det åbne land der vil samle sig vand ved skybrudshændelser . Solceller på erhvervsbygninger og i det åbne land Bygninger Der er ikke hjemmel i Planloven til at stille krav i kommuneplanen om solceller på tagflader. Dog kan kommuneplanen via redegørelsen fremme solceller på tage. Der er hjemmel i Planloven til at skrive bestemmelser om solceller i lokalplaner (§15 stk. 2 nr. 7, som bl.a. handler om bygningens udformning). Den nuværende retningslinje i kommuneplanen, om at solenergianlæg på tage skal følge taghældningen, kan blødes op, så den eksempelvis ikke gælder for erhvervsbygninger, som typisk anvender flade tage. På den måde gøres det nemmere at få solenergianlæg på tage af erhvervsbebyggelse. I det åbne land Planloven giver mulighed for at lave en positiv- eller negativudpegning i kommuneplanen for solenergianlæg. Dog er der i Greve Kommune så mange forskellige arealreservationer, at der umiddelbart ikke er plads til større solenergianlæg nogen steder. Det skyldes bl.a. Planlovens bestemmelser om afstandskrav til beboelse, Fingerplanens arealreservation til transportkorridor, regionens råstofplan samt kommuneplanens udpegninger til andre arealanvendelser, herunder skov. I kommuneplanen står der ift. solenergianlæg, at der skal tages konkret stilling til det enkelte projekt, og at der bl.a. skal tilvejebringes et kommuneplantillæg for at realisere projektet. Administrationen anbefaler at fastholde disse retningslinjer, og præcisere dem ift. størrelse og krav om at kombinere anlæg med f.eks. dyrehold. Lovgrundlag Planloven, Skovloven og Naturbeskyttelsesloven. Greve Kommunes Planstrategi 2023. Økonomiske konsekvenser Grøn Trepart handler bl.a. om etablering af mere skov i Danmark. I aftalen er der både sat penge af til offentlig og privat skovrejsning. Aftalen er ny og derfor er der stadig en del usikkerhed omkring udmøntningen af denne. Men det er umiddelbart administrationens vurdering, at den kan have betydning for det åbne land i Greve Kommune. I forhold til lavbundsjorde så handler Grøn Trepart om at udtage opdyrkede lavbundsjorde, så de i stedet omlægges til natur. Dette kan muligvis godt være aktuelt for det åbne land i Greve Kommune. Høring Der er ikke høringspligt i denne sag, men Bystrategisk Råd er inddraget i forarbejderne via materiale til temamødet. Bystrategisk Råds bemærkninger fremgår af bilag 2. Tidsplan Plan- og Tryghedsudvalgets møde den 3. juni 2025: forslag til temarevision 2 'Rig natur og vedvarende energi'. Ultimo juni - primo august 2025: Høringsperiode. Byrådsmøde den 1. oktober 2025: Endelig vedtagelse af temarevision 2 'Rig natur og vedvarende energi'. Yderligere afholdes der ved revision af temaet om 'Trygge og sammenhængende lokalområder' temamøde om karakteren og kvaliteten af det bebyggede miljø - forventeligt på Plan- og Tryghedsudvalgets møde den 3. juni 2025 (jf. igangsættelsessagen om kommuneplanrevisionen, der blev behandlet på Byrådet den 17. april 2024 (pkt. 28)). Øvrige forhold Enhedschef for Plan, Vej & Trafik Maja Bagge Lillelund deltager på mødet i Plan- og Tryghedsudvalget den 4. februar 2025.", "source_path": "data/greve/raw_dagsordener/Plan- og Tryghedsudvalget_2025-02-04T16:00:00+01:00_6ada2cf6-a54e-4114-98b9-4ada590154e3.json", "meeting_year": 2025, "meeting_month": 2, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "6ada2cf6-a54e-4114-98b9-4ada590154e3", "chunk_id": "6ada2cf6-a54e-4114-98b9-4ada590154e3_4_html_fragment_chunk0", "section_type": "html_fragment", "section_title": "Velfærdsborgersamlingens anbefalinger - videre arbejde ad to spor", "committee": "Plan- og Tryghedsudvalget", "meeting_date": "2025-02-04T16:00:00+01:00", "case_number": "24-008752", "agenda_index": 4, "text": "Beslutning 1. Godkendt. 2. Udvalget godkender, at Greve Kommune skal deltage i projekt om velfærdsdialog for unge og afholde udgiften af midlerne, der er afsat til implementering af velfærdsborgersamlingen. Udvalget bemærker, at der skal udarbejdes en pressemeddelelse om de besluttede initiativer. Afbud: Conni Bergendorff Fremstilling Sagsprocedure Plan- og Tryghedsudvalget. Resume Plan- og Tryghedsudvalget har på mødet den 7. januar 2025 (pkt. 3) besluttet, at det videre arbejde med velfærdsborgersamlingens anbefalinger skal ske ad to spor. I denne sag foldes forslag til konkrete initiativer til det videre arbejde inden for skoleområdet ud. Endvidere foreslår administrationen, at der deltages i et initiativ omkring velfærdsborgersamlinger for unge jf. bilag 3. Indstilling Administrationen indstiller, at det godkendes, at der arbejdes videre med de foreslåede konkrete initiativer til dialog om implementering af velfærdsborgersamlingens anbefalinger inden for skoleområdet at der tages stilling til, om Greve Kommune skal deltage i projekt om velfærdsdialog for unge og afholde udgiften af midlerne,, der er afsat til implementering af velfærdsborgersamlingen. Sagsbeskrivelse Plan- og Tryghedsudvalget har på mødet den 7. januar 2025 (pkt. 3) besluttet, at der skal arbejdes videre med velfærdsborgersamlingens anbefalinger ad to forskellige spor, dels en samlet handleplan for implementering dels konkrete initiativer på skole- og ældreområde. Denne sag omhandler konkret initiativ på skoleområdet. Udvalget vil på mødet i marts få forelagt en sag, der handler om konkrete initiativer på ældreområdet (spor 2) og på mødet i april fremlægges sag med den samlede handleplan for implementering (spor 1). Velfærdsborgersamlingens anbefalinger på skoleområdet Borgersamlingen kom med en velfærdsvision, der bygger på større frihed og medansvar til velfærd (jf. bilag 1 s. 23-27), og under anbefaling #4 ”Lighed for alle børn og unge” kom de med seks specifikke anbefalinger til at løfte velfærdsproblematikker på skoleområdet (jf. bilag 1 s. 46-51): 4.1 Digitale løsninger, men ikke for enhver pris, der opfordrer til, at skolerne i Greve Kommune får en fælles holdning til brug af digitale læringsmidler 4.2 Større samarbejde på tværs af kommuner, der opfordrer til øget kommunalt samarbejde om specialtilbud for udsatte børn og unge. 4.3 Bedre indsats for tidlig udredning eller opsporing af børn med særlige behov. 4.4 Brug af frivillighedsbank, hvor der kan hentes ressourcer til at give omsorg, støtte og fællesskab i skoletimer og i fritiden. 4.5 Mere frit valg herunder synlig kommunikation om alle tilbud til børn og unge i både kommunalt, frivilligt og privat regi. 4.6 Velfungerende IT til understøttelse af børn og unges læring. Konkrete muligheder for velfærdsdialog på skoleområdet Implementering af anbefalingerne på skoleområdet kan med fordel kobles til de udviklingsspor, der allerede er under implementering på skoleområdet, og som med afsæt i reformimplementering er omsat i en samlet programorganisering under overskriften ”Læring og trivsel for alle børn og unge”. Her samles indsatserne eksempelvis reformimplementering, den specialpædagogiske analyse, Barnets Lov, Greve Kommunes børne- og ungesyn og budgetforligsparternes ønske om at skabe involvering og lokalt råderum i form af projektet ”Sammen om skolen i Greve”. Det foreslås, at der igangsættes en faciliteret dialog med skolebestyrelses-formændene samt en bredere involvering med flere forældre. Med inspiration fra formen på borgersamlingens forløb kan der inviteres til en kortere proces, hvor der er vekselvirkning mellem møder for skolebestyrelserne, der på baggrund af fagoplæg mødes til dialog, og hvor der undervejs inviteres bredt til dialog med forældre til skolebørn i kommunen og eventuelt andre relevante parter. Forslag til konkret udmøntning af anbefalinger Processen kan tage afsæt i flere af anbefalingerne fra velfærdsborgersamlingen. Særligt skal der i regi af budgetforligets bemærkninger om større lokalt råderum pågå en dialog om, hvordan det lokale råderum kan gribes. Her påtænkes kompetenceudvikling af skolebestyrelser, skoleledelse samt de faglige organisationer. Helt konkret kan der planlægges med følgende aktiviteter: Roller og ansvar i en politisk styret organisation Større viden om kommunaløkonomi og skoleøkonomi, herunder budgetrammer og handlemuligheder Folkeskoleloven og bekendtgørelser. På samme måde kan der tænkes i kompetenceudvikling af skoleledere og faglige organisationer i form af: Samme elementer som for skolebestyrelser Krydspres i den daglige ledelse Ledelse af forandringer Roller og ansvar i MED. Ovenstående indsatser kan hjælpe med at udleve velfærdsborgersamlingens anbefalinger om større frihed og medansvar og samtidig skabe grobund for lokal implementering af velfærdsborgersamlingens anbefalinger eksempelvis brug af frivilligbank, pusterum for frivillige mv. I relation til anbefalingen om ”Lighed for alle børn og unge” kan der med fordel fokuseres på, hvordan der kan ske ”bedre inddragelse af forældrene i at skabe gode løsninger på institutionerne og få flere til at tage medansvar for trivsel og udvikling”. Greve Kommune har i 2024 vedtaget et fælles børne- og ungesyn jf. bilag 2, og implementeringen pågår aktuelt. Her er kommunen nået et godt stykke i relation til implementering hos ledere og medarbejdere, men velfærdsborgersamlingens anbefalinger kan være et fint afsæt for at inddrage forældre og andre samarbejdspartnere i at få børne- og ungesynet til at leve i praksis. Endelig er der en række af anbefalingerne, som søges indarbejdet i den igangværende implementering af reformsporet Læring og trivsel for alle børn og unge, og eksempler herpå er: Tidlig opsporing indarbejdes i det kvalitetsløft som Skole-, Børne- og Ungeudvalget arbejder med på dagtilbudsområdet Større samarbejde på tværs af kommuner indarbejdes i regi af Rammeaftale Sjælland, hvor der tværkommunalt netop er vedtaget en række fælleskommunale principper Velfungerende IT både som anlæg og som forudsætning for eksempelvis at afprøve onlineundervisning. Ung indflydelse – Demokrati for fremtiden Greve Kommune har modtaget invitation initieret af We Do Democracy støttet af Tuborg Fondet om et partnerskabsprojekt, som har til formål at styrke ungeinddragelsen på tværs af landets kommuner jf. bilag 3. Partnerskabet omhandler 3 kommuners deltagelse med 40 ungerepræsentanter i alt i bestræbelserne på at få de unges perspektiver på, hvordan de gerne vil inddrages i beslutningsprocesser samt inddrage borgersamlingsperspektivet til brug for ungeinddragelse i en kommunal kontekst. Borgersamlingen af 40 unge mennesker på tværs af 3 kommuner skal således komme med anbefalinger til, hvordan fremtidens lokaldemokrati med ungeinddragelse kan se ud. Projektet kan ses som et bidrag til at sikre implementering af velfærdsborgersamlingens anbefalinger angående involvering af borgere med henblik på graden af frivillighed mv. Derudover kan denne form for inddragelse af ungdommen måske bidrage til endnu et perspektiv på velfærdsdialogen. Ungdommens perspektiv var svært at få repræsenteret i kommunens egen velfærdsborgersamling på trods af gentagne forsøg på at rekruttere denne gruppe. I en Greve kontekst kan en farbar vej til ungerepræsentation eksempelvis ske igennem det fælleskommunale elevråd, Greve Gymnasiums elevråd, Den Forberedende Grunduddannelse (FGU) etc. Såfremt der er politisk opbakning hertil, kan projektet have sit ophæng i Greve Kulturbase, som også er tovholder på det fælleskommunale elevråd. Administrationen håber, at rekruttering gennem disse fora vil sikre interesse for arbejdet. Tuborg Fondet har støttet projektet med 1,3 mio. kr., og der er en egenbetaling for de deltagende kommuner på 150.000 kr., som foreslås finansieret af de i budgetforliget afsatte 0,4 mio. kr. til at understøtte implementeringen af velfærdsborgersamlingens anbefalinger. Af bilaget til sagen kan der læses mere om partnerskabet ”Ung indflydelse – Demokrati for fremtiden”. Økonomiske konsekvenser Der er i alt afsat 0,4 mio. kr., heraf 0,1 mio. kr. i 2025 og 0,3 mio. kr. i 2026. Udgifterne vil gå til konkrete indsatser ift. dialog og implementering af anbefalingerne på skoleområdet og ældreområdet. Høring Der er ikke høringspligt i denne sag. Kommunikation Borgersamlingen har fået en første tilbagemelding på anbefalingerne tre måneder efter modtagelsen og skal igen have en tilbagemelding 12 måneder efter. Tidsplan Marts 2025: Sag til Skole-, Børne- og Ungeudvalget med oplæg til indhold af dialog med forældre. Marts 2025: Sag til Plan- og Tryghedsudvalget om konkrete muligheder for velfærdsdialog på ældreområdet. April 2025: Sag til Plan- og Tryghedsudvalget med handleplan for velfærdsdialog. 3. juni 2025: Behandling af samlet status på velfærdsanbefalingerne i Plan- og Tryghedsudvalget. 25. juni 2025: Behandling i Byrådet og efterfølgende tilbagemelding til velfærdsborgersamlingen. 3. og 4. kvartal 2025: Videre arbejde med konkrete tiltag", "source_path": "data/greve/raw_dagsordener/Plan- og Tryghedsudvalget_2025-02-04T16:00:00+01:00_6ada2cf6-a54e-4114-98b9-4ada590154e3.json", "meeting_year": 2025, "meeting_month": 2, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "6ada2cf6-a54e-4114-98b9-4ada590154e3", "chunk_id": "6ada2cf6-a54e-4114-98b9-4ada590154e3_5_html_fragment_chunk0", "section_type": "html_fragment", "section_title": "Greve Boligselskab - godkendelse af vedtægtsændring", "committee": "Plan- og Tryghedsudvalget", "meeting_date": "2025-02-04T16:00:00+01:00", "case_number": "24-013262", "agenda_index": 5, "text": "Beslutning Godkendt. Afbud: Conni Bergendorff Fremstilling Sagsprocedure Plan- og Tryghedsudvalget. Resume I forbindelse med styringsdialogen, har administrationen gennemgået boligselskabernes vedtægter. Kommunen skal påse, at vedtægterne opfylder lovens regler, og ifølge delegationsplanen skal boligorganisationernes vedtægter godkendes af fagudvalget. Vedtægterne for Greve Boligselskab er tilpasset i oktober i 2024, hvorfor disse forelægges til godkendelse. Indstilling Administrationen indstiller, at vedtægterne for Greve Boligselskab godkendes. Sagsbeskrivelse Gersagerparken har indtil nu bestået af to forskellige boligafdelinger under Greve Boligselskab. Tidligere var der to forskellige boligselskaber, som havde hver sin boligafdeling i Gersagerparken. Det var afdeling 4 ved Greve Boligselskab og afdeling 31 ved det daværende boligselskab BS61. Overgangsordningen siden Greve Boligselskab overtog afdeling 31 er udløbet, og de to afdelinger er nu sammenlagt til én samlet afdeling. Dette har givet anledning til vedtægtsændringerne. Der er ændret i vedtægterne sådan, at den nye sammenlagte afdeling får det samme antal repræsentanter i repræsentantskabet, som de to selvstændige afdelinger havde. Herudover er de bestemmelser i vedtægterne, som handlede om overgangsordningen, udgået. Endelig er der foretaget enkelte redaktionelle rettelser. Administrationen har gennemgået vedtægterne og kan konkludere, at de er i overensstemmelse med lovens regler. De gældende vedtægter for Greve Boligselskab er vedlagt i bilag 1. De forrige vedtægter for Greve Boligselskab er vedlagt i bilag 2. Administrationen har ikke et dokument som viser ændringerne, da vedtægtsdokumenterne er udarbejdet af boligselskabet og sendt til kommunen som de er vedlagt sagen. Lovgrundlag Lov om almene boliger § 12, stk. 5, samt Bekendtgørelse om normalvedtægter for en almen boligorganisation med almene boligafdelinger. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag .", "source_path": "data/greve/raw_dagsordener/Plan- og Tryghedsudvalget_2025-02-04T16:00:00+01:00_6ada2cf6-a54e-4114-98b9-4ada590154e3.json", "meeting_year": 2025, "meeting_month": 2, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "6ada2cf6-a54e-4114-98b9-4ada590154e3", "chunk_id": "6ada2cf6-a54e-4114-98b9-4ada590154e3_6_html_fragment_chunk0", "section_type": "html_fragment", "section_title": "Tryghed i Greve Nord - status", "committee": "Plan- og Tryghedsudvalget", "meeting_date": "2025-02-04T16:00:00+01:00", "case_number": "24-010271", "agenda_index": 6, "text": "Beslutning 1. Godkendt. 2. Godkendt, idet udvalget i stedet ønsker en sag der belyser andre former for tryghedsskabende initiativer. 3. Status på de prioriterede indsatser tages til efterretning. Afbud: Conni Bergendorff Fremstilling Sagsprocedure Plan- og Tryghedsudvalget. Resume Sagen giver en status på de tre prioriterede indsatser i \"Tryghed i Greve Nord\" og på arbejdet med den nye boligsociale helhedsplan. Udvalget skal desuden tage stilling til en gentagelse af tryghedsmålingen fra 2022 og beslutningen om at gennemføre en tryghedskampagne i Greve Nord. Indstilling Administrationen indstiller, at tryghedsmålingen og udgiften på 235.000 kr. godkendes, at det godkendes, at den tidligere besluttede tryghedskampagne ikke gennemføres, og at status på de prioriterede indsatser tages til efterretning. Sagsbeskrivelse Plan- og Tryghedsudvalget fik en status på \"Tryghed i Greve Nord\" 14. november 2023 (pkt. 11). Udvalget besluttede samtidig at fokusere på tre indsatser 1) beboersammensætning, 2) tryghedsvagter og overvågning, 3) tryghedskampagne og tryghedsskabende tiltag. Denne sag giver en kort status på de tre indsatser og særligt på udfordringerne med at realisere udvalgets ønske om en tryghedskampagne, hvor borgerne anonymt kan anmelde mistanke om snyd med sociale ydelser, boligforhold, social kontrol og utryghed. Udvalget har 7. januar 2025 (pkt. 4) valgt at støtte et nyt projekt - Søstre uden vold og kontrol. Dette projekt forankres også i \"Tryghed i Greve Nord\". Derudover skal udvalget tage stilling til, om den tryghedsmåling, der blev gennemført i 2022, skal gentages. Afslutningsvis får udvalget en kort status på arbejdet med den nye boligsociale helhedsplan, der træder i kraft per 1. september 2025, under forudsætning af, at den godkendes af Greve Kommune og Landsbyggefonden. 1) Beboersammensætning Byrådet godkendte en aftale om 100 % kommunal boliganvisning i Askerød den 19. juni 2023 (pkt. 24). Formålet med aftalen er at ændre beboersammensætningen, så Askerød kommer af listen over parallelsamfund og undgår at blive et omdannelsesområde per 1. december 2026. Aftalen er sat i drift 1. december 2023, og det første år har kommunen anvist 45 boliger i Askerød, svarende til ca. 100 nye beboere. Hvis Askerød skal under grænsen på maks. 50 % beboere med ikke-vestlig baggrund, kræver det, at yderligere ca. 60 beboere med ikke-vestlig baggrund flytter og erstattes af et tilsvarende antal beboere med vestlig baggrund. Med det nuværende fraflytningsmønster vurderer administrationen, at Askerød kommer af listen over parallelsamfund senest 1. december 2026. Udvalget har fået uddybende status på indsatsen den 7. januar 2025 i forbindelse med Status på evt. omdannelsesråder (pkt. 6). Administrationen følger op på beboersammensætningen via den årlige styringsdialog med boligorganisationerne og diverse data. Udvalget får en status på beboersammensætningen, når listen over parallelsamfundsområder udgives næste gang, i december 2025. 2) Tryghedsvagter og overvågning Plan- og Tryghedsudvalget besluttede 8. oktober 2024 (pkt. 5) at etablere en ordning med tryghedsvagter. Vagterne skal stilles til rådighed af et autoriseret vagtfirma og dække udvalgte dele af kommunen, afhængigt af behovet for tryghedsskabende aktiviteter. Administrationen har indhentet tilbud hos mulige leverandører, og forventningen er, at ordningen kan træde i marts/april 2025. Administrationen vil løbende koordinere med politiet, gadeplansmedarbejdere m.fl. for at sikre, at vagterne skaber mest mulig tryghed. Udvalget får en orientering, når ordningen er etableret. Den 8. oktober 2024 (pkt. 6) godkendte Plan- og Tryghedsudvalget også en række fysiske tiltag, der skal øge oplevelsen af tryghed. Herunder overvågning i form af kameraer ved Greve Svømmehal, bedre belysning ved Tangstien og Sundhedshuset og beskæring af beplantning. Tiltagene er blevet til på baggrund af tryghedsvandringer med en bred vifte af interessenter og efter dialog med boligorganisationer, politi, unge mv. Tiltagene vil blive gennemført i første halvdel af 2025. Administrationen vil fortsætte dialogen om tryghed og overvågningsbehov med relevante interessenter. 3) Tryghedskampagne og tryghedsskabende tiltag Plan- og Tryghedsudvalget har den 14. november 2023 (pkt. 11) drøftet en tryghedskampagne, der skal få borgerne i Greve Nord til at henvende sig anonymt online med mistanke om snyd med sociale ydelser og lejemål, social kontrol og utryghed. Den juridiske ramme blev på daværende tidspunkt vurderet som usikker. Administrationen har efterfølgende afklaret det juridiske grundlag og udarbejdet et forslag til ordlyd og aktiviteter i en sådan kampagne, se udkast til kampagnebrev (bilag 1) og kampagneplan (bilag 2). Udfordringer Det er i midlertidig ikke uproblematisk at gennemføre den skitserede kampagne, fordi: Kommunen kan ikke garantere anmeldernes anonymitet i forbindelse med anmodninger om aktindsigt. Dette bør fremgå tydeligt på en kampagneside. Det er administrationens erfaring, at anonyme henvendelser er ressourcekrævende og sjældent fører til reelle kontrolsager. I 2023 modtog Kontrolgruppen fx 22 anonyme anmeldelser – af disse var der provenu i en sag, i 2022 modtog gruppen 27 anonyme anmeldelser med provenu i to sager. Ledelsen valgte på den baggrund at lukke for anonyme anmeldelser online. Kampagnen vil generere ekstra ressourcetræk flere steder i administrationen bl.a. til visitation, journalisering, sagsbehandling og vurdering af oplysninger til evt. videregivelse til politiet m.fl. Ressourcer, der enten skal tilføres eller flyttes fra andre opgaver, herunder kontrolopgaver med en bedre balance mellem indsats og udbytte. Samtidig er det administrationens vurdering, at en sådan kampagne ikke nødvendigvis vil føre til mere tryghed, men risikerer at øge mistillid og stigmatisering. Administrationen anbefaler derfor, at de eksisterende muligheder for at kontakte kommune med mistanke om social snyd mv. fastholdes, og at kommunen ikke kommunikerer specifikt med borgerne i Greve Nord om dette. Trygheds- og tillidsskabende alternativer Som alternativ til kampagnen kan udvalget overveje at arbejde med andre former for tryghedsskabende aktiviteter. Fx beboermøder, hvor udvalget får mulighed for at drøfte utryghed, forebyggelse og løsninger face-to-face med beboerne, en konkurrence med mulighed for at vinde penge til tryghedsskabende initiativer, \"light\"- tryghedsvandringer og andre tillidsskabende dialoger, der kan generere gode historier og input til tryghedsarbejdet. Hvis udvalget ønsker at gå videre ad den vej, kan administrationen udarbejde oplæg til en eller flere af aktiviteter evt. med afsæt i konkrete problematikker fra en ny tryghedsmåling. Nyt projekt - Søstre uden vold og kontrol På mødet den 7. januar 2025 (pkt. 4) valgte udvalget at støtte et nyt projekt - Søstre uden vold og kontrol. Projektet forankres i \"Tryghed i Greve Nord\" og den boligsociale helhedsplan inddrages i at realisere flest mulige gevinster. Udvalget får en status på projektet som led i den årlige status på \"Tryghed i Greve Nord\" og når projektet evalueres midtvejs og afslutningsvis. Ny tryghedsmåling i 2025 Plan- og Tryghedsudvalget besluttede den 26. april 2022 (pkt. 4) at gennemføre en tryghedsmåling i Greve Nord. Intentionen var 1) at definere en baseline og 2) at gentage undersøgelsen hvert andet år for at kunne følge udviklingen. Tryghedsmålingen blev gennemført første gang i sommeren 2022, administrationen foreslår derfor, at tryghedsmålingen nu gentages, så udvalget får mulighed for at vurdere udviklingen og igangsætte nye indsatser på et databaseret grundlag. Analysebureauet Epinion , der gennemførte undersøgelsen i 2022, har givet et tilbud på 235.000 kr. ekskl. moms for at gentage målingen. Målingen kan igangsættes relativt hurtigt og gennemføres før sommerferien. Ny boligsocial helhedsplan i 2025 Byrådet godkendte 26. juni 2024 (pkt. 39) kommunens deltagelse i en ansøgning om prækvalifikation af en ny helhedsplan i Greve Nord. Landsbyggefonden har siden godkendt prækvalifikationen med et beløb på 9,5 mio. svarende til ca. 50 % af det ansøgte beløb. Parterne er p.t. i gang med at konkretisere den nye helhedsplan. Målet er, at de tre områder, der er omfattet af planen - Askerød, Gersagerparken og Gudekvarterene - opfylder færre kriterier i parallelsamfundslovgivningen, og at ingen boligafdelinger selvstændigt opfylder tre eller flere af kriterierne på listen over parallelsamfundsområder. Planen sendes til godkendelse i de relevante politisk udvalg i maj og i byrådet i juni. Landsbyggefonden giver endeligt tilsagn i august, og en ny helhedsplan kan træde i kraft 1. september 2025. Høring Der er ingen høringspligt i denne sag. Økonomiske konsekvenser Der er i alt afsat 880.384 kr. til \"Tryghed i Greve Nord\" i 2025 og 210.384 kr. i 2026, som ikke allerede er disponeret til tryghedsvagter, Søstre mod vold og kontrol, den sociale helhedsplan og andet. En gentagelse af tryghedsmålingen for et beløb på 235.000 kr. ekskl. moms kan finansieres indenfor udvalgets ramme i 2025. Selve tryghedskampagnen kan gennemføres for et mindre beløb på 10-15.00 kr. (udgifter til udsendelse af breve via e-Boks, evt. plakater og en simpel kampagneside på Greve.dk). Dertil kommer et estimeret ressourcetræk i administrationen på 1⁄2 - 1 årsværk, svarende til 275.000 – 550.000 kr. afhængigt af mængden af aktivitet, som kampagnen genererer. Dette kan finansieres inden for udvalget rammer i 2025. Kommunikation Der udsendes en pressemeddelelse og hjemmesiden www.tryghedigrevenord.dk opdateres med afsæt i den nye tryghedsmåling og udvalgets fremadrettede prioriteringer og aktiviteter. Der vil ligeledes blive kommunikeret om mulighederne for at få hjælp og/eller blive frivillig i Søstre mod vold og kontrol. Tidsplan Tryghedsmålingen gennemføres i 2. kvartal 2025, så udvalget kan drøfte resultaterne i 2. halvår 2025. Øvrige forhold Centerchef Peter Rymann deltager under punktet.", "source_path": "data/greve/raw_dagsordener/Plan- og Tryghedsudvalget_2025-02-04T16:00:00+01:00_6ada2cf6-a54e-4114-98b9-4ada590154e3.json", "meeting_year": 2025, "meeting_month": 2, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "6ada2cf6-a54e-4114-98b9-4ada590154e3", "chunk_id": "6ada2cf6-a54e-4114-98b9-4ada590154e3_7_html_fragment_chunk0", "section_type": "html_fragment", "section_title": "Bo trygt - status på måltal og initiativer", "committee": "Plan- og Tryghedsudvalget", "meeting_date": "2025-02-04T16:00:00+01:00", "case_number": "24-013575", "agenda_index": 7, "text": "Beslutning Orienteringen anbefales taget til efterretning. Afbud: Conni Bergendorff Fremstilling Sagsprocedure Plan- og Tryghedsudvalget, Økonomiudvalget og Byrådet. Resume Sagen giver en status på måltal og initiativer i det femårige partnerskab mellem Greve Kommune, Bo trygt og Midt- og Vestsjællands Politi. Partnerskabet blev indgået i 2021 og afsluttes med udgangen af 2025. Indstilling Administrationen indstiller, at orienteringen om status på Bo trygt partnerskabet tages til efterretning. Sagsbeskrivelse Greve Kommune indgik et femårigt partnerskab med Bo trygt og Midt- og Vestsjællands Politi i 2021. Partnerskabsaftalen blev godkendt på byrådsmøde den 22. marts 2021. I partnerskabsaftalen er der fastsat mål om at nedbringe antallet af indbrud i privat beboelse med 2/3 og øge antallet af nabohjælpere i Greve Kommune med 2409 nye nabohjælpere inden udgangen af 2025. Udvalget fik senest en status på Bo trygt partnerskabet den 26. april 2022. Antallet af indbrud falder Greve Byråd har som led i partnerskabsaftalen vedtaget et mål om, at det årlige antal indbrud i privat beboelse skal under 171 i perioden 2021-2025. Data fra politiets sagsstyringssystem viser, at der i 2024 er er anmeldt 133 indbrud i privat beboelse i Greve Kommune. Tallet dækker over indbrud i villaer, rækkehuse, lejligheder, værelser og landejendomme. Antallet af indbrud er gradvist reduceret efter partnerskabsaftalen blev indgået. Dog viser tallene for 2022 en stigning i antallet af indbrud sammenlignet med 2021. Det kan skyldes flere forhold, herunder genåbningen af samfundet, ophævelse af den intensiverede grænsekontrol i oktober 2021 samt færre forebyggende initiativer fra december til februar grundet Corona-nedlukningen. Indbrud i privat beboelse 2021 2022 2023 2024 Villa og lignende 182 274 175 124 Lejlighed 15 13 6 7 Værelse 0 0 0 1 Landejendom 1 1 0 1 Total 198 288 181 133 Målet om flere nabohjælpere er nået Partnerskabsaftalen indeholder et mål om at få 2319 nye nabohjælpere i Greve Kommune inden partnerskabets udløb. Måltal for rekruttering af nabohjælpere: Målsætning 2021: 3392 + 15 % = 3900 Målsætning 2022: 3900 + 10 % = 4290 Målsætning 2023: 4290 + 10 % = 4720 Målsætning 2024: 4720 + 10 % = 5192 Målsætning 2025: 5192 + 10 % = 5711 Svarende til i alt 5192 i nabohjælpere i 2024. Per 16. december 2024 er der 5308 nabohjælpere i Greve Kommune. Dermed er målet om at øge antallet af nabohjælpere nået. Derudover har Greve Kommune 26 aktive Nabovenner. En Naboven er en ambassadør, der arbejder for at styrke naboskabet og øge trygheden. Nabovennerne arbejder med at forebygge indbrud i lokalområdet ved f.eks. at organisere aktiviteter i området. De får et grundigt introduktionsforløb hos Det Kriminalpræventive Råd og derefter en politikontakt. Indsatser Siden lancering af partnerskabsaftalen den 25. marts 2021 har Greve Kommune i samarbejde med Bo trygt og politiet igangsat forskellige initiativer. Den mobile politistation har besøgt forskellige lokalområder og deltaget i kulturarrangementer som Greve Sommerfestival og Julemarked. Tilstede har været en lokalbetjent, en civil forebygger og en ekspert fra Bo trygt, der rådgiver borgerne om indbrudssikring. Indsatsen fortsætter, da den mobile politistation tiltrækker mange borgere. Efter partnerskabsaftalens indgåelse sendte Greve Kommune et brev til samtlige grundejerforeninger med tilbud om et gratis oplæg fra en ekspert fra Bo Trygt. Eksperten giver indsigt i, hvad der kan gøres lokalt for at forebygge indbrud. Et digitalt borgermøde, blev streamet live på Facebook. Politiet, borgmesteren, Bo trygt-programchef og en tidligere indbrudstyv holdt oplæg, og borgerne kunne stille spørgsmål i kommentarsporet. Omkring 150 borgere fulgte med ifølge Facebooks statistik. Derudover er der gennemført en tryghedsvandring i Tune med deltagelse af politi, Bo trygt og den lokale grundejerforening, hvor gode eksempler på indbrudssikring og forbedringsmuligheder blev gennemgået. Endelig har Greve Kommune, politiet, Det Kriminalpræventive Råd og nabovenner holdt møde for at drøfte, hvordan samarbejdet om tryghed kan styrkes fremadrettet. I dag arbejdes der med færre indsatser, da indbrudstallene er faldet en del. Greve Kommune og politiet har en plan for håndtering af eventuelle fremtidige indbrudsbølger, der kan aktiveres, hvis antallet af indbrud stiger i et område. Derudover arbejdes der løbende med at rekruttere flere nabohjælpere og nabovenner. Økonomiske konsekvenser Sagen har ingen økonomiske konsekvenser for Greve Kommune. Øvrige forhold Plan - og tryghedsudvalget behandlede sag om afrapportering på udvalgsmøde den 23. april 2022. Centerchef Peter Rymann deltager under punktet. Høring Der er ikke høringspligt i denne sag. Tidsplan Partnerskabet udløber med udgangen af 2025.", "source_path": "data/greve/raw_dagsordener/Plan- og Tryghedsudvalget_2025-02-04T16:00:00+01:00_6ada2cf6-a54e-4114-98b9-4ada590154e3.json", "meeting_year": 2025, "meeting_month": 2, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "6ada2cf6-a54e-4114-98b9-4ada590154e3", "chunk_id": "6ada2cf6-a54e-4114-98b9-4ada590154e3_8_html_fragment_chunk0", "section_type": "html_fragment", "section_title": "Boligprogram 2025", "committee": "Plan- og Tryghedsudvalget", "meeting_date": "2025-02-04T16:00:00+01:00", "case_number": "24-011824", "agenda_index": 8, "text": "Beslutning Anbefales. Afbud: Conni Bergendorff Fremstilling Sagsprocedure Plan- og Tryghedsudvalget, Økonomiudvalget og Byrådet. Resume Administrationen udarbejder hvert år et boligprogram, der indeholder det planlagte boligbyggeri i Greve Kommune i de næste 12 år. Boligprogrammet anvendes bl.a. som input til befolkningsprognosen, der igen danner grundlag for fremskrivning af budgettet og fremtidige kapacitetsbehov for f.eks. daginstitutioner, skoler og ældreboliger. Sagen beskriver Boligprogram 2025-36. Indstilling Administrationen indstiller, at Boligprogram 2025-36 jf. bilag 1 godkendes. Sagsbeskrivelse Boligprogrammet indeholder de planlagte boliger i Greve Kommune i de næste 12 år. Det samlede Boligprogram 2025-36 indeholder 485 boliger, som alle forventes realiseres i perioden 2025-30. Boligprogrammet fremgår af bilag 1. Byrådet vedtog 17. april 2023 (pkt. 34), \"at de potentielle byggemuligheder ikke tælles med i boligprogrammet, men at administrationen i stedet fremlægger betydningen for befolkningsprognosen ved igangsættelse af en ny lokalplan\", samt at \"boligprogrammet fremlægges på møderækken inden befolkningsprognosen\". På den baggrund er boligprogrammet ændret, så kun de planlagte boliger medregnes i boligprogrammet. De planlagte boliger er opgjort på baggrund af vedtagne og igangsatte lokalplaner samt ansøgte og afgjorte byggetilladelser. Antal af boliger, boligtyper m.v. er således opgjort med udgangspunkt i realisérbare planer eller projekter. De planlagte boliger er direkte konsekvenser af politiske beslutninger om igangsættelse af lokalplaner m.m. I tabellen herunder fremgår de planlagte boliger opdelt i status for lokalplanlægning og/eller byggetilladelse. Alle 485 boliger er således indregnet i boligprogrammet. Tabel 1. Antal boliger for første halvdel af boligprogram-perioden (2025-30) Område Lokalplan igangsat Lokalplan vedtaget (rest) Byggetilladelse ansøgt Byggetilladelse givet I alt Hundige Strandby 0 36 36 Industrisvinget (Tune) 48 48 Industrilunden (Tune) 0 68 68 Solviften 0 84 84 Spæncom (Tune) 23 17 40 Tværhøjgård 10 7 100 117 Øvrige 12 2 6 20 Plejecenter 72 72 Hovedtotal 165 178 142 485 Yderligere detaljer kan ses i bilag 1. Industrisvinget og Industrilunden samt Tværhøjgård udgør tilsammen ca. 48 % af de planlagte boliger i perioden 2025-2030. De 485 planlagte boliger er fordelt på fire boligtyper. Fordelingen fremgår i tabellen herunder: Tabel 2. Antal boliger opdelt på boligtyper (2025-30) Boligtype <60 m 2 60-79 m 2 80-119 m 2 120-140 m 2 >140 m 2 Pleje-boliger Boliger 2025-2030 Etageboliger 0 84 20 0 0 0 104 Parcelhuse 0 0 0 0 26 0 26 Rækkehuse 0 40 219 22 2 0 283 Plejecenter 0 0 0 0 0 72 72 Hovedtotal 0 124 239 22 28 72 485 Tabellen viser, at 58 % af de planlagte boliger i perioden 2025-30 udgøres af rækkehuse, herunder dobbelt- og kædehuse . Dernæst følger etageboliger med ca. 21 % . Plejecenterboliger udgør ca. 15 % og parcelhuse udgør ca. 5 %. Det bemærkes, at nybyggede parcelhuse, der opføres som erstatning for et ældre hus på samme grund, ikke er med i opgørelsen. I anden halvdel af boligprogram-perioden (2031-36) er der ingen planlagte byggemuligheder. Ændring fra Boligprogram 2024 til 2025 I Boligprogram 2024 var antallet af planlagte boliger i perioden 2024-2029 på 953. I dette års boligprogram er antallet af planlagte boliger på 485. Den store forskel skyldes, at der i 2024 er ibrugtaget 472 boliger, hvor langt størstedelen er i Hundige Strandby. Potentielle byggemuligheder uden en vedtaget eller igangsat lokalplan Udover de boligprojekter, der allerede er igangsat eller vedtaget lokalplaner for, er der en række ubebyggede arealer (restrummelighed), hvor kommuneplanens rammer giver mulighed for potentiel byudvikling, men hvor der ikke er igangsat konkrete lokalplaner. Det gælder for eksempel to bolig-øer på Langagergård, Rendebjergvej, vest for Hovedgaden i Karlslunde Landsby samt Greve Midtby, som i kommuneplanen er udlagt til boliger. I den gældende kommuneplans rækkefølgeplan ligger de potentielle boligområder i anden halvdel af planperioden (2028-2033). I det kommende kommuneplantillæg for 1. temarevision af kommuneplanen \"Boliger til hele livet\", som er i høring fra den 13. december 2024 til den 7. februar 2025, ligger disse områder fortsat i anden halvdel (2032-2037) af den nye planperiode (2025-2037). Dertil kommer omdannelsesområder, som for eksempel Tune Skole Lunden og bar mark-projektet Vesterbjerg 52 og 56, hvor der er igangsat arbejder, som på sigt kan føre til en beslutning om flere boliger, men som endnu ikke har kommuneplanrammer med boligformål. Heraf kan de to sidstnævnte projekter potentielt blive udviklet i løbet af de næste par år. I boligprogrammet for 2023 og de foregående år indgik et skøn over hvor mange af disse ubebyggede arealer, der kunne blive udviklet til boligformål i den 12-årige boligprogram-periode. Dette skøn er tidligere betegnet som \"potentielle byggemuligheder\". Boligprogrammets sammenhæng til befolkningsprognosen og kapacitetsvurderinger Der er en tæt sammenhæng mellem boligprogrammet og befolkningsprognosen, idet boligbyggeriet er den væsentligste årsag til befolkningstilvækst. Befolkningsprognosen udarbejdes på baggrund af udviklingen i antallet af borgere i den eksisterende boligmasse samt indflytningen i den planlagte boligudbygning. Befolkningsprognosen 2025 udarbejdes på baggrund af det godkendte boligprogram og lægges bl.a. til grund for kommunens kommende budgetter , herunder kapacitetsvurderinger på kommunale services. Befolkningsprognosen 2025 fremskriver befolkningen fra 2025-2036 , og indeholder dermed perioden 2031-36, hvor der ikke er planlagt boligbyggeri. De potentielle boliger er tidligere indregnet i befolkningsprognosen med en estimeret sandsynlighed, der er baseret på historiske data for, hvor stor en andel af de potentielle boliger, der ender med at blive bygget. Når de potentielle byggemuligheder, som for eksempel Tune Skole Lunden og Vesterbjerg 52 og 56, ikke tælles med i boligprogrammet, kan det give en udfordring ift. den langsigtede befolkningsprognose for kommunen som helhed. Den potentielle boligmasse anslås ved en sandsynlighed på 50 % at give en befolkningstilvækst på 1000 nye borgere . Denne gruppe potentielle borgere medregnes altså ikke i den kommende befolkningsprognose. Befolkningsprognosen anvendes til kapacitetsvurderinger for skoler, institutioner, ældreboliger og andre kommunale servicefunktioner. Lovgrundlag Der er ingen lovkrav om udarbejdelse af et boligprogram. Økonomiske konsekvenser Boligprogrammet har ikke i sig selv økonomiske konsekvenser. Boligprogrammet indgår som baggrundsmateriale for beregning af befolkningsprognosen, der anvendes til fremskrivning af budgettet samt til vurdering af kapacitetsbehov for bl.a. institutioner, skoler og ældreboliger. Høring Der er ikke høringspligt i denne sag. Tidsplan Forår 2025: Befolkningsprognose 2025 forventes fremlagt Økonomiudvalget og Byrådet Sommer 2025: Kapacitetsvurderinger forventes fremlagt relevante fagudvalg, Økonomiudvalget og Byrådet.", "source_path": "data/greve/raw_dagsordener/Plan- og Tryghedsudvalget_2025-02-04T16:00:00+01:00_6ada2cf6-a54e-4114-98b9-4ada590154e3.json", "meeting_year": 2025, "meeting_month": 2, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "6ada2cf6-a54e-4114-98b9-4ada590154e3", "chunk_id": "6ada2cf6-a54e-4114-98b9-4ada590154e3_9_html_fragment_chunk0", "section_type": "html_fragment", "section_title": "Lukket: Henvendelser til formanden ", "committee": "Plan- og Tryghedsudvalget", "meeting_date": "2025-02-04T16:00:00+01:00", "case_number": "", "agenda_index": 9, "text": "Orienteringen tages til efterretning. Afbud: Conni Bergendorff", "source_path": "data/greve/raw_dagsordener/Plan- og Tryghedsudvalget_2025-02-04T16:00:00+01:00_6ada2cf6-a54e-4114-98b9-4ada590154e3.json", "meeting_year": 2025, "meeting_month": 2, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "6ada2cf6-a54e-4114-98b9-4ada590154e3", "chunk_id": "6ada2cf6-a54e-4114-98b9-4ada590154e3_10_html_fragment_chunk0", "section_type": "html_fragment", "section_title": "Orientering fra formanden/gensidig orientering", "committee": "Plan- og Tryghedsudvalget", "meeting_date": "2025-02-04T16:00:00+01:00", "case_number": "", "agenda_index": 10, "text": "Beslutning Orienteringen blev taget til efterretning. Afbud: Conni Bergendorff Fremstilling Sagsprocedure Plan- og Tryghedsudvalget. Resume Formanden og udvalgets medlemmer orienterer om aktuelle emner. Indstilling Administrationen indstiller, at orienteringer tages til efterretning.", "source_path": "data/greve/raw_dagsordener/Plan- og Tryghedsudvalget_2025-02-04T16:00:00+01:00_6ada2cf6-a54e-4114-98b9-4ada590154e3.json", "meeting_year": 2025, "meeting_month": 2, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "6ada2cf6-a54e-4114-98b9-4ada590154e3", "chunk_id": "6ada2cf6-a54e-4114-98b9-4ada590154e3_11_html_fragment_chunk0", "section_type": "html_fragment", "section_title": "Huskeliste og orientering fra administrationen", "committee": "Plan- og Tryghedsudvalget", "meeting_date": "2025-02-04T16:00:00+01:00", "case_number": "", "agenda_index": 11, "text": "Beslutning Orienteringen blev taget til efterretning. Afbud: Conni Bergendorff Fremstilling Sagsprocedure Plan- og Tryghedsudvalget. Resume Administrationen orienterer om aktuelle emner. Indstilling Administrationen indstiller, at orienteringer tages til efterretning. Sagsbeskrivelse Statslig ramme til fornyelse af bymidter 2025 Greve Kommune er på listen over kommuner, der er berettigede til at ansøge om del i den statslige udgiftsramme til fornyelse af bymidter . Midlerne kan i Greve Kommune anvendes i Tune Bymidte, som fastsat i kommuneplanen. Da Greve Kommune i 2022 ansøgte om del i midlerne, blev kommunen tildelt 39.000 kr. Egenfinansieringen er på minimum 40 % af det samlede beløb. Plan- og Tryghedsudvalget besluttede den 15. august 2023 at tildele midlerne (på i alt ca. 65.000 kr.) til Tune Lokalråd og Tune Centerforening med henblik på fornyelse af Tune Bymidte. Aktørerne planlægger at bruge pengene på nyt byrumsinventar i form af kunst og plantekummer. De tildelte midler fra 2024-puljen blev overført til Høje Taastrup og Roskilde kommuner, jf. Plan- og Tryghedsudvalgets møde d. 13. august 2024, pkt. 14. Administrationen ansøger ikke om statslige midler i år (2025). Fristen for at ansøge om midlerne er den 3. februar 2025. Statslig pulje til omstilling til levende og bæredygtige bymidter I efteråret 2024 annoncerede Erhvervsstyrelsen en pulje til omstilling af bymidter med fokus på bæredygtighed og livskvalitet. Puljen skulle støtte projekter i byer med 4.000-20.000 indbyggere og krævede en kombination af fysisk omstilling, virksomheds- og kompetenceudvikling samt innovation. I Greve Kommune opfylder Tune kravet om bystørrelse . Puljen omfattede en samlet bevilling på 100 mio. kr., og ansøgere skulle samtidig have en politisk vedtaget, helhedsorienteret bystrategi . Administrationen gennemgik puljens krav og undersøgte muligheden for dispensation fra kravet om en bystrategi . Det viste sig dog at være ufravigeligt. Administrationen har derfor ikke søgt puljen, der havde frist den 6. januar 2025. Lovforslag om anlægslov for udvikling af Strandparken Udkastet til lovforslag er lagt offentligt tilgængeligt på Folketingets hjemmeside fra den 29. januar 2025. Ministeren for By-, Land- og Kirkeministeriet, Morten Dalin orienterede kommunerne om det jf. vedlagte brev (bilag 1). Vedlagte notat (jf. bilag 2) til Strandparkkommunerne forklarer, hvor forslaget er tilrettet (eller ikke tilrettet) i forhold til kommunernes høringssvar i forhøringen . Ansættelse af tryghedsvagter Som besluttet på Plan- og Tryghedsudvalgets møde den 8. oktober 2024 (pkt. 5) har administrationen gennemført et udbud og indgået en aftale med et vagtfirma – Vagtteam DK - om at levere tryghedsvagter til kommunen. Opstarten er planlagt til den 1. april 2025. Ordningen er en forsøgsordning, der i første omgang kører i 2025 og 2026, og som evalueres i januar 2026 med henblik på budgetprocessen for 2027.", "source_path": "data/greve/raw_dagsordener/Plan- og Tryghedsudvalget_2025-02-04T16:00:00+01:00_6ada2cf6-a54e-4114-98b9-4ada590154e3.json", "meeting_year": 2025, "meeting_month": 2, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "6ada2cf6-a54e-4114-98b9-4ada590154e3", "chunk_id": "6ada2cf6-a54e-4114-98b9-4ada590154e3_12_html_fragment_chunk0", "section_type": "html_fragment", "section_title": "Plan- og Tryghedsudvalgets mødekalender 2025", "committee": "Plan- og Tryghedsudvalget", "meeting_date": "2025-02-04T16:00:00+01:00", "case_number": "", "agenda_index": 12, "text": "Beslutning Orienteringen blev taget til efterretning. Afbud: Conni Bergendorff Fremstilling Sagsprocedure Plan- og Tryghedsudvalget. Resume Der gives et overblik over møder og aktiviteter. Indstilling Administrationen indstiller, at orienteringen tages til efterretning. Sagsbeskrivelse Møde og aktivitetskalenderen er vedlagt som bilag.", "source_path": "data/greve/raw_dagsordener/Plan- og Tryghedsudvalget_2025-02-04T16:00:00+01:00_6ada2cf6-a54e-4114-98b9-4ada590154e3.json", "meeting_year": 2025, "meeting_month": 2, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "6ada2cf6-a54e-4114-98b9-4ada590154e3", "chunk_id": "6ada2cf6-a54e-4114-98b9-4ada590154e3_13_html_fragment_chunk0", "section_type": "html_fragment", "section_title": "Underskriftsark", "committee": "Plan- og Tryghedsudvalget", "meeting_date": "2025-02-04T16:00:00+01:00", "case_number": "", "agenda_index": 13, "text": "Beslutning Afbud: Conni Bergendorff Fremstilling Sagsprocedure Plan- og Tryghedsudvalget. Resume Elektronisk underskriftsark.", "source_path": "data/greve/raw_dagsordener/Plan- og Tryghedsudvalget_2025-02-04T16:00:00+01:00_6ada2cf6-a54e-4114-98b9-4ada590154e3.json", "meeting_year": 2025, "meeting_month": 2, "committee_normalized": "planogtrygheds", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
