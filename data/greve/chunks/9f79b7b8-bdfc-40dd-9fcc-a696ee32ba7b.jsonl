{"document_id": "9f79b7b8-bdfc-40dd-9fcc-a696ee32ba7b", "chunk_id": "9f79b7b8-bdfc-40dd-9fcc-a696ee32ba7b_0_html_fragment_chunk0", "section_type": "html_fragment", "section_title": "Godkendelse af dagsorden", "committee": "Skole-, Børne- og Ungeudvalget", "meeting_date": "2024-01-09T08:15:00+01:00", "case_number": "21-014470", "agenda_index": 0, "text": "Beslutning Godkendt. Afbud: Linda Heegaard Fremstilling Sagsprocedure Skole-, Børne- og Ungeudvalget Resume Godkendelse af dagsorden for mødet den 9. januar 2024. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Skole-, Børne- og Ungeudvalget_2024-01-09T08:15:00+01:00_9f79b7b8-bdfc-40dd-9fcc-a696ee32ba7b.json", "meeting_year": 2024, "meeting_month": 1, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "9f79b7b8-bdfc-40dd-9fcc-a696ee32ba7b", "chunk_id": "9f79b7b8-bdfc-40dd-9fcc-a696ee32ba7b_1_html_fragment_chunk0", "section_type": "html_fragment", "section_title": "Faglig og økonomisk handleplan for det specialpædagogiske område", "committee": "Skole-, Børne- og Ungeudvalget", "meeting_date": "2024-01-09T08:15:00+01:00", "case_number": "22-015674", "agenda_index": 1, "text": "Beslutning 1. Godkendt. 2. Godkendt. Afbud: Linda Heegaard Fremstilling Sagsprocedure Skole-, Børne- og Ungeudvalget. Resume Udvalget gives i denne sag en status på arbejdet med ”Faglig og økonomisk handleplan for det specialpædagogiske område”. Handleplanen blev første gang præsenteret for Skole-, Børne- og Ungeudvalget den 15. august 2022. Administrationen aflægger i sagen status på handleplanens 10 punkter samt redegør for, hvordan arbejdet med temaerne fremover pågår , herunder at det for de fleste af temaerne gælder, at de indgår i det implementeringsarbejde, der er igangsat omkring de 17 anbefalinger i forbindelse med “Analysen af det specialpædagogiske område”. Indstilling Administrationen indstiller, at orientering om status tages til efterretning arbejdet med ”faglig og økonomisk handleplan for det specialpædagogiske område” afsluttes som separat sag og videreføres i den specialpædagogiske analyse. Sagsbeskrivelse Skole-, Børne- og Ungeudvalget tog på udvalgsmødet den 15. august 2022 orienteringssagen omkring en ”Faglig og økonomisk handleplan for det specialpædagogiske område” til efterretning. Handleplanen beskriver den overordnede ramme for en række forskellige indsatser på det specialpædagogiske område på tværs af PPR-, dagtilbud-, skole- og fritidsområdet. Sagen i august 2022 var foranlediget af et merforbrug inden for PPR-området. Udvalget blev orienteret om udviklingen samt for en 10-punkts handleplan med indsatser, der skal være med til at sikre en udgiftsudvikling i overensstemmelse med det vedtagne budget for 2023. Siden vedtagelsen af handleplanen er analysen af det specialpædagogiske område og 17 anbefalinger blevet godkendt. Der er en tæt kobling mellem handleplanspunkterne og de 17 anbefalinger, der arbejdes med i forlængelse af den specialpædagogiske analyse. Derfor vil en række af handleplanens punkter fremover indgå i implementeringen af anbefalingerne. Det arbejde der er igangsat og de erfaringer, der er relevante, vil således blive overført direkte i arbejdet med implementeringen af anbefalingerne fra den specialpædagogiske analyse. Nedenfor redegøres der overordnet for den nuværende status på de 10 handleplanspunkter samt planen for det forsatte arbejde med indsatserne. Status på handleplanen De følgende indsatser er påbegyndt implementering i 2022 -2023 og arbejdet fortsætter regi af implementeringen af de 17 anbefalinger: Indsats 2: Det Centrale Visitationsudvalg (CVI) skærper praksis i forhold til hvornår børn er parate til at vende tilbage til mindre indgribende undervisningstilbud. Indsats 3: Det Centrale Visitationsudvalg (CVI) skærper praksis i forhold til varigheden af indsatsen ved nyvisitation , således at der allerede ved visitation laves en plan for, hvad der skal til for at kunne vende tilbage til almen/mindre indgribende tilbud. Indsats 4 : Det Centrale Visitationsudvalg (CVI) skærper fokus på andre almenskolers muligheder for at inkludere elever, der vurderes til ikke at profitere af deres nuværende tilbud. Fokus på indsatsområderne 2, 3 og 4 har ændret den faglige tilgang til vurderinger af alle sager i Det Centrale Visitationsudvalg (CVI). Konkret er der en ny systematisk procedure i CVI for fastsættelse af mål for tilbuddet samt varighed allerede ved visitation. Med det skærpede faglige fokus, og på baggrund af tidligere erfaringer, forventes det, at der i den kommende revisitationsproces kan være op mod 20 sager, hvor der skal følges op inden for en kortere periode. Opfølgningen skal ske med henblik på at vurdere mulighederne for at eleven vender tilbage til et mindre indgribende tilbud. Følgende indsatser er igangsat i 2022 -2023 og arbejdet fortsætter i regi af implementeringen af de 17 anbefalinger: Indsats 6 : Justering af den forebyggende indsats med henblik på tættere kobling til almenområdet. Indsats 7 : Skærpet fokus på folkeskolerne eksklusion. Nogle skoler ekskluderer umiddelbart mere end det forventede, og derfor bør det undersøges, hvordan de respektive skoler kan understøttes i højere grad, end det er tilfældet i dag. Indsats 8 : Tættere kobling mellem de inkluderende indsatser og de familierettede indsatser, herunder en stærkere koordinering og sammenkobling. Som investeringscase overvejes det om inkluderende dagbehandling i dagtilbud og skole er en mulighed. Indsats 9 : På specialfritidsområdet skærpes praksis ifht . at vurdere, hvorvidt elever kan integreres i (almen)skolens fritidstilbud som alternativ til specialfritidstilbud. Indsats 10 : På baggrund af byrådets vision Naturligvis Greve – gennem helhedssyn og fællesskaber samt de kommende politikprocesser vurderes behov for én samlet udviklingsretning for det specialpædagogiske område hen imod en mere inkluderende børne- og unge kommune. Følgende indsatser er igangsat i 2022–2023 og fortsætter som indsatser i Center For Børn & Familier og Center For Dagtilbud & Skoler. Indsats 1 : Udarbejdelse af databaseret ledelsesinformation på Special-undervisningsområdet/ specialfritidsområdet/ dagtilbudsområdet. Arbejdet hermed fortsætter. Indsats 5 : Vurdering af om projekt “Mindre Fravær Mere Trivsel” kan prioriteres yderligere med henblik på tidligere indsatser i tæt kobling til almenområdet. Det bør vurderes om det er muligt at udbrede til alle folkeskoler (omlægning af ressourcer eller som investeringscase). Som led i vurderingen gennemføres pilotprojekt på 1 skole i skoleåret 2023/2024. De 10 indsatser er nærmere beskrevet i vedlagte bilag: ”Notat – handleplan for det specialpædagogiske område”. Lovgrundlag Lov om folkeskolen og Lov om social service Økonomiske konsekvenser Denne sag har i sig selv ikke økonomiske konsekvenser for Greve Kommune, men det var forventningen, at ovenstående handleplansindsatser kan nedbringe det øgede udgiftsniveau med 1,5 millioner kr. i 2023. En besparelse der er medregnet i budgettet for 2023. Det er administrationens vurdering, at arbejdet med den økonomiske og faglige handleplan har understøttet den økonomiske styring af området.", "source_path": "data/greve/raw_dagsordener/Skole-, Børne- og Ungeudvalget_2024-01-09T08:15:00+01:00_9f79b7b8-bdfc-40dd-9fcc-a696ee32ba7b.json", "meeting_year": 2024, "meeting_month": 1, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "9f79b7b8-bdfc-40dd-9fcc-a696ee32ba7b", "chunk_id": "9f79b7b8-bdfc-40dd-9fcc-a696ee32ba7b_2_html_fragment_chunk0", "section_type": "html_fragment", "section_title": "Godkendelse af projektansøgning på det børnesociale område", "committee": "Skole-, Børne- og Ungeudvalget", "meeting_date": "2024-01-09T08:15:00+01:00", "case_number": "23-013857", "agenda_index": 2, "text": "Beslutning 1. Godkendt. 2. Godkendt. Afbud: Linda Heegaard Fremstilling Sagsprocedure Skole, - Børne og Ungeudvalget, Økonomiudvalget og Byrådet. Resume I denne sag orienteres Skole-, Børne- og Ungeudvalget om, at Greve Kommunes ansøgning om puljemidler til 'Udvikling og modning af en indsats til familieanbringelser af gravide og nye familier' er blevet imødekommet af Social- og Boligstyrelsen. Tilskuddet udgør i projektperioden fra den 01-12-2023 til den 31-12-2026 i alt 4.251.720,00 kr. I denne sag skal udvalget endeligt godkende, at puljemidlerne optages i budgettet, samt at det godkendes, at projektet igangsættes. Skole-, Børne- og Ungeudvalget blev orienteret om ansøgningen på udvalgsmødet den 21. november 2023. Indstilling Administrationen indstiller at; Udvalget godkender at projektet ”udvikling og modning af en indsats til familieanbringelser af gravide og nye familier” igangsættes Der meddeles en indtægts – og udgiftsbevilling til projektet ”Udvikling og modning af en indsats til Familieanbringelser af gravide og nye familier” på i alt 4.251.720,00 kr . fordelt på budget år 2024-2026. Sagsbeskrivelse Skole-, Børne- og Ungeudvalget blev på udvalgsmødet den 21. november 2023 orienteret om, at administrationen har ansøgt om midler fra Puljen \"Udvikling og modning af en indsats til Familieanbringelser af gravide og nye familier\", udmeldt af Social- og Boligstyrelsen. Greve Kommune fik på baggrund af ansøgningen tilsagn om tildeling af 4.251.720,00 kr. fordelt over tre år. Projektet Formålet med indsatsen, der kaldes \"Brug for familien\", er at levere støtte til meget udsatte gravide og spædbarnsfamilier med henblik på at sikre, at indsatsen for barnet sker på et meget tidligt tidspunkt. Formålet understøttes ved en familieanbringelse i henhold til SEL §52, stk. 3, nr. 4, og ligger i forlængelse af intentionerne i Barnets Lov, der træder i kraft pr. 1.1.2024. Indsatsen går ud på at afprøve og implementere nye metoder i arbejdet med udsatte gravide/nye familier. Projektet forankres i Familiehusene i Greve Kommune og er en helhedsorienteret tværfaglig indsats, hvor der samarbejdes med flere fagområder, såsom Sundhedsplejen og Familierådgivningen. Målgruppen Målgruppen i projektet er gravide og spædbørnsfamilier med børn på 0-1 år og eventuelle ældre søskende, hvor mindst en af forældrene vil kunne profitere af en tidlig og intensiv indsats i et døgnophold. Målgruppen er kendetegnet ved forældrenes nedsatte mentaliseringsevne som følge af svære opvækstbetingelser, herunder omsorgssvigt og tidligere anbringelse. Familierne har svære livsbetingelser, såsom neurologiske og/eller kognitive udfordringer, psykisk sårbarhed og et begrænset eller ustabilt netværk. Greve Kommune forventer, at der visiteres cirka 15 familier til indsatsen inden for projektperioden 2024-2026. Indsatsen Indsatsen tager udgangspunkt i familiens levede liv, herunder struktur og forudsigelighed i hverdagen og forældrenes evne til at se og understøtte deres børns behov. Der arbejdes målrettet med at iværksætte en plan for støtte til familiens fremtidige liv. Fokus er på at skabe en god og stabil overgang til livet uden for Familiehusene, så der kan være en bæredygtig plan for familiens fremtidige liv efter opholdet, herunder styrkelse af netværk i form af for eksempel kontakt-/støttepersoner og tilknytning til frivillige organisationer. Under opholdet støttes forældrene i at understøtte deres børns muligheder for at indgå i og bidrage til fællesskaber. Indsatsen ”Brug for Familien” understøtter intentionerne i Børne- og Ungepolitikken, som netop betoner at familien er den vigtigste ressource, og at vi i Greve Kommune arbejder ud fra en tilgang om, at børn og deres forældre hører sammen. Samtidig understøtter denne indsats Børne- og Ungepolitikken for det der vedrører en tidlig, forebyggende indsats i samarbejde med familien og barnets/den unges netværk. Økonomiske konsekvenser Projektet er fra ministerielle puljer og er derfor ikke omfattet af regler om fondsmoms og vil ikke påvirke kommunens serviceramme i projektårene. Da der er tale om et metodeudviklingsprojekt, vil det være muligt at videreføre indsatsen efter projektperiodens udløb, via egenfinansiering inden for den budgetterede ramme. En videreførelse af projektet efter projektperiodens udløb og ophør af eksternt tilførte midler vil ske hvis indsatsen har været en succes. Tidsplan Projektet: ”Brug for familien” gennemføres i perioden 01.01.2024 til 31.12.2026.", "source_path": "data/greve/raw_dagsordener/Skole-, Børne- og Ungeudvalget_2024-01-09T08:15:00+01:00_9f79b7b8-bdfc-40dd-9fcc-a696ee32ba7b.json", "meeting_year": 2024, "meeting_month": 1, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "9f79b7b8-bdfc-40dd-9fcc-a696ee32ba7b", "chunk_id": "9f79b7b8-bdfc-40dd-9fcc-a696ee32ba7b_3_html_fragment_chunk0", "section_type": "html_fragment", "section_title": "Godkendelse af ensartet frokosttakst for vuggestue- og børnehavebørn", "committee": "Skole-, Børne- og Ungeudvalget", "meeting_date": "2024-01-09T08:15:00+01:00", "case_number": "23-013356", "agenda_index": 3, "text": "Beslutning 1. Godkendt. 2. Godkendt. Afbud: Linda Heegaard Fremstilling Sagsprocedure Skole-, Børne- og Ungeudvalget, Økonomiudvalget og Byrådet. Resume Administrationen foreslår, at der fastsættes en ensartet frokosttakst for vuggestue- og børnehavebørn, der er gældende for det kommende frokostvalg i kommunens daginstitutioner. Baggrunden er, at det ikke længere giver mening med en skarp opdeling af udgifterne til frokost for henholdsvis vuggestue- og børnehavebørn, når hovedparten af kommunens integrerede institutioner har frokostordning til både vuggestue- og børnehavebørn. Indstilling Administrationen indstiller, at der godkendes en ensartet frokosttakst for vuggestue- og børnehavebørn, som det fremgår af sagen, den ensartede frokosttakst varsles overfor forældrene med tre måneders varsel, med i ikrafttrædelse 1. juni 2024. Sagsbeskrivelse Skole-, Børne- og Ungeudvalget godkendte den 10. oktober 2023 reviderede retningslinjer for fravalg af et sundt frokostmåltid, gældende for det kommende frokostvalg. Retningslinjerne er præciseret så det tydeligt fremgår, at fravalget alene omhandler et sundt frokostmåltid for både vuggestue- og børnehavebørn, og at den særlige frokosttakst, som forældrene skal betale, alene omfatter frokostmåltidet. Af retningslinjerne fremgår det også, at det er de nye kommunale daginstitutionsbestyrelser, som fremadrettet har kompetencen til at fravælge kommunens tilbud om frokostordning, efter dialog med forældrene i institutionen. Dette er i lighed med hovedparten af de selvejende institutioner . Det er en kompetence, de har i følge dagtilbudsloven, når der er tale om enkelt institutioner med egen bestyrelse. Børnehuset Karlslunde Strand, som består af afdelingerne Åsagergård og Strandhuset er de eneste, som skal gennemføre egentlig afstemning om fravalg i henhold til afstemningsreglerne, fastsat i dagtilbudsloven. Baggrunden herfor er, at børnehuset er det, man i lovgivningen kalder en daginstitution med flere enheder. De godkendte retningslinjer for fravalg af frokostordning er vedlagt denne sag til baggrund. Det fremgik også af sagen fra 10. oktober 2023, at administrationen ville vende tilbage med en sag med forslag om, at der fastsættes en ens frokosttakts for vuggestue- og børnehavebørn gældende for det kommende frokostvalg. Baggrunden for forslaget om en ensartet takst er, at der er sket en stor udvikling i antallet af institutioner med frokostordning. Da den fleksible frokostordning blev indført i Greve Kommune i 2010 var det ikke ret mange institutioner, der valgte at få frokost til børnehavebørnene. Det har ændret sig gennem årene, således at langt hovedparten af institutionerne fik frokostordning til både vuggestue- og børnehavebørn ved den seneste afstemning. I langt de fleste integrerede institutioner bliver der derfor lavet frokost til både vuggestue- og børnehavebørn i det samme køkken og af den samme køkkenmedarbejder. Derfor giver det ikke længere mening med en skarp opdeling af udgifterne til frokost for henholdsvis vuggestue- og børnehavebørn. Administrationen har derfor udarbejdet en ny takstberegning for frokostmåltidet på tværs af henholdsvis vuggestue og børnehave og har ved samme lejlighed ensartet ressourcetildelingsmodellen for frokostordning, da der pt. er fastsat en forskellig pris for selve maden, ligesom der tildeles personaletimer efter forskellige modeller til henholdsvis vuggestue- og børnehavebørn. Forudsætningerne, der ligger til grund for den nye ressourcetildelingsmodel for frokostordning og dermed den nye takstberegning, er følgende: Børnetallet i budget 2024. Det antages, at alle de børn, der indmeldes i en daginstitution, har frokostordning. Basistildeling på otte timer ugentlig til 25 institutioner, hvoraf fire institutioner får en tildeling til to køkkener. Dette i lighed med gældende praksis. Tildeling af personaletimer pr. barn på 18 minutter ugentlig Fordeling på 80/20 i forhold til økonoma- og medhjælperløn. Pris for maden pr. måltid er 20 kr. pr. barn pr. dag i 231 dage (ex moms). Ovenstående giver en gennemsnitlig frokosttakst inkl. moms på 854 kr. pr. barn pr. måned i 12 måneder, gældende fra 1. juni 2024. Til sammenligning er frokosttaksen, pr. 1. januar 2024, 1080 kr. pr. måned for vuggestuebørn og 719 kr. pr måned for børnehavebørn i 12 måneder. Med den nye model vil de forventede indtægter fra forældrebetalingen i 2024 være uændret i forhold til den gamle model, ved brug af samme børnetal og antal institutioner. Beregningen af de forventede indtægter er baseret på børnetallet i budget 2024. Angående efterregulering skal det bemærkes, at såfremt institutionerne passer flere eller færre børn, end de har fået budget til, efterreguleres institutionernes budgetter til selve frokostmåltidet i op- eller nedadgående retning i slutningen af året. Budgettet efterreguleres ikke i forhold til tildelingen af personaleressourcer ved årets udgang. Lovgrundlag Dagtilbudslovens § 16 a, 16 b og 32 a. Heraf fremgår det, at kommunen skal tilbyde et sundt frokostmåltid til alle børn i kommunens daginstitutioner. Såfremt det sunde frokostmåltid tilbydes udenfor dagtilbudsydelsen, afholder forældrene udgiften til frokostmåltidet, og der opkræves der en særlig frokosttakst, som i udgangspunktet er 100 procent forældrefinansieret. Kommunen kan beslutte at give et tilskud til nedbringelse af forældrenes betaling. Der gives søskendetilskud, økonomisk fripladstilskud, behandlingsmæssigt fripladstilskud eller socialpædagogisk fripladstilskud til den kommunale frokostordning, såfremt forældrene får tilskud til nedsættelse af egenbetaling til daginstitutionspladsen. Økonomiske konsekvenser Sagen har ingen økonomiske konsekvenser for Greve Kommune, da frokostmåltidet er 100 procent forældrefinansieret. Dog vil eventuelle ændringer i budgetbehov, vedr. søskendetilskud og fripladstilskud osv. indgå i de løbende budgetopfølgninger og demografiberegninger til budgettet. Øvrige konsekvenser Når der foreligger en politisk beslutning om en ny ensartet takst, kan der gennemføres beslutning om fravalg af frokostordning blandt forældrebestyrelser/forældre i februar 2024. Samtidig kan der varsles en takstændringen med tre måneders varsel, så den ensartede frokosttakst kan træde i kraft 1. juni 2024. Kommunikation Når den nye særlige frokosttakst er endelig godkendt, vil der ske en opdatering af takstbladet på Greve Kommunes hjemmeside. Derudover vil den nye frokosttakst indgå i frokost-valgmaterialet til forældrebestyrelser og institutioner. Tidsplan Tidsplan og proces Udvalg Datoer Sag om ensartet frokosttakst for vuggestue- og børnehavebørn Skole-, Børne- og Ungeudvalget 9. januar 2024 Sag om ensartet frokosttakst for vuggestue- og børnehavebørn Økonomiudvalget 24. januar 2024 Sag om ensartet frokosttakst for vuggestue- og børnehavebørn (endelig godkendelse) Byrådet 31. januar 2024 Frokostvalg i institutionerne, med oplysning om ny takst 5. - 16. februar 2024 Varslingsperiode for ny frokosttakst, tre måneder Marts-april-maj 2024 Ikrafttrædelse af ny frokostordning og takst 1. juni 2024", "source_path": "data/greve/raw_dagsordener/Skole-, Børne- og Ungeudvalget_2024-01-09T08:15:00+01:00_9f79b7b8-bdfc-40dd-9fcc-a696ee32ba7b.json", "meeting_year": 2024, "meeting_month": 1, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "9f79b7b8-bdfc-40dd-9fcc-a696ee32ba7b", "chunk_id": "9f79b7b8-bdfc-40dd-9fcc-a696ee32ba7b_4_html_fragment_chunk0", "section_type": "html_fragment", "section_title": "Budgetopfølgning 3. Skole-, Børne- og Ungeudvalget", "committee": "Skole-, Børne- og Ungeudvalget", "meeting_date": "2024-01-09T08:15:00+01:00", "case_number": "23-003101", "agenda_index": 4, "text": "Beslutning Taget til efterretning. Afbud: Linda Heegaard Fremstilling Sagsprocedure Skole-, Børne- og Ungeudvalget. Resume I denne sag orienteres fagudvalget om indholdet i budgetopfølgning 3 2023 inden for eget udvalgsområde. Budgetopfølgning 3 2023 blev behandlet i Byrådet den 11. december 2023. Indstilling Administrationen indstiller, at sagen tages til efterretning. Sagsbeskrivelse Denne sag skal ses i sammenhæng med den samlede budgetopfølgning 3 2023, som er udarbejdet pr. 30. september 2023 og blev behandlet af Byrådet den 11. december 2023. Det korrigerede budget for Skole-, Børne- og Ungeudvalget var pr. 30. september 2023 på 980,4 mio. kr., hvoraf 978,7 mio. kr. ligger inden for servicerammen. Afvigelser på udvalgets område gennemgås nedenfor. Områder under Skole-, Børne- og Ungeudvalget Inden for udvalgets område forventes et samlet merforbrug på 25,5 mio. kr. De væsentligste afvigelser er følgende: Forebyggende foranstaltninger og anbringelser af børn og unge: På det specialiserede børneområde forventes der et samlet merforbrug på 11,9 mio. kr. Daginstitutionsområdet: Der forventes et merforbrug på 0,241 mio. kr., der primært skyldes øgede udgifter til tilskud til privat pasning af børn, samt mindreudgifter på dagplejen, og ændring i forventningerne til børnetal i dagtilbud. Ungdomsuddannelser, STU og Klubber: Der forventes samlet et mindreforbrug på -4,5 mio. kr. som fordeler sig på flere områder indenfor udvalgets område. Herunder bl.a. forventet mindreudgifter til klubber, familie rådgivning og ungecenter og FGU. Borgerrelateret kørsel: Der forventes en merudgift på 1,2 mio. kr. vedr. nyt udbud af borgerrelateret kørsler. Der er dog stor usikkerhed omkring den reelle udfordring da den nye ordning først trådte i kraft pr. 1/8-2023. Det var forventet, at der frem mod BO3 ville foreligge tilstrækkelige data som grundlag for at lave en fornyet opgørelse over konsekvenser af den nye kontrakt. Det forventes dog ved budgetopfølgning 3, at denne først vil kunne udarbejdes til budgetopfølgning 1 i 2024. Merudgifter til fordrevne fra Ukraine: Af ovenstående samlede udgifter udgør de 1,8 mio. kr. ekstra udgifter forbundet med fordrevne fra Ukraine. Disse merudgifter kompenseres i budgetopfølgning 3 og påvirker således ikke områdets samlede udfordringer. Skoleområdet: Der forventes et merforbrug på samlet 17,9 mio. kr. Stigningen skyldes primært to forhold. Det første forhold er en stigning i almenskolernes udgifter til finansiering af køb af specialundervisningstilbud eksternt, og det andet forhold er en forøgelse af udgifterne på 8,0 mio. kr. på mellemkommunale betalinger for skoler og SFO'er. I forbindelse med fremlæggelsen af budgetopfølgning 0 i januar måned 2023, afsatte Byrådet en samlet pulje på 28,7 mio. kr. til økonomiske udfordringer på det specialiserede voksenområde, ældre- og sundhedsområdet samt energiområdet. I budgetopfølgning 3 ses en forskydning i forventningen til det samlede merforbrug på de tre områder. I Byrådets behandling af budgetopfølgning 3 2023 den 11. december 2023, blev merforbruget på de mellem-kommunale betalinger for skoler og SFO'er på 8 mio. kr. finansieret af den afsatte pulje. Alle enkeltafvigelser inden for udvalgets område kan ses i bilag 1. Økonomiske konsekvenser Sagen har ingen selvstændige økonomiske konsekvenser, da disse ligger i bevillingssagen til budgetopfølgning 3, som blev behandlet af Byrådet den 11. december 2023.", "source_path": "data/greve/raw_dagsordener/Skole-, Børne- og Ungeudvalget_2024-01-09T08:15:00+01:00_9f79b7b8-bdfc-40dd-9fcc-a696ee32ba7b.json", "meeting_year": 2024, "meeting_month": 1, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "9f79b7b8-bdfc-40dd-9fcc-a696ee32ba7b", "chunk_id": "9f79b7b8-bdfc-40dd-9fcc-a696ee32ba7b_5_html_fragment_chunk0", "section_type": "html_fragment", "section_title": "Tune Skole, brugerinddragelse ved samling -  tidsplan og proces", "committee": "Skole-, Børne- og Ungeudvalget", "meeting_date": "2024-01-09T08:15:00+01:00", "case_number": "22-012933", "agenda_index": 5, "text": "Beslutning 1. Godkendt med bemærkning om, at udvalget ønsker følgegruppen suppleret med et forældrevalgt medlem af Skole-/Børnerådet. Det ses gerne, at vedkommende har erfaring med sammenlægning af matrikler. 2. Godkendt. Afbud: Linda Heegaard Fremstilling Sagsprocedure Skole-, Børne- og Ungeudvalget og Klima-, Teknik- og Miljøudvalget. Resume Byrådet besluttede den 19. juni 2023, at Tune Skole skal samles på en matrikel, og at Tune Skole Lunden flytter i midlertidige bygninger på Tune Skole Højen til skolestart 2024/25. Administrationen har udarbejdet en tidsplan og plan for brugerinddragelse, herunder oprettelse af et Byggeudvalg og en følgegruppe i projektets forløb. Udvalget skal beslutte, hvem der skal deltage i følgegruppen, som er nærmere beskrevet (jf. bilag 1). Indstilling Administrationen indstiller overfor Skole-, Børne- og Ungeudvalget og Klima-, Teknik- og Miljøudvalget 1. at de i sagen forslåede deltagere i følgegruppen godkendes. 2. at processen for bruger- og borgerinddragelse tages til efterretning. Sagsbeskrivelse På byrådsmødet den 30. januar (pkt. 22) blev følgende protokolleret: Udvalget opfordrer til, at skolebestyrelsen og skoleledelsen inviterer nuværende forældre og kommende forældrene (til skoleåret 23/24) til et dialogmøde, inden der træffes beslutning i Byrådet. I overensstemmelse med denne beslutning har skolebestyrelsen og skoleledelsen afholdt dialogmøder for både nuværende og kommende forældre i perioden januar-april 2023. På baggrund af disse dialogmøder er der udarbejdet et notat af Skolebestyrelsen, som Byrådet fik forelagt på byrådsmødet den 19. juni (pkt. 12, bilag 2). I den videre proces med samling og renovering af Tune Skole vil nuværende forældre fortsat spille en aktiv rolle gennem deres deltagelse i et byggeudvalg. Samtidig vil kommende forældre løbende blive orienteret via AULA og en hjemmeside. Byrådet vedtog den 2. oktober 2023 ( pkt. 12) Budget 2024-2027, hvor der er afsat midler til opstart af arbejdet med at samle Tune Skole. Første etape i samlingen indebærer at flytte Tune Skole Lunden til Tune Skole Højen i midlertidige bygninger. Samlingen vil være gældende fra skoleåret 2024/25. De nye midlertidige bygninger på Højen vil være af en kvalitet, som både elever og medarbejdere kan trives i, indtil arbejdet med at renovere og ombygge Tune Skole er afsluttet. Byggeudvalg Som en del af projektets udformning lægges der vægt på at inddrage brugere for at sikre relevans og kvalitet i projektets udførelse. Der er nedsat et byggeudvalg for at sikre repræsentation af forskellige brugergrupper, herunder medlemmer fra skolebestyrelsen, skoleledelsen, medarbejdere og elever. Dette udvalgs primære opgave er at garantere, at brugernes synspunkter og behov bliver taget i betragtning under hele projektforløbet. Løbende vil byggeudvalget inddele sig i mindre fokusgrupper for at håndtere specifikke områder af projektet indenfor læringsmiljø, trafikforhold, legeplads og udeområder. Disse grupper kan udover byggeudvalgets medlemmer også inkludere eksperter og fagfolk, for at bringe yderligere ekspertise og perspektiver ind i projektet. Byggeudvalget har indtil videre gennemført to møder med fokus på de trafikale forhold i området omkring Tune Skole Højen, og for at identificere den mest optimale lokation for de midlertidige bygninger, som skal huse Tune Skole Lunden. Detaljer om placeringen af de midlertidige bygninger forelægges i sagen \"Placeringsforslag til midlertidige bygninger på Tune Skole Højen.\" Når de midlertidige bygninger er opført på Tune Skole Højen, og skolen er samlet, vil byggeudvalget fortsætte sit arbejde med at give input og feedback til hovedprojektet med renovering og udbygning af Tune Skole. Byggeudvalgets opgave er i første omgang at give input til anlægsprojektets byggeprogram. Dette medfører, at de skal være med til at beskrive visioner, fagligt grundlag for bygningens kernefunktion, specifikationer og krav til funktion, indretning, adgangsforhold, udearealer, relationer til omverdenen, adfærd, sikkerhed m.v. Derudover vil byggeudvalget opsamle og koordinere aktiviteter og input fra de nedsatte reference- og fokusgrupper, som leverer input på projektets delområder. Udvalget har også ansvaret for kontakten og informationen til de brugere, der ikke deltager i byggeudvalget. Byggeprogrammet vil desuden blive baseret på det principprogram for læringsmiljøer, som forventes behandlet politisk i starten af 2024. Efter byggeprogrammet vil byggeudvalget blive involveret i dispositionsforslaget, som er de mere konkrete indretningstegninger for byggeriet. Byggeudvalget har ingen selvstændig beslutningskompetence men rådgiver og anbefaler overfor styregruppen og de politiske udvalg. Følgegruppe Derudover vil der blive oprettet en følgegruppe, der vil fungere som et vigtigt bindeled mellem projektet og dets interessenter. Denne gruppe vil bestå af repræsentanter fra lokalmiljøet, kommunale råd og relevante foreninger. Formålet med følgegruppen er at sikre sammenhæng og en god dialog mellem projektet og lokalsamfundet. Gruppen vil fungere som en høringspartner, hvor gruppens feedback og synspunkter vil blive taget i betragtning, før vigtige beslutninger træffes. Følgegruppen vil følge projektet hele vejen og har en lignende rolle som det panel, der blev etableret i forbindelse med planlægningen af et nyt plejecenter i Tune. En mere detaljeret beskrivelse af følgegruppen fremgår (jf. bilag 1). Lovgrundlag Bygningsreglement, udbudsloven og folkeskoleloven. Økonomiske konsekvenser Sagen har ingen økonomiske konsekvenser for Greve Kommune. Kommunikation Der er blevet oprettet en hjemmeside til projektet, så alle, der er interesserede, kan holde sig orienteret. På hjemmesiden vil administrationen løbende orientere om de seneste nyheder og opdateringer omkring projektet. Der vil være information om forskellige aspekter af projektet, herunder tidsplanen, de midlertidige bygninger, hovedprojektets detaljer, trafikanalyse og brugerinddragelse. Tidsplan Projektet er opdelt i to faser. Den første fase omfatter etablering og opstilling af midlertidige bygninger på Tune Skole Højen til brug for elever og medarbejdere fra Tune Skole Lunden. Samtidig vil der blive foretaget en analyse af legeplads og de trafikale forhold på Højen. Den anden fase omhandler hovedprojektet, som omfatter renovering og udbygning af Tune Skole Højen. I denne fase vil der også blive arbejdet med implementeringen af anbefalingerne fra trafikanalysen. Tidsplan for de midlertidige bygninger (2023-2024) Nov./dec. 2023 Proces for placering af de midlertidige bygninger med byggeudvalg Januar 2024 Godkendelse af placering af de midlertidige bygninger i Byrådet Februar 2024 Proces for etablering af legeplads til indskoling/SFO på Højen behandles politisk Februar 2024 Start på udbudsprocessen Marts 2024 Godkendelse af legeplads til indskoling/SFO på Højen i Byrådet Juni 2024 Opsætning af midlertidige bygninger August 2024 Midlertidige bygninger er klar til skolestart Tidsplan for hovedprojekt for renovering/udbygning af Tune Skole Højen (2024-2030) 2024 Start på udarbejdelse af hovedprojekt 2024 og 2025 Inddragelse og tilretning af hovedprojekt 2025 Godkendelse af hovedprojekt i Byrådet 2025 Hovedprojektet sendes i udbud 2026 Offentliggørelse af vinderprojektet 2026-27 Start på renovering og udbygning ca. 2030 Afslutning af anlægsprojektet afhæng af finansiering Der vil blive fremlagt separate indstillinger i 2024 for trafikanalysen, midlertidig legeplads og planlægning af området omkring Tune Skole Lunden . Indstilling om trafikanalysen forventes forelagt i februar/marts 2024. Skole-, Børne- og Ungeudvalget og Klima-, Teknik- og Miljøudvalget vil blive inddraget i en drøftelse af byggeprogrammet samt principperne for ombygning og udvidelse inden hovedprojektet skal godkendes til udbud.", "source_path": "data/greve/raw_dagsordener/Skole-, Børne- og Ungeudvalget_2024-01-09T08:15:00+01:00_9f79b7b8-bdfc-40dd-9fcc-a696ee32ba7b.json", "meeting_year": 2024, "meeting_month": 1, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "9f79b7b8-bdfc-40dd-9fcc-a696ee32ba7b", "chunk_id": "9f79b7b8-bdfc-40dd-9fcc-a696ee32ba7b_6_html_fragment_chunk0", "section_type": "html_fragment", "section_title": "Huskeliste og orientering fra administrationen", "committee": "Skole-, Børne- og Ungeudvalget", "meeting_date": "2024-01-09T08:15:00+01:00", "case_number": "21-013716", "agenda_index": 6, "text": "Beslutning Orienteringerne blev taget til efterretning. Der blev yderligere orienteret om Børnesagsbarometret. Afbud: Linda Heegaard Fremstilling Sagsprocedure Skole-, Børne- og Ungeudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil den blive vedlagt som bilag. Indstilling Administrationen indstiller, at orienteringen tages til efterretning. Sagsbeskrivelse Administrationen har følgende til orientering: - Indenrigs- og Sundhedsministeriets Benchmarkingenheden har udsendt en ny analyse om andelen af elever i segregeret specialundervisning. Der vedlægges henvendelsen fra Indenrigs- og Sundhedsministeriets Benchmarkingenhed (bilag 1) og ledelsesresume af analysen (bilag 2) Link til analysen og bilag med kommunespecifikke nøgletal: www.benchmark.dk - Orientering om afrapporteringsform i forlængelse af skoleudviklingssamtaler i 2024. - Status på studietur. - Brev fra Ankestyrelsen vedr. offentliggørelse af sagsbehandlingsfrister på det sociale område samt Ankestyrelsens udtalelse om kommunernes offentliggørelse af sagsbehandlingsfrister på det sociale område (vedlagt bilag 3 og 4).", "source_path": "data/greve/raw_dagsordener/Skole-, Børne- og Ungeudvalget_2024-01-09T08:15:00+01:00_9f79b7b8-bdfc-40dd-9fcc-a696ee32ba7b.json", "meeting_year": 2024, "meeting_month": 1, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "9f79b7b8-bdfc-40dd-9fcc-a696ee32ba7b", "chunk_id": "9f79b7b8-bdfc-40dd-9fcc-a696ee32ba7b_7_html_fragment_chunk0", "section_type": "html_fragment", "section_title": "Skole-, Børne- og Ungeudvalget - mødekalender 2024", "committee": "Skole-, Børne- og Ungeudvalget", "meeting_date": "2024-01-09T08:15:00+01:00", "case_number": "21-014469", "agenda_index": 7, "text": "Beslutning Taget til efterretning. Afbud: Linda Heegaard Fremstilling Sagsprocedure Skole-, Børne- og Ungeudvalget. Resume I sagen gives et overblik over Kultur- og Fritidsudvalgets møder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Mødekalenderen er vedhæftet som bilag.", "source_path": "data/greve/raw_dagsordener/Skole-, Børne- og Ungeudvalget_2024-01-09T08:15:00+01:00_9f79b7b8-bdfc-40dd-9fcc-a696ee32ba7b.json", "meeting_year": 2024, "meeting_month": 1, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "9f79b7b8-bdfc-40dd-9fcc-a696ee32ba7b", "chunk_id": "9f79b7b8-bdfc-40dd-9fcc-a696ee32ba7b_8_html_fragment_chunk0", "section_type": "html_fragment", "section_title": "Underskriftsark", "committee": "Skole-, Børne- og Ungeudvalget", "meeting_date": "2024-01-09T08:15:00+01:00", "case_number": "21-014468", "agenda_index": 8, "text": "Beslutning Afbud: Linda Heegaard Fremstilling Sagsprocedure Skole-, Børne- og Ungeudvalget. Resume Elektronisk underskriftsark.", "source_path": "data/greve/raw_dagsordener/Skole-, Børne- og Ungeudvalget_2024-01-09T08:15:00+01:00_9f79b7b8-bdfc-40dd-9fcc-a696ee32ba7b.json", "meeting_year": 2024, "meeting_month": 1, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
