{"document_id": "d01f6ff5-d42e-48e1-94b3-8a7ae9e39893", "chunk_id": "d01f6ff5-d42e-48e1-94b3-8a7ae9e39893_0_html_fragment_chunk0", "section_type": "html_fragment", "section_title": "Godkendelse af dagsorden", "committee": "Skole-, Børne- og Ungeudvalget", "meeting_date": "2024-08-13T08:15:00+02:00", "case_number": "21-014470", "agenda_index": 0, "text": "Beslutning Godkendt. Fremstilling Sagsprocedure Skole-, Børne- og Ungeudvalget Resume Godkendelse af dagsorden for mødet den 13. august 2024. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Skole-, Børne- og Ungeudvalget_2024-08-13T08:15:00+02:00_d01f6ff5-d42e-48e1-94b3-8a7ae9e39893.json", "meeting_year": 2024, "meeting_month": 8, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "d01f6ff5-d42e-48e1-94b3-8a7ae9e39893", "chunk_id": "d01f6ff5-d42e-48e1-94b3-8a7ae9e39893_1_html_fragment_chunk0", "section_type": "html_fragment", "section_title": "Status specialpædagogisk analyse", "committee": "Skole-, Børne- og Ungeudvalget", "meeting_date": "2024-08-13T08:15:00+02:00", "case_number": "24-007359", "agenda_index": 1, "text": "Beslutning Udvalget ønsker sagen genoptaget med en uddybning af administrationens anbefalinger til kommende indsatser i 2025, herunder motivationen for valg af de foreslåede temaer i rækken af de samlede 17 anbefalinger. Udvalget ønsker samtidig, at ansøgningerne til den pædagogiske læringspulje vedlægges sagen. Fremstilling Sagsprocedure Skole-, Børne- og Ungeudvalget Resume Byrådet traf på mødet den 4. september 2023 beslutning om 17 anbefalinger i relation til den specialpædagogiske analyse. Sidenhen har Skole-, Børne- og Ungeudvalget truffet beslutning om igangsætning af anbefalinger i 2024. I denne sag gøres der status på de igangsatte anbefalinger, og der skal i sagen træffes beslutning om processen for igangsætning af yderligere initiativer i 2025. Indstilling Administrationen indstiller, at orienteringen om allerede igangsatte anbefalinger tages til efterretning udvalget drøfter og træffer beslutning om processen for igangsætning af nye anbefalinger i 2025 Sagsbeskrivelse Baggrund Byrådet bestilte med budgetforliget 20022 en analyse af det specialpædagogiske område på tværs af dagtilbud, skole og fritid. Målet var at skabe et samlet overblik over området, for på denne baggrund at kunne vurdere, hvorvidt der var behov for organisatoriske, faglige og økonomisk-strukturelle forandringer i Greve Kommune. Den færdige analyse pegede på 17 anbefalinger, der søger at imødekomme dette. Analysen skal ses i lyset af en udvikling gennem de seneste år, på landsplan og i Greve Kommune, hvor flere og flere børn og unge segregeres fra almenmiljøet og med svagere overgang til ungdomsuddannelse og øgede udgifter til følge. Analysen og de 17 anbefalinger blev godkendt på Byrådets mødet den 4. september 2023 og efterfølgende har Skole-, Børne- og Ungeudvalget arbejdet med implementering af de første anbefalinger. Byrådet har stillet økonomi til rådighed for implementeringen. Dette er gjort ud fra en tanke om, at investere i tidlige og forebyggende indsatser og efterfølgende se et kvalitetsløft, som også fører færre udgifter med sig. Der er således samlet set afsat 12 mio. over 3 år til implementering og tilsvarende er der lagt 12 mio. ind i forventede reducerede udgifter som følge af investeringen i tidlige og forebyggende indsatser. I 2024 er der afsat 2 mio., i 2025 er der afsat 5 mio. og i 2026 er der afsat yderligere 5 mio. Fra 2027 og frem er der lagt en tilsvarende forventning om mindreudgifter ind i budgettet. Den specialpædagogiske analyse er vedlagt sagen som bilag. Anbefalinger til implementering i 2024 På udvalgets møde den 21. november 2023 blev det besluttet at iværksætte en række anbefalingerne til implementering i 2024. Nedenfor følger et overblik over de iværksatte anbefalinger og en kort status herpå. Et fælles børne- og ungesyn På Byrådets møde den 22. maj 2024 godkendte Byrådet et fælles Børne- og Ungesyn i Greve Kommune. Børne- og ungesynet er udviklet med bred medarbejderinddragelse og giver en samlet ramme for, hvordan Greve Kommune ser på børn og unge og hvordan Greve Kommune arbejder med børn og unge. Det fælles børne- og ungesyn skal nu implementeres i organisationen og i løbet af efteråret 2024 vil det blive lanceret overfor alle medarbejdere og der lægges op til drøftelser af, hvilken betydning børne- og ungesynet får for praksisudviklingen. Endvidere arbejdes der på informationsmateriale til alle forældre om det nye børne- og ungesyn og dette udsendes i forbindelse med skolestarten. Model for før-visitation Anbefalingen har til formål at arbejde målrettet med at afsøge alle muligheder for at skabe trivsel inden en eventuel visitationsproces iværksættes. Et eksempel på en ny indsats, som skal være afprøvet, er STIME. Indsatsen er en del af Greve Kommunes udmøntning af Let tilgængelige behandlingstilbud til børn og unge i psykisk mistrivsel, der er en del af 10 årsplanen for psykiatrien og mental sundhed. STIME er finansieret af DUT midler. STIME indsatsen indeholder følgende fire spor; Når svære følelser fører til selvskade Når tanker om krop og mad fylder for meget Når bekymring eller tristhed fylder for meget Når uro, opmærksomhed og impulsivitet er en udfordring I Greve Kommune er der i 2024 iværksat to spor, hhv. når uro, opmærksomhed og impulsivitet er en udfordring og når bekymring eller tristhed fylder for meget. Personalet er blevet uddannet og visitation iværksat. De to resterende spor igangsættes i begyndelsen af 2025, dvs. når bekymring eller tristhed fylder for meget og når svære følelser fører til selvskade. Ny mødestruktur for det centrale visitationsudvalg Som følge af en række nye initiativer handler anbefalingen om, at frigøre ressourcer fra tunge administrative visitationsprocesser til handlingsorienteret indsatser i praksis. Der er truffet beslutning om at have 2 årlige planlagte visitationsmøder og akutte visitationsmøder efter behov. Tidligere var der visitationsmøder hver 14. dag, hvilket blandt andet bevirkede at der ikke kom en samlet vurdering af, hvilke børn og unge der havde det største behov. I efteråret 2024 bliver der arbejdet med principper for akutvisitation således, at det er tydeligt for alle parter, hvornår noget påkræver en akut visitation. Der har i foråret 2024 været afholdt en del akutte visitationsmøder. Inkluderende dagbehandling Anbefalingen har til hensigt at etablere lettere behandlingsmæssige indsatser i enten almenmiljøet eller specialklassemiljøet. Dette med henblik på at give hjælp og støtte rundt omkring hele barnets dagligdag. Der er i foråret ansat to inkluderende dagbehandlere på henholdsvis Damagerskolen og i S-klasserne. Mellemformer Mellemformer kan have mange udtryk. Nogle kan iværksættes lokalt på de enkelte institutioner og skoler og andre kræver et mere tværgående perspektiv. Der har igennem mange år været etableret co-teaching på Holmeagerskolen og efter sommerferien starter der et nyt co-teaching spor op på Krogårdskolen. Tidlig opsporing Det er besluttet, at der skal udvikles en model for tidlig opsporing på dagtilbudsområdet i 2024. Administrationen har afsøgt hvilke metoder der allerede findes i dag og hvilke metoder der er forskningsmæssig evidens for at have positive effekter. Det afdækkende arbejde skal danne grobund for en arbejdsgruppe der iværksættes i august 2024, som skal komme med forslag til en ny model for tidlig opsporing og kvalitetsudvikling på dagtilbudsområdet. Det er forventningen at der kan skabes grundlag for at der kan træffes beslutning om modellen i efteråret 2024 og at implementering kan påbegyndes fra januar 2025. Den tidlige opsporing handler om at arbejde systematisk med både det enkelte barn, med grupper, og med det pædagogiske miljø, og der er på denne måde tale om et bredt kvalitetsudviklingsprojekt. En ny økonomisk styringsmodel Arbejdet med en ny økonomisk styringsmodel skal deles i to indsatser; 1) forslag til ny fordeling af specialundervisningsmidler på skoleområdet og 2) en ny samlet model der skal understøtte at der tænkes langt mere fleksibelt i anvendelse af midler på tværs af centre, bygge på recirkulation af midler fra specialområdet til almenområdet i takt med at flere børn og unge hjælpes i almenmiljøet, opdaterede og retvisende takster på specialområdet mv. Det er administrationens forventning, at der kan fremlægges forslag til en ny fordeling af specialundervisningsmidler i efteråret 2024 og forslag til en ny samlet økonomisk styringsmodel i 2025. Investering i fysiske rammer Byrådet har afsat midler til mindre investeringer i læringsmiljøer, som understøtter børne- og ungepolitikken og den specialpædagogiske analyse. I 2024 er der afsat 0,5 mio. hertil. Skole-, Børne- og Ungeudvalget har bemyndiget administrationen til at udmønte disse midler. Udmøntningen er sket i foråret 2024 og den samlede bevilling er vedlagt sagen som bilag. I budgettet for 2025 er der indlagt en ny pulje på 2 mio. Proces for indsatser i 2025 Administrationen har gjort sig indledende overvejelser over, hvilke nye anbefalinger der skal iværksættes i 2025. Allerede iværksatte anbefalinger videreføres i 2024 og de nye anbefalinger skal således bygge ovenpå allerede iværksatte anbefalinger. Det er administrationens vurdering, at følgende anbefalinger bør iværksættes i 2025; Kompetenceudviklingsstrategi på det specialpædagogiske område Kompetenceudviklingsstrategi for det almene område Et mere praksisnært PPR Model for tidlig opsporing og kvalitetsudvikling på dagtilbudsområdet Administrationen har etableret en følgegruppe til implementering af anbefalingerne bestående af de faglige organisationer. Administrationen har nedsat tre arbejdsgrupper, som skal komme med forslag til indholdet i implementeringen af ovenstående anbefalinger. I den sammenhæng skal det bemærkes, at kompetenceudviklingsstrategierne for både almen og special kommer til at ligge i et samlet spor, og dermed en samlet implementeringsgruppe. Det valg er truffet, da der er, og skal være, en tæt forbindelse mellem almen og special, og det samlede område vil profitere af en fælles tilgang. Det er administrationens forventning, at der kan fremlægges sager for udvalget ved udgangen af 2024, som konkretiserer implementeringen af ovenstående anbefalinger. Der er udpeget en forperson for hver arbejdsgruppe. Forpersonen er en administrativ chef og medlemmerne til arbejdsgrupperne udpeges alene af de faglige organisationer. De faglige organisationer er med til at udarbejde kommissorierne for arbejdsgrupperne og altså en aktiv del af gruppernes arbejde. Proces for igangsætning af nye anbefalinger i 2025 Administrationen foreslår, at udvalget drøfter hvordan der skabes den bedst mulige proces frem mod en beslutning om, hvilke anbefalinger der iværksættes i 2025. Det kan eksempelvis ske via dialog i Børne- og Skolerådet. Administrationen har noteret sig et ønske fra skolebestyrelsesformændene om, at der etableres en følgegruppe bestående af skolebestyrelsesformændene eller repræsentanter herfor. Dette kan også være en mulig vej at gå. Lovgrundlag Dagtilbudsloven, Folkeskoleloven og Barnets Lov. Økonomiske konsekvenser Sagen i sig selv har ingen økonomiske konsekvenser.", "source_path": "data/greve/raw_dagsordener/Skole-, Børne- og Ungeudvalget_2024-08-13T08:15:00+02:00_d01f6ff5-d42e-48e1-94b3-8a7ae9e39893.json", "meeting_year": 2024, "meeting_month": 8, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "d01f6ff5-d42e-48e1-94b3-8a7ae9e39893", "chunk_id": "d01f6ff5-d42e-48e1-94b3-8a7ae9e39893_1_html_fragment_chunk1", "section_type": "html_fragment", "section_title": "Status specialpædagogisk analyse", "committee": "Skole-, Børne- og Ungeudvalget", "meeting_date": "2024-08-13T08:15:00+02:00", "case_number": "24-007359", "agenda_index": 1, "text": "anbefalingerne bestående af de faglige organisationer. Administrationen har nedsat tre arbejdsgrupper, som skal komme med forslag til indholdet i implementeringen af ovenstående anbefalinger. I den sammenhæng skal det bemærkes, at kompetenceudviklingsstrategierne for både almen og special kommer til at ligge i et samlet spor, og dermed en samlet implementeringsgruppe. Det valg er truffet, da der er, og skal være, en tæt forbindelse mellem almen og special, og det samlede område vil profitere af en fælles tilgang. Det er administrationens forventning, at der kan fremlægges sager for udvalget ved udgangen af 2024, som konkretiserer implementeringen af ovenstående anbefalinger. Der er udpeget en forperson for hver arbejdsgruppe. Forpersonen er en administrativ chef og medlemmerne til arbejdsgrupperne udpeges alene af de faglige organisationer. De faglige organisationer er med til at udarbejde kommissorierne for arbejdsgrupperne og altså en aktiv del af gruppernes arbejde. Proces for igangsætning af nye anbefalinger i 2025 Administrationen foreslår, at udvalget drøfter hvordan der skabes den bedst mulige proces frem mod en beslutning om, hvilke anbefalinger der iværksættes i 2025. Det kan eksempelvis ske via dialog i Børne- og Skolerådet. Administrationen har noteret sig et ønske fra skolebestyrelsesformændene om, at der etableres en følgegruppe bestående af skolebestyrelsesformændene eller repræsentanter herfor. Dette kan også være en mulig vej at gå. Lovgrundlag Dagtilbudsloven, Folkeskoleloven og Barnets Lov. Økonomiske konsekvenser Sagen i sig selv har ingen økonomiske konsekvenser. Allerede iværksatte anbefalinger holder sig inden for den besluttede økonomiske ramme. Kommende forslag til iværksættelse af nye anbefalinger vil være oplyst med økonomisk ramme og holde sig inden for det af Byrådet afsatte budget. Kommunikation Administrationen vil orientere Børne- og Skolerådet og de faglige organisationer om udvalgets behandling af sagen.", "source_path": "data/greve/raw_dagsordener/Skole-, Børne- og Ungeudvalget_2024-08-13T08:15:00+02:00_d01f6ff5-d42e-48e1-94b3-8a7ae9e39893.json", "meeting_year": 2024, "meeting_month": 8, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "d01f6ff5-d42e-48e1-94b3-8a7ae9e39893", "chunk_id": "d01f6ff5-d42e-48e1-94b3-8a7ae9e39893_2_html_fragment_chunk0", "section_type": "html_fragment", "section_title": "Omkomstituering i Skole-, Børne- og Ungeudvalget", "committee": "Skole-, Børne- og Ungeudvalget", "meeting_date": "2024-08-13T08:15:00+02:00", "case_number": "24-008296", "agenda_index": 2, "text": "Beslutning Ved behandlingen af sagen stillede Tina Rotbøll (A) og Linda Heegaard (F) deres kandidatur til rådighed. Herefter satte formanden Tina Rotbølls (A) kandidatur til afstemning. Tina Rotbøll (A) stemte for, Linda Heegaard (F) stemte imod. Marc Genning (V), Anne-Marie Lyduch (V) og Claus Jensen (V) undlod at stemme. Mindretalsudtalelse fra Tina Rotbøll (A): Der er i socialdemokratiet foregået en intern omkonstituering i de respektive udvalg, hvilket betyder at jeg Tina Rottbøll træder ind i Skole-, Børne- og Ungeudvalget og overtager Bjarke Abels plads, som næstformand, hvilket lægger i naturlig forlængelse af ovenstående, såvel som dette også gør sig gældende i det udvalg jeg udtræder af. Denne omkonstituering vedr. kun Socialdemokratiet og det havde ikke været forudset, at dette skulle være konkret aftalt, og at dette ville blive udfordret at en fra samme valggruppe. Herefter satte formanden Linda Heegaards (F) kandidatur til afstemning. Tina Rotbøll (A) stemte imod, Linda Heegaard (F) stemte for. Marc Genning (V), Anne-Marie Lyduch (V) og Claus Jensen (V) undlod at stemme. Mindretalsudtalelse fra Linda Heegaard (F): SF har ønsket at indtræde som næstformand. Qua 2 1/2 år i udvalget, finder vi det oplagt, at SF indtræder som næste næstformand, velvidende at en næstformand ikke er et krav jf. styrelsesloven En omkonstituering ikke er det samme som overtagelse/udbytning af specifikke poster blandt partier i et udvalg og jf. vores konstituering ejes næstformandsposten ikke af et bestemt parti, idet der jf. styrelsesloven §24 skal være et flertalsvalg, når der skal vælges poster i et udvalg uagtet hvilket parti, der har der tidligere siddet med en post. Derfor har vi stemt på SF som næstformand. Fremstilling Sagsprocedure Skole-, Børne- og Ungeudvalget Resume Med henvisning til Byrådets møde den 26. juni 2024 (pkt. 9) hvor det blev godkendt at foretage omkonstitueringer i den socialdemokratiske gruppe, skal der vælges ny næstformand i Skole-, Børne- og Ungeudvalget. Indstilling Administrationen indstiller, at der vælges en ny næstformand. Sagsbeskrivelse Den 26. juni 2024 (pkt. 9) godkendte Byrådet, at Bjarke Abel udtrådte af Skole-, Børne- og Ungeudvalget og at Tina Rottbøll indtrådte i udvalget. Da Bjarke Abel var næstformand i udvalget skal udvalget herved vælge en ny formand. Det bemærkes, at valget af en næstformand sker efter flertalsvalg. Lovgrundlag Styrelsesloven. Økonomiske konsekvenser Sagen har ingen økonomiske konsekvenser for Greve Kommune. Kommunikation Administrationen vil sikre, at kommunens hjemmeside vil blive opdateret med oplysninger om, hvem der er næstformand for udvalget. Tidsplan Valg af næstformand træder i kraft når valg af næstformand er afsluttet.", "source_path": "data/greve/raw_dagsordener/Skole-, Børne- og Ungeudvalget_2024-08-13T08:15:00+02:00_d01f6ff5-d42e-48e1-94b3-8a7ae9e39893.json", "meeting_year": 2024, "meeting_month": 8, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "d01f6ff5-d42e-48e1-94b3-8a7ae9e39893", "chunk_id": "d01f6ff5-d42e-48e1-94b3-8a7ae9e39893_3_html_fragment_chunk0", "section_type": "html_fragment", "section_title": "Mødekalender 2025 for Skole-, Børne- og Ungeudvalget", "committee": "Skole-, Børne- og Ungeudvalget", "meeting_date": "2024-08-13T08:15:00+02:00", "case_number": "24-005210", "agenda_index": 3, "text": "Beslutning 1.-2. Godkendt Fremstilling Sagsprocedure Skole-, Børne- og Ungeudvalget Resume Skole-, Børne- og Ungeudvalget skal tage stilling til udvalgets mødekalender for 2025 på baggrund af den godkendte mødekalender for Byrådet og Økonomiudvalget 2025. Udkast til mødekalender er udarbejdet, så der tages hensyn til sagernes videre forløb i Økonomiudvalget og Byrådet. Indstilling Administrationen indstiller, 1. at den foreslåede mødekalender for Skole-, Børne- og Ungeudvalget godkendes 2. at den faste mødedag bliver tirsdag med mødestart kl. 8.15. Sagsbeskrivelse Den 26. juni 2024 godkendte Byrådet mødedatoerne for Økonomiudvalget og Byrådet i 2025. Det blev besluttet at afholde 9 årlige møder i henholdsvis Økonomiudvalget og Byrådet i lighed med 2024. Møderne foreslås afholdt på følgende datoer: 7. januar 4. februar 25. marts 29. april 3. juni 12. august 9. september 21. oktober 2. december Lovgrundlag Lov om kommunernes styrelse §20. Økonomiske konsekvenser Udgifterne til mødeforplejning mv. afholdes inden for udvalgets budgetramme. Kommunikation Den godkendte mødekalender vil blive offentliggjort på kommunens hjemmeside og mødetidspunkterne vil blive skrevet ind i kalender for Byrådets medlemmer.", "source_path": "data/greve/raw_dagsordener/Skole-, Børne- og Ungeudvalget_2024-08-13T08:15:00+02:00_d01f6ff5-d42e-48e1-94b3-8a7ae9e39893.json", "meeting_year": 2024, "meeting_month": 8, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "d01f6ff5-d42e-48e1-94b3-8a7ae9e39893", "chunk_id": "d01f6ff5-d42e-48e1-94b3-8a7ae9e39893_4_html_fragment_chunk0", "section_type": "html_fragment", "section_title": "Fastsættelse af sagsbehandlingsfrist ved henvisning til VISO", "committee": "Skole-, Børne- og Ungeudvalget", "meeting_date": "2024-08-13T08:15:00+02:00", "case_number": "24-005956", "agenda_index": 4, "text": "Beslutning Anbefales. Fremstilling Sagsprocedure Social- og Handicapudvalget, Skole-, Børne- og Ungeudvalget, Økonomiudvalget og Byrådet. Resume Byrådet skal på de enkelte sagsområder inden for retssikkerhedslovens anvendelse, fastsætte og offentliggøre frister for, hvor lang tid der må gå fra modtagelsen af en ansøgning til afgørelsen, er truffet. Byrådet skal i denne sag fastsætte en sagsbehandlingsfrist for ansøgninger om henvisning til udredning hos Den nationale videns- og specialrådgivningsorganisation (VISO). Indstilling Administrationen indstiller, at der godkendes en sagsbehandlingsfrist på 4 uger på ansøgninger om udredning hos VISO. Sagsbeskrivelse Sagen fremlægges med afsæt i dialog i Handicaprådet, hvor Handicaprådet har udtrykt ønske om, at der fastsattes en sagsbehandlingsfrist for borgeres anmodning om, at kommunen henvender sig til VISO. VISO er en national videns- og specialrådgivningsorganisation, der er forankret i Social- og Boligstyrelsen. Det er fastsat i Serviceloven §13 og Barnets Lov §§165 og 166, at: VISO bistår kommuner og borgere med gratis vejledende specialrådgivning i de mest specialiserede og komplicerede enkeltsager (rådgivningsforløb) VISO yder gratis vejledende udredning til kommuner og borgere i de få mest sjældent forekommende specielle og komplicerede enkeltsager (udredningsforløb) Opstart af VISO-forløb sker ved at kommunen retter henvendelse til VISO, hvorefter VISO træffer afgørelse om, hvorvidt de opstarter et forløb. VISO's afgørelse kan ikke indbringes for Ankestyrelsen. Det betyder, at VISO ikke er bundet af kommunens henvisning, men selv træffer afgørelse om hvorvidt de vil opstarte et forløb, som de også selv bestemmer indholdet af. Borger kan også selv kontakte VISO og modtage råd- og vejledning om forhold i hjemmet. I Greve Kommune bruges inddragelse af VISO som et vigtigt og anvendt fagligt greb, når der er voksne borgere eller børn og unge i særligt komplicerede problemstillinger, hvor der kan være behov for specialrådgivning eller supplerende udredning med henblik på at tilbyde rette indsats. Henvendelser til VISO sker som udgangspunkt altid i dialog med borger/partsrepræsentant/forældre. Hvornår skal Greve Kommune træffe afgørelse? Når det drejer sig om rådgivningsforløb, foregår henvendelsen dialogbaseret og der skal ikke træffes afgørelse om hvorvidt kommunen henviser til VISO. Når en borger anmoder om at blive henvist til udredning i VISO, skal kommunen derimod træffe afgørelse om der henvises til VISO. Der skal både træffes afgørelse hvis kommunen vælger at henvise til udredning i VISO eller vælger at afslå en ansøgning om udredning hos VISO. Det er i forbindelse med afgørelse om henvisning til udredning i VISO, der skal besluttes en sagsbehandlingsfrist. Udredning betyder, at der er et ønske om test, interview og/eller observationer der udmunder i en udredningsrapport. Kommunen skal i deres afgørelse tage højde for, at VISO kun bør inddrages i ”de få mest sjældent forekommende specielle og komplicerede enkeltsager, hvor den fornødne ekspertise ikke kan forventes at være til stede i den enkelte kommune eller i regionens tilbud”. Det er fortsat VISO der i sidste ende beslutter, hvorvidt de vil indgå i et forløb. Forslag til sagsbehandlingsfrist Administrationen vurderer, at der årligt er meget få ansøgninger om udredning i VISO. Hvis der anmodes om udredning i VISO, så vil der typisk være tale om voksne borgere eller børn/unge, som kommunen har et indgående kendskab til i forvejen. Det vurderes derfor, at der i de fleste tilfælde ikke vil være behov for en betydelig forudgående sagsbehandling, førend der kan træffes afgørelse. Det vurderes, at en sagsbehandlingsfrist på 4 uger er rimelig under hensyn til øvrig sagsbehandling. Lovgrundlag Servicelovens §13, stk. 2 og barnets lov §166. Økonomiske konsekvenser Sagen har ingen økonomiske konsekvenser for Greve Kommune. Kommunikation Kommunens sagsbehandlingsfrister offentliggøres og fremgår af hjemmesiden, www.greve.dk, således den enkelte borger kan orientere sig herom. Sagens forløb 12/08/2024 Social- og Handicapudvalget Anbefales. Udvalget ønsker på et kommende møde mere indsigt i VISO's arbejde, gerne understøttet ved et par konkrete eksempler.", "source_path": "data/greve/raw_dagsordener/Skole-, Børne- og Ungeudvalget_2024-08-13T08:15:00+02:00_d01f6ff5-d42e-48e1-94b3-8a7ae9e39893.json", "meeting_year": 2024, "meeting_month": 8, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "d01f6ff5-d42e-48e1-94b3-8a7ae9e39893", "chunk_id": "d01f6ff5-d42e-48e1-94b3-8a7ae9e39893_5_html_fragment_chunk0", "section_type": "html_fragment", "section_title": "Fælles emner for skolerne til skoleudviklingssamtaler i 2024/25", "committee": "Skole-, Børne- og Ungeudvalget", "meeting_date": "2024-08-13T08:15:00+02:00", "case_number": "23-013928", "agenda_index": 5, "text": "Beslutning Anbefales med bemærkning om, at udvalget på kommende dialogmøde med skolerne ønsker den enkelte skoles udfordringer og potentialer udfoldet. Udvalget ønsker endvidere, at der ved kommende års forslag til fælleskommunale temaer suppleres med, hvad den enkelte skole har peget på af udfordringer og potentialer. Fremstilling Sagsprocedure Skole-, Børne- og Ungeudvalget, Økonomiudvalget og Byrådet. Resume Sagen baserer sig på skoleudviklingssamtaler mellem administrationen og kommunens ni almenskoler samt tre specialklasserækker. Skoleudviklingssamtalerne er lovbestemt, og er gennemført for tredje år i træk. Ved samtalen har skolens ledelse initiativretten til at udpege temaer, og det politiske niveau kan supplere med ønskede fælles kommunale temaer. Med sagen skal udvalget beslutte hvilke fælles kommunale temaer, der skal indgå i kommende skoleårs samtaler 2024/25. Skolelederne deltager i efteråret 2024 i et temamøde med Skole-, Børne- og Ungeudvalget om de gennemførte skoleudviklingssamtaler. Tidspunktet for mødet følger. Indstilling Administrationen indstiller, at temaer til drøftelse ved skoleudviklingssamtaler i skoleåret 2024/25 vedtages. Sagsbeskrivelse Udvalget beslutter, hvilke temaer for det fælles skolevæsen, der indgår i næste års skoleudviklingssamtaler. Administrationen foreslår en fortsættelse af de fælles temaer fra seneste skoleår. Det giver skolerne mulighed for at arbejde kontinuerligt med centrale områder, ligesom det fortsat tager udgangspunkt i Børne- og Ungepolitikkens ønskede effekter. Desuden er punkterne i god sammenhæng med den specialpædagogiske analyses anbefalinger, og det arbejde, som er i gang i den sammenhæng. Følgende tre temaer foreslås: Overgang til ungdomsuddannelse, herunder skolernes arbejde med elevernes valgkompetence og samarbejde med vejledere fra Ungecenteret Faglig og social trivsel Inkluderende læringsmiljøer Ad. 1: Arbejdet med elevernes valgkompetence handler om, at eleverne stifter bekendtskab med forskellige typer af uddannelsesveje og jobmuligheder. Det foregår som aktiviteter, fx brobygning, som skolevejlederne fra Ungecenteret står for og forløb i undervisningen, som hænger sammen med det. Eleverne efterbehandler erfaringer fx om, hvad der motiverer den enkelte i skolen, om det er praksisfaglige opgaver i håndværk og design, naturfag eller noget helt tredje.. Temaet er vigtigt, da erfaring og forskning viser, at det er betydende for eleverne, at træne i at træffe et reflekteret valg baseret på konkrete og egne erfaringer. Ad. 2: Temaet faglig og social trivsel bygger på, at elevernes trivsel og faglighed hænger sammen. Trivsel er afgørende for, at eleverne lærer noget, og når eleverne opnår erfaringer med at kunne det faglige, såkaldte mestringserfaringer, trives de bedre. Det favner både den enkelte elev og undervisningens tilrettelæggelse i forhold til den samlede elevgruppe. Ad. 3: Skolernes fortsatte udvikling af varierede og inkluderende læringsmiljøer handler om at skabe deltagelsesmuligheder for alle børn. Som en del af både Børne- og Ungepolitikken og analysen af det specialpædagogiske område er det centralt at arbejde med inkluderende læringsmiljøer. Der er således en tæt sammenhæng mellem temaet og hvordan skolerne omsætter Greve Kommunes fælles børne- og ungesyn i praksis, anbefalingen om et mere praksisnært PPR og anbefalingen om at arbejde med mellemformer. Til oplysning er Børne- og Ungepolitikkens ønskede effekter: Flere børn og unge opnår øget læring og trivsel Flere børn og unge med særlige behov modtager relevant støtte og opnår deltagelsesmuligheder enten i almenmiljøet eller tættere koblet til almen I lighed med sidste år, ligger aftaler fra hver skoles udviklingssamtaler 2023/24 på greve.dk. Link: Generel information om skolen i Greve Kommune | Greve Kommune Lovgrundlag Folkeskoleloven, § 40 a. Økonomiske konsekvenser Sagen har ingen økonomiske konsekvenser for Greve Kommune.", "source_path": "data/greve/raw_dagsordener/Skole-, Børne- og Ungeudvalget_2024-08-13T08:15:00+02:00_d01f6ff5-d42e-48e1-94b3-8a7ae9e39893.json", "meeting_year": 2024, "meeting_month": 8, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "d01f6ff5-d42e-48e1-94b3-8a7ae9e39893", "chunk_id": "d01f6ff5-d42e-48e1-94b3-8a7ae9e39893_6_html_fragment_chunk0", "section_type": "html_fragment", "section_title": "Regulering af optagelse af børn i daginstitutionen Nova", "committee": "Skole-, Børne- og Ungeudvalget", "meeting_date": "2024-08-13T08:15:00+02:00", "case_number": "24-005155", "agenda_index": 6, "text": "Beslutning Orienteringen taget til efterretning. Udvalget ønsker sagen i oktober 2024 suppleret med en oversigt over hvilke områder i Greve, at børnene i Nova er indskrevet fra over de seneste tre år. Desuden ønsker udvalget undersøgt, om der kan indhentes frivillige til at supplere institutionens arbejde. Fremstilling Sagsprocedure Skole-, Børne- og Ungeudvalget Resume Administrationen vil orientere udvalget om, at ventelisten til daginstitutionen Nova suspenderes pr. 1. september 2024 og et år frem. Baggrunden er, at Nova ikke kan løfte sin integrationsmæssige og pædagogiske opgave med den nuværende og den forventede børnesammensætning, hvor der er en stor gruppe børn med enten sproglige, trivsels-og udviklingsmæssige udfordringer. Fra den 1. september vil der ske en konkret vurdering af de børn, som ønsker optagelse i Nova. Hvis de har sproglige, trivsels-og udviklingsmæssige udfordringer vil de blive tilbudt plads i et andet dagtilbud. Indstilling Administrationen indstiller, at sagen tages til orientering. Sagsbeskrivelse Administrationen vil med sagen orientere Skole-, Børne- og Ungeudvalget om, at Greve Kommunes retningslinjer for optagelse i daginstitutionen Nova, i en periode på 1. år, vil blive fraveget. Årsagen er, at institutionen ikke har mulighed for at løfte sin integrationsmæssige og pædagogiske opgave, da der er en stor gruppe af børn med sproglige, trivsels-og udviklingsmæssige udfordringer i institutionen. Greve Kommune har mulighed herfor med afsæt i dagtilbudslovens regler og kommunens optagelsesregler, jf. afsnittet om lovgivning nedenfor og bilag 1. Af Greve Kommunes optagelsesregler fremgår bl.a. følgende: ”Retningslinjerne for tildeling af pladser kan fraviges, hvis barnet har særlige behov eller er tosproget med behov for sprogstimulering. For tosprogede børn kan det dreje sig om, at barnet har behov for at være i et miljø, hvor sammensætningen af børnegruppen tilgodeser barnets mulighed for udvikling af det danske sprog. I Greve Kommune har Byrådet besluttet, at fordelingen af tosprogede børn med behov for sprogstimulering skal være så ligelig som muligt, så der i fremtiden ikke findes daginstitutioner med overvægt af tosprogede børn med behov for sprogstimulering.\" Nova har i en årrække arbejdet med et stigende antal børn i udsatte positioner og med sproglige vanskeligheder. Nova har pt. indskrevet 90 børn, hvoraf de ca. 95 % af børnene er flersprogede med mere end 20 forskellige modersmål. Sprogvurderingsdata viser, at Nova har et stigende antal børn, der ikke har et alderssvarende dansk sprog. I perioden 2020 - 2023 har antallet af børn uden alderssvarende dansk sprog i Novas børnehavegruppe i gennemsnit ligget på over 50% - i 2023 var tallet oppe på 70%. Sprogvurderingsdata fra Nova i perioden 2020 - 2023 viser også, at der ikke er tilstrækkelig progression i børnenes sproglige udvikling, til trods for et stort fagligt fokus herpå. Det lykkedes således ikke at skabe dansksproglige læringsmiljøer af høj kvalitet i Nova. I 2024 henviser Greve Kommune samlet 20 børn til særlig sprogstøtteordning (SSO) i skolen. Af de 20 børn er 9 børn fra Nova. SSO er en ordning til børn, der vurderes at have et betydeligt sprogstøttebehov, når de starter i skole. I 2024 har Nova 21 skolestartere . Af de 21 børn er 15 børn henvist til enten SSO, et særligt skoletilbud eller anbefalet skoleudsættelse. I samme periode, hvor der er en stigning i antallet af børn med et ikke alderssvarende dansk sprog, har Nova fået tilført ekstra ressourcer i form af: Statslige midler til børn i udsatte positioner, ekstra kommunale ressourcer til sprogstimulering og en forhøjet enhedstakst. Sammenlagt betyder det, at Nova i gennemsnit har fået tilført ekstra personaleressourcer i størrelsesordenen 2.198 mio. kr. årligt i perioden 2020-2023. Det er administrationens vurdering, at de ekstra personaleressourcer ikke afspejles i kvaliteten af de pædagogiske og sproglige læringsmiljøer i Nova. Sideløbende med den sproglige opmærksomhed har PPR haft indsatser i Nova. PPR har i årene 2023 og 2024 bl.a. haft seks pædagogiske vejledere tilknyttet Nova og tildelt seks ressourcepædagogforløb. Derudover har der været en række indsatser med logopæd, psykolog og fysioterapeut. For at ændre udviklingen i Nova, vil administrationen på kort sigt gøre følgende: Den frie opskrivning/indskrivning til Nova suspenderes pr. 1. september 2024. Det betyder, at administrationen herefter vil foretage en konkret vurdering af alle børn, der søges indskrevet i Nova: Børn med ikke aldersvarende dansksproglige kompetencer, vil ikke kunne blive optaget i Nova. Alle børn, der søges indskrevet i Nova, vil blive sprogvurderet. På baggrund heraf vil det blive vurderet, om barnet kan starte i Nova. Da det er vanskeligt at sprogvurdere børn under 2 år vil der i stedet blive foretaget en vurdering af det dansk sproglige læringsmiljø i hjemmet og på baggrund heraf truffet en konkret individuel vurdering. Børn der søges indskrevet i Nova vil blive screenet for eksisterende sager/indsatser hos PPR/Center for Børn & Familier, og der foretages en konkret individuel vurdering af, om barnet kan blive optaget i Nova. Administrationen vil vende tilbage med en sag til udvalget i oktober 2024 med forslag til, hvordan der på længere sigt kan sikres en mere blandet børnegruppe i Nova, for dermed at skabe et langt stærkere dansksproget læringsmiljø i Nova. Lovgrundlag Dagtilbuddenes integrationsmæssige forpligtigelse fremgår dagtilbudslovens § 7 og er udfoldet i dagtilbudsvejledningen: \"Dagtilbuddet skal som led i formålsbestemmelsen understøtte integration i det danske samfund og har en særlig rolle i forhold til at sikre sprogstimulering, tidlig læring og introduktion til demokratiske værdier. Ved fastsættelse af retningslinjer for optagelse i dagtilbuddene bør kommunen derfor sikre en fordeling af børn i dagtilbuddene, der kan understøtte tilbuddenes integrationsmæssige rolle, herunder tosprogede børns sproglige stimulering.\" Som udgangspunkt skal der i henhold til dagtilbudsloven tildeles pladser til kommunens dagtilbud efter barnets anciennitet på ventelisten til en dagtilbudsplads, men kommunen kan i sine optagelsesregler fx tage hensyn til ”Sammensætning af børnegrupperne med hensyn til alder, køn og etnicitet” og til børn, der på grund af nedsat fysisk eller psykisk funktionsevne eller astma/allergi, har behov for en plads i et specielt indrettet dagtilbud” , jf. dagtilbudsvejledningen. For en uddybning af Greve Kommunes optagelsesregler, lovgrundlaget og ministeriets fortolkning heraf henvises til bilag 1. Økonomiske konsekvenser Nova har i gennemsnit fået tilført ekstra personaleressourcer i størrelsesordenen 2.198 mio. kr. årligt i perioden 2020-2023. De ekstra ressourcer kommer fra en forhøjet lønsum pr. enhed, midler til mere pædagogisk personale og statslige midler til børn i udsatte positioner. Når den frie opskrivning/indskrivning i Nova suspenderes, og der forventelig vil blive indskrevet færre børn i institutionen, vil det påvirke Novas økonomi, da de tildeles ressourcer efter ”pengene følger barnet”. Administrationen følger op på håndteringen af de potentielle økonomiske konsekvenser i kommende sag til Skole, Børne- og Ungeudvalget i oktober 2024. Øvrige konsekvenser Som det fremgår af kommunens optagelsesregler, kan retningslinjerne for tildeling af pladser fraviges, hvis barnet har særlige behov eller er tosproget med behov for sprogstimulering. Det betyder, at anciennitetsprincippet for tildeling af pladser kan fraviges, sådan at børn, som har ønsket Nova, tildeles en plads i en anden institution i Greve Kommune før andre børn på ventelisten til disse institutioner. Det vil ske på baggrund af en konkret individuel vurdering og i dialog med forældrene. Kommunikation Kommunens pladsanvisning vil oplyse kommende forældre med børn på ventelisten eller som ønsker at blive opskrevet til Nova, at det skal ske med afsæt i en konkret individuel vurdering af barnets sproglige, trivsels-og udviklingsmæssige udfordringer. Tidsplan Sag om regulering af optagelse i daginstitutionen Nova Skole-, Børne- og Ungeudvalget 13. august 2024 Suspendering af de almindelige optagelsesregler for Nova Administrationen 1. september 2024 Sag om fremtidige handlemuligheder i forhold til Nova Skole-, Børne- og Ungeudvalget 8. oktober 2024 Sag om status på opskrivning og børnesammensætning i Nova Skole-, Børne- og Ungeudvalget Oktober 2025 Øvrige forhold Sagens indhold relaterer sig til Greve Kommunes Børne- og Ungepolitik, hvor følgende fremgår: \"Et veludviklet sprog er en væsentlig forudsætning for børns læring, udvikling, trivsel og dannelse. I skolen er børn og unges evne til at kommunikere alderssvarende, både mundtligt og skriftligt, afgørende for at lære nyt. Samtidig er et godt sprog en vigtig faktor for børn og unges mulighed for at deltage i sociale sammenhænge og fællesskaber. Vi arbejder for, at børn får mulighed for at indgå i sproglige læringsmiljøer af høj kvalitet og derved mulighed for at udvikle et alderssvarende sprog.\"", "source_path": "data/greve/raw_dagsordener/Skole-, Børne- og Ungeudvalget_2024-08-13T08:15:00+02:00_d01f6ff5-d42e-48e1-94b3-8a7ae9e39893.json", "meeting_year": 2024, "meeting_month": 8, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "d01f6ff5-d42e-48e1-94b3-8a7ae9e39893", "chunk_id": "d01f6ff5-d42e-48e1-94b3-8a7ae9e39893_7_html_fragment_chunk0", "section_type": "html_fragment", "section_title": "Orientering fra formanden og gensidig orientering", "committee": "Skole-, Børne- og Ungeudvalget", "meeting_date": "2024-08-13T08:15:00+02:00", "case_number": "21-014467", "agenda_index": 7, "text": "Beslutning Udvalget ønsker en sag om arbejdet med at uddanne flere pædagoger og flere pædagogiske assistenter, herunder uddannelse af medarbejdere, der allerede er ansat i kommunen. Fremstilling Sagsprocedure Skole-, Børne- og Ungeudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning. - Orientering fra formanden om overvejelser i relation til at øge andelen af uddannede pædagoger og assistenter", "source_path": "data/greve/raw_dagsordener/Skole-, Børne- og Ungeudvalget_2024-08-13T08:15:00+02:00_d01f6ff5-d42e-48e1-94b3-8a7ae9e39893.json", "meeting_year": 2024, "meeting_month": 8, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "d01f6ff5-d42e-48e1-94b3-8a7ae9e39893", "chunk_id": "d01f6ff5-d42e-48e1-94b3-8a7ae9e39893_8_html_fragment_chunk0", "section_type": "html_fragment", "section_title": "Huskeliste og orientering fra administrationen", "committee": "Skole-, Børne- og Ungeudvalget", "meeting_date": "2024-08-13T08:15:00+02:00", "case_number": "21-013716", "agenda_index": 8, "text": "Beslutning Orienteringerne taget til efterretning. Fremstilling Sagsprocedure Skole-, Børne- og Ungeudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil de blive vedlagt som bilag. Indstilling Administrationen indstiller, at orienteringen tages til efterretning. Sagsbeskrivelse Administrationen har følgende til orientering: - Fornyet henvendelse fra Dansk Skolemælk - Orientering om henvendelse om brobygning og vejledning fra FGU-Øst - Ledelseskompleksitet Økonomiudvalget behandlede 12. juni 2024 sag om ledelseskompleksitet (pkt. 8). Udvalget tog fagudvalgenes behandling af punktet til efterretning. Med udgangspunkt i input fra fagudvalgene og Greve Kommunes projekt ”Vores Arbejdsplads”, vil der i løbet af efteråret 2024 blive fremlagt en til tre sager om fx fastholdelse, rekruttering og talentudvikling i Økonomiudvalget. - Skoleudvikling Dialog mellem skoleledere og Skole-, Børne- og Ungeudvalget kan eksempelvis finde sted den 13. november fra kl. 14.00 - 16.00. - Data for børn og unge i udsatte positioner Udvalget orienteres om det seneste datatræk over indskrivninger for børn i udsatte positioner.", "source_path": "data/greve/raw_dagsordener/Skole-, Børne- og Ungeudvalget_2024-08-13T08:15:00+02:00_d01f6ff5-d42e-48e1-94b3-8a7ae9e39893.json", "meeting_year": 2024, "meeting_month": 8, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "d01f6ff5-d42e-48e1-94b3-8a7ae9e39893", "chunk_id": "d01f6ff5-d42e-48e1-94b3-8a7ae9e39893_9_html_fragment_chunk0", "section_type": "html_fragment", "section_title": "Skole-, Børne- og Ungeudvalget - mødekalender 2024", "committee": "Skole-, Børne- og Ungeudvalget", "meeting_date": "2024-08-13T08:15:00+02:00", "case_number": "21-014469", "agenda_index": 9, "text": "Beslutning Godkendt. Fremstilling Sagsprocedure Skole-, Børne- og Ungeudvalget. Resume I sagen gives et overblik over Skole-, Børne- og Ungeudvalgets møder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Mødekalenderen er vedhæftet som bilag.", "source_path": "data/greve/raw_dagsordener/Skole-, Børne- og Ungeudvalget_2024-08-13T08:15:00+02:00_d01f6ff5-d42e-48e1-94b3-8a7ae9e39893.json", "meeting_year": 2024, "meeting_month": 8, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "d01f6ff5-d42e-48e1-94b3-8a7ae9e39893", "chunk_id": "d01f6ff5-d42e-48e1-94b3-8a7ae9e39893_10_html_fragment_chunk0", "section_type": "html_fragment", "section_title": "Underskriftsark", "committee": "Skole-, Børne- og Ungeudvalget", "meeting_date": "2024-08-13T08:15:00+02:00", "case_number": "21-014468", "agenda_index": 10, "text": "Fremstilling Sagsprocedure Skole-, Børne- og Ungeudvalget. Resume Elektronisk underskriftsark.", "source_path": "data/greve/raw_dagsordener/Skole-, Børne- og Ungeudvalget_2024-08-13T08:15:00+02:00_d01f6ff5-d42e-48e1-94b3-8a7ae9e39893.json", "meeting_year": 2024, "meeting_month": 8, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
