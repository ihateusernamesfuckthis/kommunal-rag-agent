{"document_id": "c035143a-a35c-438a-aa19-6300ae6e627e", "chunk_id": "c035143a-a35c-438a-aa19-6300ae6e627e_0_html_fragment_chunk0", "section_type": "html_fragment", "section_title": "Godkendelse af dagsorden", "committee": "Skole-, Børne- og Ungeudvalget", "meeting_date": "2023-08-15T08:15:00+02:00", "case_number": "21-014470", "agenda_index": 0, "text": "Beslutning Godkendt. Administrationen gjorde opmærksom på, at der i relation til sag nr. 6 omhandlende godkendelse af retningslinjer for fravalg af mad- og frokostordning i daginstitutioner i Greve Kommune pågår et arbejde med at afdække fortolkningsspørgsmål i lovgivningen. Såfremt konklusionerne i dette arbejde får indflydelse på retningslinjerne, fremlægges der er sag herom. Fremstilling Sagsprocedure Skole,- Børne- og Ungeudvalget. Resume Godkendelse af dagsorden for mødet den 15. august 2023. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Skole-, Børne- og Ungeudvalget_2023-08-15T08:15:00+02:00_c035143a-a35c-438a-aa19-6300ae6e627e.json", "meeting_year": 2023, "meeting_month": 8, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "c035143a-a35c-438a-aa19-6300ae6e627e", "chunk_id": "c035143a-a35c-438a-aa19-6300ae6e627e_1_html_fragment_chunk0", "section_type": "html_fragment", "section_title": "2. Behandling af specialpædagogisk analyse", "committee": "Skole-, Børne- og Ungeudvalget", "meeting_date": "2023-08-15T08:15:00+02:00", "case_number": "23-005134", "agenda_index": 1, "text": "Beslutning Udvalget undlod at tage stilling idet udvalget ønsker, at der frem mod budgetforhandlingerne udarbejdes et kort notat med eksempler på, hvilke anbefalinger der kan indarbejdes inden for den eksisterende økonomiske ramme og eksempler på hvilke indsatser, der kan iværksættes med en yderligere økonomisk ramme samt eksempler på prisfastsætning heraf. Udvalget bemærker og takker for de mange kvalificerede høringssvar, der er afgivet i relation til sagen. Fremstilling Sagsprocedure Skole-, Børne og Ungeudvalget, Økonomiudvalget og Byrådet Resume Udvalget genhandler den specialpædagogiske analyse på baggrund af indkomne høringssvar. Sagen beskriver de overordnede opmærksomheder fra høringssvarene samt to yderligere anbefalinger, som er fremkommet efter ønske fra Skole-, Børne- og Ungeudvalget samt på baggrund af høringssvarene. Skole-, Børne- og Ungeudvalget besluttede således på deres møde den 23. maj 2023, at analysen skal tilføjes en anbefaling omhandlende sammenhæng mellem dagtilbud/skoler/de kommunale fritidstilbud og det frivillige foreningsliv og kulturlivet. Administrationen har ligeledes besluttet at tilføje analysen en anbefaling. Det sker på baggrund af de indkomne høringssvar. Anbefalingen handler om, at der i forbindelse med indsatser omkring børn og unge med særlige behov skal udpeges en koordinerende tovholder. Analysens i alt 17 anbefalinger skal behandles i Byrådet, såfremt de godkendes af udvalget. Indstilling Administrationen indstiller, at analysens 17 anbefalinger godkendes. Sagsbeskrivelse Skole-, Børne- og Ungeudvalget førstebehandlede analysen af det specialpædagogiske område på deres møde den 23. maj 2023. På mødet besluttede udvalget at sende analysen i høring hos relevante interessenter. Administrationen har modtaget høringssvarene og har i svarene fundet følgende overordnede opmærksomhedspunkter: Udviklingsretningen Proces og Implementering Investering Analysens form og indhold Udviklingsretningen: Generelt er der opbakning til udviklingsretningen, og det anerkendes, at kommunen er nødt til at foretage ændringer inden for det specialpædagogiske område og dermed også på almenområdet. Der er ligeledes bred opbakning til anbefalingerne og især det at arbejde videre med et fælles børne- og ungesyn på tværs af centre og fagligheder til gavn for børnene og de unge samt deres forældre. Proces og implementering: Der er i høringssvarene en særlig opmærksomhed på, at store forandringer, som dem analysens anbefalinger lægger op til, kræver tid, ro og vedholdenhed. Der peges ligeledes på, at medinddragelse af medarbejdere vil være en forudsætning for at kunne lykkes. Investering: Høringssvarene er generelt kritiske over for den fremlagte investeringsmodel på 12 mio. over en treårig periode. Investeringen vurderes i de fleste høringsvar at være for lille til at kunne skabe den ønskede forandring. Det lyder i høringssvarene, at der er behov for væsentlige investeringer for at komme i mål med analysens anbefalinger. Analysens form og indhold: Der udtrykkes generelt anerkendelse af arbejdet omkring analysen, og at politikerne har sat fokus på dette område. Høringssvarene omkring analysen form og indhold går dog også i flere retninger. Der udtrykkes både taknemmelighed over at være medinddraget i processen, og samtidig at der ikke er en oplevelse af, at forældrene har været tilstrækkeligt inddraget. Der gives i nogle af høringssvarene udtryk for, at forventningerne til analysens anbefalinger har været en anden, end hvad der er præsenteret. Forventningen var en fremlagt implementeringsplan med konkrete anbefalinger til indsatser og forandringer, herunder en prioritering af anbefalingerne. Der gives ligeledes udtryk for, at analysen mangler forskningsmæssigt belæg, og at anbefalingerne ikke underbygges af evidens. Behandling af høringssvar Kommentarer til analysen og de enkelte anbefalinger er vedhæftet som bilag i denne sag. Der er i høringssvarene ligeledes kommentarer til blandt andet normering og den eksisterende økonomi, der rækker udover arbejdet med analysen og anbefalingerne. Alle indkomne høringssvar er medtaget, men denne sag forholder sig ikke til de høringskommentarer, der ikke vedrører analysen og den forestående forandring. Anbefalinger tilføjet til analysen Skole-, Børne- og Ungeudvalget besluttede på mødet den 23. maj 2023, at analysen skal tilføres en anbefaling omhandlende sammenhæng mellem skole/dagtilbud/de kommunale fritidstilbud og det frivillige foreningsliv og kulturlivet. Administrationen har på baggrund af de indkomne høringssvar ligeledes tilføjet analysen en anbefaling. Anbefalingen omhandler udpegning af en tovholder på indsatser omkring børn og unge med særlige behov. Sammenhæng med det frivillige foreningsliv og kulturlivet Det anbefales, at samarbejdet med det frivillige foreningsliv og kulturlivet styrkes, så fritiden som vigtig lærings- og trivselsarena indtænkes i sammenhæng med de indsatser, der iværksættes med henblik på børn og unges deltagelse i meningsfulde fællesskaber. Såfremt denne anbefaling godkendes vil der arbejdes på, at skabe sammenhæng i indsatserne i børnenes liv og dermed bygge bro mellem det formelle pædagogiske læringsmiljø, de familierettede indsatser og det uformelle fritidsliv. Koordinerende funktion på indsatser omkring børn og unge med særlige behov Det anbefales, at der arbejdes henimod oprettelse af en koordinerende funktion, der har ansvar for at koordinere indsatser omkring børn og unge med særlige behov. Med en koordinerende tovholder er det forventningen, at både forældre og kommune vil kunne få et bedre overblik over de iværksatte indsatser på tværs af centre med henblik på at sikre mere kvalitet i sagsbehandlingen, velkoordinerede indsatser og at forældre i højere grad har én indgang til kommunen og de indsatser, der iværksættes. Implementering Såfremt byrådet godkender den specialpædagogiske analyse og alle elle dele af anbefalingerne, vil administrationen forelægge en ny sag om implementering. Analysen og dens anbefalinger angiver en overordnet udviklingsretning og hver enkelt anbefaling skal således konkretiseres og der skal ligeledes udarbejdes forslag til en tidsplan for implementering. Lovgrundlag Folkeskolelov, Dagtilbudslov og Lov om Social Service Økonomiske konsekvenser Udvalget indstillede på mødet den 23. maj 2023, at der blev udarbejdet et udvidelsesforslag på 12 mio. over en treårig periode og effekterne af indsatser giver samme provenu over en yderligere treårig periode. På Byrådets møde den 19. juni 2023 godkendte byrådet, at der udarbejdes et budgetudvidelsesforslag til budgetprocessen i relation til implementering af tiltag på baggrund af anbefalingerne i den specialpædagogiske analyse. Øvrige konsekvenser Sagen i sig selv har ingen økonomiske konsekvenser. Kommunikation Såfremt byrådet godkender den specialpædagogiske og hele eller dele af anbefalingerne, vil administrationen orienterer relevante parter, herunder Skoleråd, Børneråd, Handicapråd, bestyrelser etc. Tidsplan Dato Proces 15. august 2023 2. Behandling i SBUU 28. august 2023 Behandling i Økonomiudvalget Temadrøftelse i Byrådet 4. september 2023 Behandling i Byrådet", "source_path": "data/greve/raw_dagsordener/Skole-, Børne- og Ungeudvalget_2023-08-15T08:15:00+02:00_c035143a-a35c-438a-aa19-6300ae6e627e.json", "meeting_year": 2023, "meeting_month": 8, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "c035143a-a35c-438a-aa19-6300ae6e627e", "chunk_id": "c035143a-a35c-438a-aa19-6300ae6e627e_2_html_fragment_chunk0", "section_type": "html_fragment", "section_title": "Revision af vejledende ferieplaner for 2024/25 og 2025/26", "committee": "Skole-, Børne- og Ungeudvalget", "meeting_date": "2023-08-15T08:15:00+02:00", "case_number": "23-007414", "agenda_index": 2, "text": "Beslutning Godkendt. Fremstilling Sagsprocedure Skole-, Børne- og Ungeudvalget. Resume Denne sag ændrer på de nuværende vejledende ferieplaner for skoleårene 2024/25 og 2025/26, vedtaget i Skole-, Børne- og Ungeudvalget den 31. maj 2022. Årsagen er Folketingets vedtagelse af lov om store bededag, hvorefter store bededag ikke længere er en helligdag. Det giver mulighed for, at skolefridagen nu frit kan lægges ind i de vejledende ferieplaner. Der fremlægges derfor forslag til nye vejledende ferieplaner for skoleårene 2024/25 og 2025/26 Indstilling Administrationen indstiller, at de vedhæftede vejledende ferieplaner vedtages. Sagsbeskrivelse Ferieplaner og antal skoledage Skoleåret omfatter 200 skoledage, som alle falder på hverdage. Med bortfald af store bededag som helligdag er dagen som udgangspunkt en almindelig skoledag. For at fastholde antal skoledage på 200, skal der derfor anvises en skolefridag i de vejledende ferieplaner. Skole-, Børne- og Ungeudvalget og de enkelte skolebestyrelser kan ikke ændre på det samlede antal skoledage i skoleåret. Folkeskoleloven fastslår, at beslutning om antal skoledage fastlægges ved møde i Byrådet, og at beslutningen ikke kan delegeres. Kompetencefordeling vedr. ferieplaner Ifølge Greve Kommunes delegationsplan fastlægger administrationen ferieplanerne til efterfølgende godkendelse i Skole-, Børne- og Ungeudvalget. Af skolestyrelsesvedtægten fremgår, at Skole-, Børne- og Ungeudvalget fastlægger vejledende ferieplaner, mens de lokale skolebestyrelser fastlægger den lokale ferieplan. Hvis Skole-, Børne- og Ungeudvalget ønsker at fastsætte fælles ferieplan for alle skoler, skal denne formulering i skolestyrelsesvedtægten ændres. Nye vejledende ferieplaner for skoleårene 2024/25 og 2025/26 Den frigivne skolefridag er i dette forslag til nye vejledende ferieplaner placeret på henholdsvis fredag den 3. januar 2025 og fredag den 2. januar 2026. De her fremlagte vejledende ferieplaner for 2024/25 og 2025/26 afspejler, at det for kommunen er fastlagt, at Grundlovsdag ikke er en skoledag, at efterårsferien ligger i uge 42 og vinterferien ligger i uge 8. Supplerende oplysning vedr. skoleåret 2023/24 Alle lokale skolebestyrelser har som oplæg til planlægningen af skoleåret 2023/24 vedtaget lokale ferieplaner, der afviger fra den vejledende skoleplan. To skolebestyrelser - almenskoler - har valgt at fastholde store bededag (4. fredag efter påske) som en fridag for eleverne. Bugtskolen og Kierkemosegård har valgt at følge den gældende vejledende ferieplan, på nær for store bededags vedkommende, hvor skolefridagen er flyttet til november måned. Lovgrundlag Forhold vedrørende ferieplaner fremgår i folkeskoleloven af § 14a og §40, stk. 2, nr. 5. Placeringen af kompetencen til at fastslå den lokale ferieplan på de enkelte skoler fremgår af kommunens skolestyrelsesvedtægt, bilag B, side 15. Økonomiske konsekvenser Sagen har ingen økonomiske konsekvenser for Greve Kommune. Kommunikation Da ferieplanerne er vejledende, skal de ikke sendes i høring. De lokale skolebestyrelser vil af administrationen blive gjort bekendt med deres mulighed for at fastlægge lokale ferieplaner for skoleårene 2024/25 og 2025/26 i relation til disse nye vejledende ferieplaner. De enkelte skoler skal, hvis de ønsker at udarbejde lokale ferieplaner, give administrationen besked og publicere den lokale ferieplan på skolens hjemmeside.", "source_path": "data/greve/raw_dagsordener/Skole-, Børne- og Ungeudvalget_2023-08-15T08:15:00+02:00_c035143a-a35c-438a-aa19-6300ae6e627e.json", "meeting_year": 2023, "meeting_month": 8, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "c035143a-a35c-438a-aa19-6300ae6e627e", "chunk_id": "c035143a-a35c-438a-aa19-6300ae6e627e_3_html_fragment_chunk0", "section_type": "html_fragment", "section_title": "Udbud af daginstitutionen Lunas Ark", "committee": "Skole-, Børne- og Ungeudvalget", "meeting_date": "2023-08-15T08:15:00+02:00", "case_number": "23-006512", "agenda_index": 3, "text": "Beslutning 1. Anbefales. Fremstilling Sagsprocedure Skole-, Børne-, og Ungeudvalget, Klima-, Teknik- og Miljøudvalget, Økonomiudvalget og Byrådet. Resume Sagen indeholder udbudsmateriale for renovering og udbygning af daginstitutionen Lunas Ark i Hundige. Byrådet skal tage stilling til byggeprogram, udbudskriterier og frigivelse af anlægsbevilling. Beslutningen sikrer, at byggeprogrammet kan sendes i udbud, så der kan findes en totalentreprenør til etableringen af en ny daginstitution. Konsekvensen af manglende stillingtagen vil medføre en forsinkelse af projektet. Indstilling Administrationen indstiller overfor Skole-, Børne- og Ungeudvalget 1. at det pædagogiske byggeprogram jf. bilag 1 godkendes Administrationen indstiller overfor Klima-, Teknik- og Miljøudvalget: 2. at udbudskriterierne godkendes og at administrationen bemyndiges til at godkende valg af totalentreprenør i henhold til de tildelingskriterier, der er fremlagt i sagen, 3. at den reviderede tidsplan tages til efterretning, 4. at der meddeles anlægsbevilling på i alt 60,2 mio. kr. til totalentreprisen, og at dette finansieres af det til formålet afsatte rådighedsbeløb. Sagsbeskrivelse Byrådet besluttede den 19. juni 2023 (pkt. 26), at daginstitutionen Lunas Ark skal forblive på grunden i Hundige, og at der foretages en delvis renovering af de eksisterende bygninger samt en udbygning. Derudover blev det besluttet, at Lunas Ark skal bygges til 175 børn. Administrationen har i samarbejde med rådgiverfirmaet NIRAS og NOVA5 arkitekter udarbejdet et byggeprogram for en ny Lunas Ark til 175 børn beliggende ved Hundigegårdsvej 16, med plads til fem børnehavegrupper á 22 børn og fire vuggestuegrupper á 15 børn. Derudover er der i projektet taget højde for, at institutionen skal kunne rumme børn med særlige behov, så der i Lunas Ark kan etableres op til fem basispladser. Ved at etablere basispladser i institutionen, kan der reduceres i antallet af basisgrupper i Greve Kommune. I byggeprogrammet stilles der bl.a. krav til, at bygningen skal være robust og kunne holde til at mange bruger den, og byggeriet skal være enkelt at vedligeholde. Det skal desuden være funktionelt fleksibelt, så det kan tilgodese eventuelle ændringer i de pædagogiske tendenser, samt fordeling mellem antallet af vuggestue- og børnehavebørn. Ombygning og udvidelse af Lunas Ark En ny Lunas Ark vil blive skabt ved at omdanne og forbedre eksisterende bygninger, der samles til en integreret daginstitution på omkring 1.750 m 2 . Den nuværende vuggestue, som er meget nedslidt, vil blive nedrevet. Til gengæld vil børnehaven gennemgå en omfattende renovering, og der vil blive opført en ny tilbygning for at skabe plads til vuggestuen. Dette betyder, at både børnehaven og vuggestuen vil være placeret under samme tag, og den eksisterende sti mellem de to bygninger vil blive flyttet til en anden placering på grunden. Bæredygtighed I forhold til bæredygtighed, er administrationen i gang med at få udarbejdet et mulighedskatalog for de to eksisterende bygninger. Formålet med mulighedskataloget er at vise, hvilke materialer og mængder som er vurderet til at kunne genanvendes i den nye daginstitution. Indarbejdelse af materialer fra mulighedskataloget fra de bydende vil indgå som en del af bæredygtighedsvurderingen under udbuddet. Byggeprogrammet er udviklet i samarbejde med pædagogisk personale og faglige konsulenter i Greve Kommune og tager afsæt i det fælles pædagogiske byggeprogram, som Skole- og Børneudvalget godkendte den 26. august 2021 (pkt. 11), og et teknisk byggeprogram, som Teknik- og Miljøudvalget godkendte den 23. august 2021 (pkt. 11), og beskriver Greve Kommunes ønsker, ambitioner og krav i forbindelse med fremtidige daginstitutioner. I byggeprogrammet er der foretaget få ændringer, hvor enkelte afsnit er blevet foldet yderligere ud samt tilpasset dette projekt (jf. bilag 1). I det videre arbejde med byggeprojektet vil der fortsat være inddragelse af interessenter, samt involvering af fagligt pædagogisk personale. Udbudskriterier Byggeprogrammet udbydes i totalentreprise, hvilket betyder, at bygningsopgaven tildeles én entreprenør, der forestår projektering af det endelige byggeri på baggrund af byggeprogrammet og opførelse frem mod et nøglefærdigt byggeri. Projektet udbydes efter proceduren \"udbud med forhandling\". Der prækvalificeres fire totalentreprenører efter EU-udbudsreglerne på baggrund af relevante referencer og erfaringer med byggeprojekter af tilsvarende karakter i indhold og størrelse dvs. daginstitutioner eller tilsvarende byggerier, og tilsvarende arbejdsformer og økonomiske nøgletal. I udvælgelse af totalentreprenørerne indgår tilsvarende krav til referencer og erfaring fra de tilknyttede rådgivere. Udbudsmaterialet udsendes i forbindelse med prækvalifikationen. Ved evalueringen af tilbuddene vil der blive anvendt en pointmodel, hvor tilbuddene bedømmes på følgende underkriterier: Pris, organisation og kompetencer, procesbeskrivelse og projekt. Administrationen indstiller, at administrationen bemyndiges til at godkende valg af totalentreprenør i henhold til nedenstående tildelingskriterier. Point fra omregningen af priser ganget med 30 % Point fra bedømmelsen af organisation og kompetencer ganget med 10 % Point fra bedømmelsen af procesbeskrivelse ganget med 10 % Point fra bedømmelsen af projektet ganget med 50 % Kontrakten tildeles til den tilbudsgiver, som har den højeste samlede pointscore. Kriteriet \"pris\" evalueres efter bilag 2. Der accepteres ikke tilbud med en samlet tilbudssum, der er lavere end 40 mio. kr. (uden afrunding). For tilbud højere end 43 mio. kr. fratrækkes 4,0 point pr. 1,0 mio. kr. ned til 0 point, som gives for tilbud på 44 mio. kr. Der accepteres ikke tilbud med en samlet tilbudssum, der er højere end 44 mio. kr. Samtlige tilbudsgivere, som afleverer et konditionsmæssigt tilbud, vil modtage et engangsvederlag på 200.000 kr. Vederlaget modregnes ikke i den vindende entreprenørs honorar for den videre projektering. I forbindelsen med tilbudsevalueringen er der nedsat en bedømmelseskomité bestående af repræsentanter fra Greve Kommune bistået af eksterne rådgivere og specialister i nødvendigt omfang. Lovgrundlag Dagtilbudsloven, Bygningsreglementet og Udbudsloven. Økonomiske konsekvenser Med det vedtagne budget 2023-26 er der samlet set afsat rådighedsbeløb på 80,7 mio. kr. på projektet. Der er allerede givet anlægsbevillinger bl.a. til indledende rådgivning og foranalyser for 1,5 mio. kr. og det indstilles nu, at der meddeles anlægsbevilling på yderligere 60,2 mio. kr. til opførelse af en ny Lunas Ark. Projektet finansieres af det afsatte rådighedsbeløb. Genhusning er ikke indeholdt i de 60,2 mio. kr. Administrationen vil anmode om midler til genhusning når lokationen er politisk godkendt. Der er på nuværende tidspunkt afsat 13,5 mio. til genhusningen. Kommunikation Der kommunikeres med medarbejdere og forældre til børnene på Lunas Ark. Der er udarbejdet en kommunikationsplan for projektet, og der vil blive lavet en projekthjemmeside på www.greve.dk, hvor der løbende bliver orienteret om projektet. Tidsplan Udbudsbekendtgørelsen offentliggøres den 25. september 2023. Udvælgelse af de prækvalificerede vil ske den 10. november 2023, og herefter vil forhandlings- og tilbudsfasen forløbe i uge 4 2024. Offentliggørelse af vinderen er planlagt til den 5. marts 2024. Det forventes, at daginstitutionen er klar til ibrugtagning juni 2026. Tidsplan for hele byggeprocessen er vedlagt i bilag 3. Øvrige forhold Projektet er afhængigt af at der findes en placering til genhusning, som fremlægges i separat indstilling.", "source_path": "data/greve/raw_dagsordener/Skole-, Børne- og Ungeudvalget_2023-08-15T08:15:00+02:00_c035143a-a35c-438a-aa19-6300ae6e627e.json", "meeting_year": 2023, "meeting_month": 8, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "c035143a-a35c-438a-aa19-6300ae6e627e", "chunk_id": "c035143a-a35c-438a-aa19-6300ae6e627e_4_html_fragment_chunk0", "section_type": "html_fragment", "section_title": "Placeringsforslag til genhusning af Lunas Ark", "committee": "Skole-, Børne- og Ungeudvalget", "meeting_date": "2023-08-15T08:15:00+02:00", "case_number": "22-013129", "agenda_index": 4, "text": "Beslutning 2. Taget til efterretning. Fremstilling Sagsprocedure Skole-, Børne-, og Ungeudvalget og Klima-, Teknik- og Miljøudvalget Resume Denne sag handler om at igangsætte arbejdet med at planlægge genhusning af daginstitutionen Lunas Ark, mens den nuværende bygning gennemgår en totalrenovering og udbygning. Det skal besluttet, om der skal arbejdes videre med et areal ved Klub Godset. Beslutningen sikrer, at arbejdet med at finde en passende leverandør af pavilloner kan påbegyndes uden forsinkelser, og at børn, forældre og personale ved, hvor de skal genhuses. Indstilling Administrationen indstiller overfor Klima-, Teknik- og Miljøudvalget 1. at der arbejdes videre med genhusning af daginstitutionen Lunas Ark i pavilloner ved Klub Godset, i perioden 1. kvartal 2025 til og med 2. kvartal 2026. Administrationen indstiller overfor Skole-, Børne- og Ungeudvalget 2. at sagen tages til efterretning. Sagsbeskrivelse Behovet for en genhusning Byrådet besluttede den 19. juni 2023 (pkt. 26), at daginstitutionen Lunas Ark skal renoveres og udbygges. Dermed bliver institutionen på samme grund, som den er nu – men med store forandringer. Det betyder, at børn og personale skal genhuses i byggeperioden, som ifølge tidsplanen vil være fra 1. kvartal 2025 til og med 2. kvartal 2026. Da Greve Kommune ikke har egnede lokaler til at huse 133 børn, har administrationen foretaget en grundig undersøgelse af potentielle steder, hvor Lunas Ark kan blive genhuset. Undersøgelsen er udført som en ”tragtproces”, hvor mulige lokationer er fravalgt undervejs, fordi det har vist sig, at de ikke var egnede. Dette skyldes bl.a. for små grundstørrelser, dårlige trafikforhold og grunde der ikke kan bebygges, da de er placeret i grøn kile. I bilag 1 ses hvilke lokationer der er undersøgt. Udgangspunktet har været at finde en lokation i nærheden af den eksisterende institution, og på et område med et brutto grundareal på ca. 6500 m2. Administrationen har derfor i samarbejde med rådgiverfirmaet NIRAS og NOVA5 arkitekter afsøgt mulighederne for en midlertidig genhusning på kommunens areal ved Klub Godset. Forslaget er nærmere beskrevet og illustreret i vedlagte bilag 2. Det er administrationens vurdering, at en genhusning kan ske på det skitserede areal uden at være til gene for øvrige aktiviteter ved Klub Godset. Genhusning af Lunas Ark ved Klub Godset. Området ved Klub Godset matrikel 9 lm & 9nm er i dag udlagt som engareal og er et stort grønt område på samlet set 40.000 m2. Arealet ligger nordvest for Klub Godset, og nærmeste trafikerede vej er Hundigevej syd for grunden. Børnene og personalet vil blive genhuset i pavilloner med legeplads samt parkeringsforhold på et afgrænset område, svarende til 6500 m2. Se bilag 2 for området samt et eksempel på hvordan en genhusning kunne komme til at ligge på arealet. Da genhusningen ved Klub Godset betragtes som midlertidigt byggeri, er den administrative vurdering, at genhusningen ikke er underlagt kravene i en lokalplan, som hvis der skulle etableres en permanent daginstitution på området. I det videre arbejde med genhusning af daginstitutionen Lunas Ark ved Klub Godset, vil ledelse og personale blive inddraget. Lovgrundlag Dagtilbudsloven, Planloven, Bygningsreglementet. Økonomiske konsekvenser Udgiften til genhusning af daginstitutionen Lunas Ark afholdes af det afsatte anlægsbudget til etablering af en ny daginstitution. Der er beregnet en overslagspris på 13,5 mio. kr. til genhusning af børn og personale i pavilloner ved Klub Godset. Administrationen vender tilbage i slutningen af 2023 med den endelige indstilling omkring frigivelse af økonomien, når grunden ved Klub Godset er undersøgt yderligere. Kommunikation Der er udarbejdet en kommunikationsplan for genhusning af børn og personale. Tidsplan Der er behov for at genhuse børn og personale fra daginstitutionen Lunas Ark under hele byggeperioden, som ifølge tidsplanen vil være fra 1. kvartal 2025 til og med 2. kvartal 2026. Se bilag 3.", "source_path": "data/greve/raw_dagsordener/Skole-, Børne- og Ungeudvalget_2023-08-15T08:15:00+02:00_c035143a-a35c-438a-aa19-6300ae6e627e.json", "meeting_year": 2023, "meeting_month": 8, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "c035143a-a35c-438a-aa19-6300ae6e627e", "chunk_id": "c035143a-a35c-438a-aa19-6300ae6e627e_5_html_fragment_chunk0", "section_type": "html_fragment", "section_title": "Godkendelse af retningslinjer for fravalg af mad- og frokostordning i daginstitutioner i Greve Kommune", "committee": "Skole-, Børne- og Ungeudvalget", "meeting_date": "2023-08-15T08:15:00+02:00", "case_number": "23-006725", "agenda_index": 5, "text": "Beslutning 1-2 Godkendt. Fremstilling Sagsprocedure Skole-, Børne- og Ungeudvalget. Resume Sagen handler om, at Greve Kommunes retningslinjer for fravalg af mad- og frokostordning skal ændres som følge af den nye dagtilbudsstruktur, som træder i kraft den 1. august 2023, hvor de kommunale dagtilbudsdistrikter nedlægges. Fremadrettet er det de nye kommunale forældrebestyrelser, som har kompetencen til at fravælge mad- og frokostordningen efter dialog med forældrene, i lighed med de fleste selvejende daginstitutioner. Indstilling Administrationen indstiller, 1. at retningslinjerne for fravalg af mad- og frokostordning godkendes, som de fremgår af sagen, 2. at retningslinjerne træder i kraft, så de er gældende for det kommende valg af mad- og frokostordning på dagtilbudsområdet. Sagsbeskrivelse I følge dagtilbudsloven skal kommunen fastsætte og offentliggøre retningslinjer for fravalg af mad- og frokostordning for daginstitutioner under den kommunale forsyning. Med de kommunale distrikters nedlæggelse med udgangen af juli 2023 er der behov for at revidere de eksisterende retningslinjer for fravalg. Den væsentligste ændring i retningslinjerne er, at de nye kommunale daginstitutionsbestyrelser fremadrettet får kompetencen til eventuelt af fravælge kommunens tilbud om mad- og frokostordning efter dialog med forældrene i institutionen. Det er en kompetence, de har ifølge dagtilbudsloven, når der er tale om enkelt institutioner med egen forældrebestyrelse. Det betyder, at det fremadrettet alene vil være den selvejende institution Børnehuset Karlslunde Strand, som består af afdelingerne Åsagergård og Strandhuset, som skal gennemføre egentlig afstemning om fravalg i henhold til afstemningsreglerne, fastsat i dagtilbudsloven. Baggrunden herfor er, at børnehuset er det man i lovgivningen kalder en daginstitution med flere enheder. Derudover er retningslinjerne gjort mere overskuelige med inddelinger under relevante overskrifter. Endvidere er retningslinjerne opdateret, så bestyrelserne ikke skal underskrive deres beslutning om fravalg, men kan nøjes med at sende en mail fra formanden. Administrationen skal heller ikke have fremsendt stemmesedler fra børnehuse med flere afdelinger (Børnehuset Karlslunde Strand), i stedet skal dagtilbudslederen meddele resultatet af afstemningen til administrationen. Siden sidste fravalgsafstemning i 2021 har administrationen gennemgået køkkenerne i institutionerne. I den forbindelse er der nogle køkkener, som ikke længere kan godkendes til egenproduktion, og der er køkkener, som ikke kan håndtere egenproduktion til både vuggestue- og børnehavebørn. Det betyder, at mad- og frokostordningen helt eller delvist vil blive leveret fra en ekstern leverandør i institutioner med begrænset køkkenkapacitet. Der er vedlagt en oversigt over, hvem der har beslutningskompetencen i forhold til fravalg af mad- og frokostordning i de enkelte institutioner, og om mad- og frokostordningen tilbydes som egenproduktion eller levering fra en ekstern leverandør. Lovgrundlag Dagtilbudslovens § 16 a og 16 b. Økonomiske konsekvenser Retningslinjerne for fravalg af mad- og frokostordning i Greve Kommunes daginstitutioner har ingen økonomiske konsekvenser for Greve Kommune. Øvrige konsekvenser Levering af mad- og frokostordning fra ekstern leverandør skal i udbud, alt efter hvor mange institutioner/børn der skal have leveret mad- og frokostordning fra en ekstern leverandør. Det vil resultatet af tilbagemeldingen fra institutionerne og bestyrelserne vise, hvor mange det drejer sig om. Kommunikation Administrationen opdaterer kommunens hjemmeside med resultatet af beslutningerne om fravalg. I de institutioner, hvor køkkenernes status ændres fra produktionskøkken til anretterkøkken, og dermed fra egenproduktion til levering udefra, informerer administrationen forældrene herom på AULA. Tidsplan De reviderede retningslinjer for fravalg træder i kraft efter Skole-, Børne- og Ungeudvalgets godkendelse. Administrationen sender fravalgs-materiale ud til daginstitutionerne og bestyrelserne efter Skole-, Børne- og Ungeudvalgets godkendelse af de reviderede retningslinjer for fravalg. Bestyrelsernes frist på tilbagemelding om eventuelt fravalg af mad- og frokostordning fastsættes til den 1. september 2023. Resultatet af beslutningen om fravalg af mad- og frokostordning gælder fra og med den 1. januar 2024 til og med den 31. december 2025.", "source_path": "data/greve/raw_dagsordener/Skole-, Børne- og Ungeudvalget_2023-08-15T08:15:00+02:00_c035143a-a35c-438a-aa19-6300ae6e627e.json", "meeting_year": 2023, "meeting_month": 8, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "c035143a-a35c-438a-aa19-6300ae6e627e", "chunk_id": "c035143a-a35c-438a-aa19-6300ae6e627e_6_html_fragment_chunk0", "section_type": "html_fragment", "section_title": "Reviderede optagelsesregler for børn i Greve Kommunes dagtilbud - 2023", "committee": "Skole-, Børne- og Ungeudvalget", "meeting_date": "2023-08-15T08:15:00+02:00", "case_number": "23-003650", "agenda_index": 6, "text": "Beslutning 1-3 Godkendt. Fremstilling Sagsprocedure Skole-, Børne- og Ungeudvalget. Resume Sagen handler om, at Greve Kommunes optagelsesregler for børn i dagtilbud skal ændres, som følge af ny lovgivning om minimumsnormeringer. Derudover er der behov for justeringer af optagelsesreglerne for at sikre en mere hensigtsmæssig administration af ventelisterne og dagtilbudskapaciteten. Indstilling Administrationen indstiller, at de reviderede optagelsesregler godkendes, som det fremgår af sagen, at de reviderede optagelsesregler træder i kraft 1. januar 2024, at nuværende og kommende forældre med børn i Greve Kommunes dagtilbud varsles om de nye optagelsesregler senest 3 måneder før i ikrafttrædelse. Sagsbeskrivelse Administrationen foreslår en række justeringer af de nuværende optagelsesregler for børn i Greve Kommunes dagtilbud på baggrund af lovændringer og erfaringer fra kommunens Pladsanvisning med administration af de gældende regler. Nedenfor fremgår en oversigt over de foreslåede ændringer og baggrunden herfor. Ændring i optagelsesreglerne Baggrund for ændringerne 1. Optagelsesreglerne vil blive tilrettet sådan, at et vuggestuebarn defineres som et barn mellem 26 uger frem til den 1. i måneden efter barnet er fyldt tre år, og de vil indgå i normeringen som et vuggestuebarn frem til det tidspunkt. Ændringen træder først i kraft pr. 1. januar 2024, med lovkravet om minimumsnormeringer. Frem til det tidspunkt er et vuggestuebarn i Greve Kommune fortsat defineret som et barn mellem 26 uger til og med 2 år og 11 måneder. Ændringen skyldes, at lovkravet om minimumsnormeringer træder i kraft med den fulde indfasning pr. 1. januar 2024. Heraf fremgår det, at børnene er vuggestuebørn frem til den 1. i måneden efter de er fyldt tre år. 2. I dag er der en mulighed for tidligere overflytning til børnehave, når barnet er 2 år og 9 måneder, hvis forældrene ønsker det og der er plads, og det tilgodeser barnets behov. Det ændres til: Hvis der er særlige pædagogiske forhold, der taler for det, og forældrene ønsker det, kan der ske en tidligere overflytning til børnehave fra barnet er 2 år og 9 måneder. Ved tidligere overflytning vil der følge vuggestuenormering med indtil den 1. i måneden efter barnet er fyldt tre år. Øvrige afsnit om tidligere overflytning udgår af optagelsesreglerne. Som følge af den beskrevne lovændring om minimumsnormeringer ændres formuleringen i optagelsesreglerne så det flugter med de ændrede regler. Dette samtidig med, at der gives mulighed for tidligere overflytning, hvis særlige pædagogiske forhold taler for det, forudsat der følger vuggestuenormering med. 3. Optagelsesreglerne vil blive strammet, så et barn, som allerede går i et dagtilbud, kun kan være skrevet op til ét andet dagtilbud, mod tre i dag. Årsagen til stramningen er, at ventelisterne ellers er svære at regne med i forhold til forældrenes reelle placering på ventelisterne og i forhold til styringen af kapaciteten. I 2017 blev optagelsesreglerne ændret sådan, at man kun kunne være skrevet op til ét andet dagtilbud, når barnet allerede var indskrevet i et dagtilbud. I 2021 blev det ændret i optagelsesreglerne til tre dagtilbud, da det nye institutionssystem kun kunne håndtere, at barnet var skrevet op til tre dagtilbud. Nu har Greve Kommune igen fået et pladsanvisningssystem, som kan håndtere, at man kun kan være opskrevet til ét andet dagtilbud, når barnet allerede er indskrevet i et dagtilbud. 4. Det tilføjes i optagelsesreglerne, at forældre til børn, der optages i institutioner, der alene har vuggestue, har mulighed for at opskrive deres barn til en børnehaveplads seneste to uger efter barnets indmeldelse i vuggestuen og stadig få barnets fødselsdato som opskrivningsdato til børnehave. Ændringen vil også gælde for børn, der allerede er indskrevet i en daginstitution med vuggestue alene. Dermed får forældrene mulighed for at få barnets fødselsdato som anciennitet på ventelisten til en børnehaveplads. Med ændringen sidestilles børn i daginstitutioner med kun vuggestue med børn optaget i dagpleje og integrerede institutioner. Dette er særligt aktuelt med lukningen af børnehaven Solsikken, som en del af Sanglærkerne, da Sanglærkerne alene fremadrettet vil bestå af en vuggestue. 5. Fristen for, hvornår Pladsanvisningen skal fremsende tilbud om plads til forældrene ændres fra \"Pladsanvisningen tilstræber som udgangspunkt at fremsende tilbud om en plads 3 måneder før og seneste 2 måneder før\" til, at \"Pladsanvisningen tilstræber at fremsende tilbud om en plads 2 måneder før\", barnet skal starte i dagtilbuddet. Det har tidligere været sådan, at Pladsanvisningen tidligst fremsendte tilbud 2 måneder før barnet skulle starte i dagtilbud. Det blev ændret i 2019 til \"som udgangspunkt 3 måneder før og senest 2 måneder før\", fordi der var et politisk ønske om, at forældrene skulle have tidligere besked om en dagtilbudsplads. Pladsanvisningen oplever imidlertid, at når de tilbyder forældrene en garantiplads 3 måneder før, så takker forældrene nej til garantipladsen, hvis de ikke får en plads i det dagtilbud, de ønsker. Samtidig skriver de sig op til en ny garantiplads, som de ifølge dagtilbudsreglerne skal have tilbudt 3 måneder efter. Det vil sige, at det ikke har nogen konsekvens at sige nej til en garantiplads, fordi man kan skrive sig op til en ny, til samme dato umiddelbart efter. Det er ikke hensigtsmæssigt i kapacitetsstyringen af Greve Kommunes dagtilbudspladser og ej heller for gennemsigtigheden i ventelisterne til kommunens dagtilbud. 6 Det er tilføjet til optagelsesreglerne, at børn, der skal starte i SFO/skole i en SFO/skole i anden kommune eller i en privatskole, som har en senere start end Greve Kommune, kan blive i dagtilbuddet frem til SFO/skolestart, dog senest til 1. august. I forlængelse heraf præciseres det, at når barnet skrives ind i SFO/skole, så meldes barnet ud af børnehaven, og at det som udgangspunkt sker den 31. marts. Kommunen er ikke forpligtet til at lade et barn forsætte i et dagtilbud under den kommunale forsyning eller i en privatinstitution udover tidspunktet for kommunens tidligere overgang til SFO/skolestart. De frie grundskoler har i henhold til friskoleloven mulighed for at tilbyde skolefritidsordning i form af et heltidstilbud, før børnehaveklassen starter 1. august. Kommunen er ikke forpligtet til at give tilskud hertil og privatskolen får heller ikke statstilskud hertil. Hvis privatskolen først har SFO/skolestart pr. 1. august og kommunen har tidligere overgang, fx 1. april, så må børnene indtil skolestart i princippet indskrives i en SFO (heltidstilbud) under folkeskolen. Det vurderer administrationen ikke er hensigtsmæssigt, derfor forslås det, at børnene kan blive i dagtilbuddet indtil skolestart, hvis privatskolen ikke har et heltids-SFO-tilbud før skolestart. De reviderede optagelsesregler er vedlagt i en version, hvor ændringerne er markeret med korrektur og en version uden. Lovgrundlag Dagtilbudsloven, folkeskoleloven og friskoleloven. Økonomiske konsekvenser De økonomiske konsekvenser af den fulde indfasning af minimusnormeringer er håndteret ved en teknisk rettelse til Budget 2023-2026, er fra 2024 og frem 5.244 mio. kr. årligt. Kommunikation De reviderede optagelsesregler vil blive lagt på Greve Kommunes hjemmeside efter Skole-, Børne- og Ungeudvalgets beslutning, seneste 3 måneder før ikrafttrædelse. Administrationen vil desuden orientere forældrene om de reviderede optagelsesregler på AULA. Tidsplan Skole-, Børne- og Ungeudvalget godkender de reviderede optagelsesregler 15. august 2023 De reviderede optagelsesregler varsles overfor forældrene Senest 1. oktober 2023 De reviderede optagelsesregler træder i kraft 1. januar 2024", "source_path": "data/greve/raw_dagsordener/Skole-, Børne- og Ungeudvalget_2023-08-15T08:15:00+02:00_c035143a-a35c-438a-aa19-6300ae6e627e.json", "meeting_year": 2023, "meeting_month": 8, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "c035143a-a35c-438a-aa19-6300ae6e627e", "chunk_id": "c035143a-a35c-438a-aa19-6300ae6e627e_7_html_fragment_chunk0", "section_type": "html_fragment", "section_title": "Tiltag for børnefaglig undersøgelse og børnesamtaler", "committee": "Skole-, Børne- og Ungeudvalget", "meeting_date": "2023-08-15T08:15:00+02:00", "case_number": "23-006877", "agenda_index": 7, "text": "Beslutning Udvalget anbefaler handleplanen godkendt. Udvalget ønsker, at der på hvert udvalgsmøde hen over efteråret 2023 gives en status på fremdriften i handleplanen, gerne databaseret hvor det er muligt, og ønsker løbende at justere handleplanen såfremt, der er behov herfor. Udvalget ønsker endvidere, at der fremlægges en sag, hvor udvalget oplyses om antallet af sager pr. medarbejder og muligheden for at lave kvalitetsstandarder på området. Fremstilling Sagsprocedure Skole-, Børne- og Ungeudvalget, Økonomiudvalget og Byrådet. Resume Ankestyrelsen har bedt kommunalbestyrelsen i Greve Kommune om at redegøre for, hvilke tiltag kommunen har iværksat for at sikre, at reglerne om og fristerne for udarbejdelse af børnefaglig undersøgelse og afholdelse af børnesamtale fremadrettet vil blive efterlevet i kommunen. Indstilling Administrationen indstiller at den foreslåede handleplan vedtages. Sagsbeskrivelse Ankestyrelsen undersøger årligt i hvilken udstrækning kommunerne overholder centrale krav i serviceloven, når de behandler sager om udsatte børn og unge. Undersøgelsen kaldes \"Børnesagsbarometret\", og der deltager årligt 1/3 af kommunerne. Undersøgelsen tager udgangspunkt i sager, hvor kommunerne har truffet afgørelse om en foranstaltning efter servicelovens § 52. Undersøgelsen fokuserer på områderne faglig udredning, inddragelse, valg af relevant indsats og opfølgning og er en juridisk undersøgelse, hvorfor der ikke belyses den socialfaglige kvalitet. Greve Kommune var en del af Børnesagsbarometret for 2022. Der indgik 697 sager, hvoraf 375 sager omhandlede familiebehandling og 322 sager omhandlede anbringelse. Greve Kommune bidrog med 16 sager, hvoraf 8 sager omhandlede familiebehandling og 8 sager omhandlede anbringelse. Ankestyrelsen har som led i Børnesagsbarometret for 2022 konstateret, at Greve Kommune og 25 øvrige kommuner i en lang række tilfælde ikke har overholdt reglerne og fristerne i relation til udarbejdelse af børnefaglig undersøgelse og afholdelse af børnesamtale. Ankestyrelsen beder derfor byrådet om at redegøre for, hvilke tiltag kommunen har iværksat for at sikre, at reglerne om og fristerne for udarbejdelse af børnefaglig undersøgelse og afholdelse af børnesamtale fremadrettet vil blive efterlevet i kommunen. Ankestyrelsen vil herefter vurdere, om der er anledning til at rejse en tilsynssag. Baggrunden for at Greve Kommunes ikke har overholdt gældende regler skyldes flere forskellige elementer. I sagsarbejdet er familierådgiverne ofte afhængige af samarbejde med eksterne parter for at kunne overholde tidsfrister. Det drejer sig eksempelvis om privatpraktiserende læger, psykiatrien og lignende. Endvidere oplever familierådgivningen stigende krav og forventninger fra Ankestyrelsen i forhold til hvornår, der skal udarbejdes nye børnefaglige undersøgelser. Det er ofte nødvendigt at prioritere nogle sager frem for andre, henset til graden af alvor i de respektive sager og henset til mængden af sager hos den enkelte familierådgiver. Børnesagsbarometret 2022 Greve Kommune Alle undersøgte kommuner Krav om børnefaglig undersøgelse eller opdatering af børnefaglig undersøgelse Ikke overholdt i 50 % af sagerne Ikke overholdt i 36 % af sagerne Overholdelse af fristen på 4 måneder for udarbejdelse af børnefaglig undersøgelse Ikke overholdt i 75 % af sagerne Ikke overholdt i 65 % af sagerne Lovpligtig børnesamtale inden afgørelse om foranstaltning Ikke overholdt i 38 % af sagerne Ikke overholdt i 45 % af sagerne I forhold til første punkt om udarbejdelse af børnefaglig undersøgelse eller opdatering af børnefaglig undersøgelse er der for Greve Kommunes vedkommende tale om, at der ikke er udarbejdet opdaterede børnefaglige undersøgelser. Der er således udarbejdet børnefaglig undersøgelse i alle undersøgte sager. Allerede iværksatte tiltag Center for Børn & Familier, Familierådgivningen, modtog resultaterne fra børnesagsbarometret 2022 for Greve Kommune i december 2021. Familierådgiverne blev orienteret om resultaterne, hvor der blandt andet blev gjort opmærksom på udfordringerne med børnefaglig undersøgelser samt børnesamtale. Det blev her oplyst, at ledelsen ville inddrage resultaterne i det videre arbejde med systematisk sagsarbejde. Børnesagsbarometret 2022 blev offentliggjort i juni 2022 og her blev undersøgelsen gennemgået til familierådgivernes månedlige faggruppemøde med genopfriskning af reglerne. Efterfølgende har der været skærpet fokus på udarbejdelse af børnefaglige undersøgelser, herunder ved at der er blevet lavet individuelle planer for de rådgivere, der har haft flere overskredne undersøgelser. Derudover har der været fokus på behov for opdaterede børnefaglige undersøgelser ved den kvartalsvise kvalitetskontrol. De statistiske oplysninger for sagsbehandlingstid for udarbejdelse af børnefaglige undersøgelser har løbende været fulgt. Der ses aktuelt at være sket et fald i antallet af overskredne børnefaglige undersøgelser. Det er dog fortsat stærkt utilfredsstillende, at der aktuelt ses at være overskredne frister i 59 % af de børnefaglige undersøgelser, der er under udarbejdelse, hvilket gælder for både nye børnefaglige undersøgelser og opdateringer af tidligere børnefaglige undersøgelser. I forhold til børnesamtaler har der været fokus på lovgivningen, ligesom der er blevet lavet samtalekufferter, der indeholder materiale til samtaler med børn i forskellige aldre. Aktuelle tiltag (handleplan) På baggrund af børnesagsbarometeret 2022 og de aktuelle statistikker har situationen været drøftet på faggruppemøde med familierådgiverne, hvor resultaterne på ny blev fremlagt, ligesom reglerne for børnefaglige undersøgelser samt børnesamtaler på ny blev gennemgået. Center for Børn & Familier foreslår, at der pr. 1. juli 2023 iværksættes følgende tiltag Der laves nye individuelle planer for de familierådgivere, der har flere overskredne børnefaglige undersøgelser i deres sagsstamme, herunder vil der være opmærksomhed på rådgivere, der har flere børnefaglige undersøgelser med risiko for at overskride fristen på 4 måneder. De individuelle planer vil der løbende blive fulgt op på. Familierådgiverne får frigivet arbejdstid til at udarbejde børnefaglige undersøgelser ved, at der i resten af 2023 ikke sker deltagelse af familierådgivere i eksterne samarbejder. Dette gør sig gældende for skolekonsulenter, krimteam, tværfaglig konference og back to school. Deltagelse i cool kids sker efter individuel vurdering. Familierådgiverne får frigivet arbejdstid til at udarbejde børnefaglige undersøgelser ved, at der i resten af 2023 ikke afholdes møder i trivselsgruppen og kursusgruppen, ligesom der holdes pause fra diverse projekter og kurser. Familierådgiverne pålægges to ugentlige administrative arbejdsdage, hvor der ikke afholdes møder, men hvor der alene fokuseres på at færdiggøre skriftlige sagsarbejde, herunder udarbejdelse af børnefaglige undersøgelser. Familierådgivningen vil naturligvis stadig deltage i det almindelige tværfaglige samarbejde der vedrører konkrete sager, herunder også eksterne tværfaglige samarbejder som eksempelvis samarbejdet med psykiatrien og lignende. Center for Børn & Familier foreslår, at der i løbet af efteråret 2023 iværksættes følgende tiltag Der følges op på de individuelle planer i september 2023 Der laves almindelig sagsgennemgang i oktober/november, hvor det vurderes, om der skal holdes ekstra sagsgennemgang med konkrete familierådgivere Den allerede ansatte studentermedhjælper tilbydes at øge sit timeantal fra 5 til 8 timer om ugen Ved ansættelsessamtaler deltager færre familierådgivere Faggruppemøder afkortes i 2023 fra 1 til 1⁄2 dag Faggruppemøder afholdes hver 6. uge fremfor hver måned fra 2024 Med den foreslåede handleplan er det forventningen, at der i forbindelse med årsskiftet og overgangen til barnets lov pr. 1. januar 2024 vil være sket et kraftigt fald i antallet af verserende børnefaglige undersøgelser herunder med overskredne frister. Familierådgiverne vil fortsat modtage relevant viden og undervisning i barnets lov. Lovgrundlag Servicelovens §§ 48 og 50 Økonomiske konsekvenser Der er ingen økonomiske konsekvenser for Greve Kommune, idet de foreslåede tiltag kan indeholdes indenfor den eksisterende økonomiske ramme. Øvrige forhold Leder af Familierådgivningen Isabel Gebuhr deltager under dette punkt.", "source_path": "data/greve/raw_dagsordener/Skole-, Børne- og Ungeudvalget_2023-08-15T08:15:00+02:00_c035143a-a35c-438a-aa19-6300ae6e627e.json", "meeting_year": 2023, "meeting_month": 8, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "c035143a-a35c-438a-aa19-6300ae6e627e", "chunk_id": "c035143a-a35c-438a-aa19-6300ae6e627e_8_html_fragment_chunk0", "section_type": "html_fragment", "section_title": "Beredskabsplan vedr. overgreb på børn og unge i Greve Kommune", "committee": "Skole-, Børne- og Ungeudvalget", "meeting_date": "2023-08-15T08:15:00+02:00", "case_number": "23-003976", "agenda_index": 8, "text": "Beslutning Godkendt. Udvalget besluttede, at høringssvar vedlægges sagen som bilag i det videre sagsforløb. Udvalget besluttede, at der skal udarbejdes en pressemeddelelse efter Byrådets behandling af sagen. Fremstilling Sagsprocedure Skole-, Børne- og Ungeudvalget, Økonomiudvalget og Byrådet Resume Sagen fremlægger revideret beredskabsplan vedr. overgreb på børn og unge i Greve Kommune, på baggrund af gennemført høring i forældrebestyrelser og MED-organisationer på daginstitutionsområdet, skoler og i klubber. Sagen er relevant fordi det er lovpligtigt for kommuner at udarbejde en plan for forebyggelse, opsporing og håndtering af overgreb mod børn og unge. Som konsekvens af arbejdet med at forny beredskabsplanen, omorganiserer Administrationen den tidligere koordinationsgruppe til et ambassadør- og videnskorps på daginstitutioner og skoler. Indstilling Administrationen indstiller: at beredskabsplan for overgreb på børn og unge i Greve Kommune godkendes. Sagsbeskrivelse Sagen har tidligere været behandlet af Skole-, Børne- og Ungeudvalget den 25. april, Økonomiudvalget den 8. maj og Byrådet den 15. maj 2023. Lovpligtigt Kommunalbestyrelser skal udarbejde et beredskab til forebyggelse, tidlig opsporing og behandling af sager om overgreb mod børn og unge. Beredskabet skal udformes skriftligt, vedtages af kommunalbestyrelsen og offentliggøres. Kommunalbestyrelsen skal revidere beredskabet løbende efter behov, dog med maksimalt 4 års interval. Byrådet i Greve Kommune godkendte et revideret beredskab for 4 år siden - den 27. maj 2019, og forelægges derfor et revideret beredskab til godkendelse nu. Socialstyrelsen har vejledt Greve Kommune i udarbejdelsen af det reviderede beredskab, så beredskabet opfylder standarden for beredskaber vedr. overgreb på børn og unge. Høring Der er indkommet 12 høringssvar fra forældrebestyrelser og MED-organisationer på daginstitutionsområdet, skoler og i klubber. Høringssvarene peger overordnet set på at beredskabsplanen er praktisk anvendelig og gennemarbejdet. Høringssvarene peger i hovedtræk derudover på følgende: ressourcetildeling til ambassadørkorpset beredskab for forældre der oplever overgreb begået på egne eller andres børn beredskab hvis medarbejdere begår overgreb en pixi -udgave af beredskabsplanen Vedrørende ressourcetildeling Det har været forudsætningen,at de nuværende ressourcer der understøtter beredskabet omorganiseres, med det formål at øge den forebyggende og opsporende indsats. Det er målet, at den forebyggende indsats på sigt medfører færre ressourcekrævende underretningssager. Opgaven er en lovpligtig opgave som skal løses, og det er forventningen, at opgaven i opstartsfasen vil medføre et mindre ressourcetræk. Det samlede ressourcetræk vil blive vurderet efter det første år i drift. Vedrørende spørgsmålet om der bør udarbejdes et beredskab for forældre der oplever overgreb begået på egne eller andre børn Der er allerede udarbejdet en vejledning til forældre, der kan findes på www.greve.dk. Vedrørende spørgsmålet om der bør udarbejdes et beredskab hvis medarbejdere begår overgreb Der er også her udarbejdet en vejledning, som administreres af HR-afdelingen i Center for Økonomi og HR. Vedrørende spørgsmålet om der kan udarbejdes en pixi -udgave af beredskabsplanen Der er vurderingen, at beredskabsplanen kan fungere som et opslagsværk, og at en komprimering af beredskabsplanen vil gå ud over kvaliteten. Der er i vedlagte beredskabsplan foretaget få faglige præciseringer. Lovgrundlag Lov om social service §19, stk. 4. Økonomiske konsekvenser Der er tale om en lovpligtig opgave som skal løses. Der må være en forventning om, at der er tale om et mindre ressourcetræk. Omfanget af opgaven vil blive vurderet efter 1 år i drift. Tidsplan Ambassadørkorpset dannes efter Byrådets behandling af sagen.", "source_path": "data/greve/raw_dagsordener/Skole-, Børne- og Ungeudvalget_2023-08-15T08:15:00+02:00_c035143a-a35c-438a-aa19-6300ae6e627e.json", "meeting_year": 2023, "meeting_month": 8, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "c035143a-a35c-438a-aa19-6300ae6e627e", "chunk_id": "c035143a-a35c-438a-aa19-6300ae6e627e_9_html_fragment_chunk0", "section_type": "html_fragment", "section_title": "Orientering om barnets lov", "committee": "Skole-, Børne- og Ungeudvalget", "meeting_date": "2023-08-15T08:15:00+02:00", "case_number": "23-006873", "agenda_index": 9, "text": "Beslutning Orienteringen blev taget til efterretning. Fremstilling Sagsprocedure Skole-, Børne- og Ungeudvalget, Social- og Handicapudvalget, Økonomiudvalget og Byrådet Resume Barnets lov er vedtaget med ikrafttræden 1. januar 2024 og administrationen orienterer herom. Indstilling Administrationen indstiller, at orienteringen tages til efterretning. Sagsbeskrivelse Folketinget har den 2. juni 2023 vedtaget barnets lov. Barnets lov er en ny lov der samler servicelovens nuværende regler om børn og unge samtidig med, at der er vedtaget ændringer til nuværende lovgivning for området. Loven sætter retning for arbejdet med børn og familier. Der er tale om nogle ret omfattende ændringer. Dog kan fire centrale områder fremhæves: Et tidssvarende børnesyn, flere rettigheder for og løbende inddragelse af børnene. Fleksible sagsforløb med større rum for socialfaglige vurderinger. Rette hjælp i tide. Færre skift og mere stabilitet Med barnets lov får børn og unges rettigheder og stemme større betydning i sagsbehandlingen. Det er hensigten, at barnet eller den unges perspektiv skal være styrende i både afdækningen af barnets eller den unges behov, i indsatserne og i opfølgningen på barnets trivsel og udvikling, uanset barnets eller den unges alder. Der fjernes en række proceskrav og det er hensigten, at tid og ressourcer prioriteres til de mest komplekse sager. Som eksempel kan nævnes, at der kun skal udarbejdes børnefaglig undersøgelse i de mest komplekse og alvorlige børnesager, hvorfor der i de resterende børnesager alene skal laves en afdækning af barnets eller den unges udfordringer og ressourcer. Det er således hensigten, at der skal kunne iværksættes støttende indsatser hurtigere end ved den nugældende lovgivning. Barnets lov stiller nye krav til sagsarbejdet i forhold til søskende til anbragte, ligesom der indføres en række rettigheder for børn og unge, for eksempel får børn fra 10 år partsrettigheder i en lang række situationer, ligesom børn kan anmode om at blive anbragt. Administrationen er i færd med at forberede lovændringen, herunder undersøge eventuelle strukturelle eller øvrige ændringer der kan blive nødvendige. Administrationen vil sikre den nødvendige viden og kompetencer til børn- og ungerådgiverne, ligesom der skal ske forberedelse af kommunens udøvende institutioner. Administrationen vil i løbet af 4. kvartal 2023 fremlægge en politisk sag, hvor der skal træffes politiske beslutninger i forhold til udmøntningen af barnets lov. Lovgrundlag Barnets lov. Økonomiske konsekvenser Eventuelle økonomiske konsekvenser for Greve Kommune kan ikke opgøres på nuværende tidspunkt. Øvrige forhold Isabel Gebuhr, leder af Familierådgivningen, deltager under dette punkt. Sagens forløb 14-08-2023 Social- og Handicapudvalget Orienteringen blev taget til efterretning.", "source_path": "data/greve/raw_dagsordener/Skole-, Børne- og Ungeudvalget_2023-08-15T08:15:00+02:00_c035143a-a35c-438a-aa19-6300ae6e627e.json", "meeting_year": 2023, "meeting_month": 8, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "c035143a-a35c-438a-aa19-6300ae6e627e", "chunk_id": "c035143a-a35c-438a-aa19-6300ae6e627e_10_html_fragment_chunk0", "section_type": "html_fragment", "section_title": "Orientering om 10. klasse", "committee": "Skole-, Børne- og Ungeudvalget", "meeting_date": "2023-08-15T08:15:00+02:00", "case_number": "23-006831", "agenda_index": 10, "text": "Beslutning Orienteringen blev taget til efterretning, idet udvalget ønsker en sag der belyser tre forhold: Historisk udvikling i antal elever hen over de seneste 5 år. Andelen af to-sprogede elever der er optaget i 10. klasse. Vurdering af hvilke forskelle der er mellem 10. klasses tilbud i hhv. Greve og Solrød. Fremstilling Sagsprocedure Skole-, Børne- og Ungeudvalget. Resume Skole, Børne – og Ungeudvalget ønskede d. 7. februar 2023 en orienteringssag om relevante data for Greve Kommunes 10. klasse. Det orienteres der om i denne sag. Der skal ikke tages beslutninger i sagen, og sagen har ingen konsekvenser. Indstilling Administrationen indstiller, at sagen tages til efterretning. Sagsbeskrivelse I sagen indgår beskrivelse af kort baggrund om lovgivning for 10. klasse, samt data til beskrivelse af: Antal elever der har valgt Greve 10. klasse de sidste tre år – set i forhold til skoledistrikt Antal elever der er tilmeldt Greve 10. klasse de sidste tre år – set i forhold til skoledistrikt Antallet af elever der har valgt andre 10. klasser - herunder Solrød, som fremgår eksplicit. Antallet af elever der vælger 10. klasse på en efterskole – set i forhold til skoledistrikt Elevers valg af ungdomsuddannelse efter 10. klasse Data er hentet fra UnoUng, TEA og Uddannelsesstatistik.dk. 10. klasse - lovgivning Beskrivelse af lovgivning for 10. klasse, er ud fra Folkeskoleloven og bekendtgørelse om 10. klasse. Folkeskolens 10. klasse er et tilbud til elever, der har afsluttet 9. klasse og har behov for yderligere faglig kvalificering og afklaring om valg af ungdomsuddannelse. 10. klasse kan udbydes som helårs eller kortere tilrettelagt forløb. Ved helårs tilrettelagt undervisning udgør det mindste antal årlige undervisningstimer 840. En uddannelsesplan, skal anvendes som værktøj i den løbende vejledning af eleven om elevens fremtidige uddannelsesvalg. Undervisningen i 10. klasse omfatter en obligatorisk del og en valgfri del. Den obligatoriske del af 10. klasse omfatter obligatoriske fag, brobygning eller kombinationer af brobygning og ulønnet praktik med et uddannelsesperspektiv, en selvvalgt opgave og arbejde med en uddannelsesplan, herunder vejledning. Den valgfrie del af 10. klasse omfatter tilbudsfag, andre undervisningsaktiviteter og brobygning til erhvervsrettet ungdomsuddannelse eller kombinationer af brobygning til erhvervsrettet ungdomsuddannelse og ulønnet praktik med et uddannelsesperspektiv. 9.klasse 10.klasse I 9. klasse kan eleverne deltage i brobygning til ungdomsuddannelserne, hvis de er vurderet ikke-uddannelsesparate til en eller flere typer af ungdomsuddannelser eller har behov for afklaring i forhold til deres uddannelsesvalg Obligatorisk fem dages brobygning. Ud over de fem dage har eleverne mulighed for frivillig brobygning, der kan udgøre fem uger i forløb, der varer mere end 20 uger, og 4 uger i forløb, der varer 20 uger eller mindre. Der kan i både i den obligatoriske og den frivillige del indgå kombinationer af brobygning og ulønnet praktik med et uddannelsesperspektiv Prøve-niveau G Prøve-niveau E Adgangsgivende til alle ungdomsuddannelser Adgangsgivende til alle ungdomsuddannelser Projektopgave Obligatorisk Selvvalgt Opgave (OSO) Dato for 10. klasse i Greve Nedenstående tabel 1 viser elever med bopæl i Greve Kommune, som er tilmeldt 10. klasse 1. januar i årene 2021, 2022 og 2023. Datoen 1. januar er valgt for at vise en slags gennemsnit af året. August og til dels også september er ikke retvisende for, hvem der kommer til at gå i 10. klasse. Tabel 1 Nedenstående tabel 2 viser førstevalg af 10. klasse for elever fra 9. klasser med bopæl i Greve Kommune. Tallene er hentet fra optagelse.dk i maj måned for årene 2021, 2022, 2023. Sammenholdt med tabel 1, kan man f.eks. aflæse at 20 elever i maj måned 2022 valgt Greve 10. klasse som deres førstevalg, men for skoleåret 2022-2023 var der 1. januar 2023 i alt 39 elever fra Greve Kommune tilmeldt samme skoletilbud. Tabel 2 Nedenstående tabel 3 viser valg af ungdomsuddannelse for elever, der har afsluttet 10. klasse på Greve 10. klassecenter (GTI). Betegnelsen \"Øvrigt\" kan omfatte ungdomshøjskole, udlandsophold, arbejde, værnepligt og andet. Tabel 3 Lovgrundlag Lov om Folkeskole. Økonomiske konsekvenser Sagen har ingen økonomiske konsekvenser for Greve Kommune.", "source_path": "data/greve/raw_dagsordener/Skole-, Børne- og Ungeudvalget_2023-08-15T08:15:00+02:00_c035143a-a35c-438a-aa19-6300ae6e627e.json", "meeting_year": 2023, "meeting_month": 8, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "c035143a-a35c-438a-aa19-6300ae6e627e", "chunk_id": "c035143a-a35c-438a-aa19-6300ae6e627e_11_html_fragment_chunk0", "section_type": "html_fragment", "section_title": "KaMiBe - orientering om status", "committee": "Skole-, Børne- og Ungeudvalget", "meeting_date": "2023-08-15T08:15:00+02:00", "case_number": "23-007330", "agenda_index": 11, "text": "Beslutning Orienteringen blev taget til efterretning. Fremstilling Sagsprocedure Kultur- og Fritidsudvalget og Skole-, Børne- og Ungeudvalget. Resume Byrådet godkendte den 30. januar 2023 projektet KaMiBe, som er et motorisk projekt der drives af Idræts- og FritidsSekretariatet (IFS). Projektet henvender sig til børn i alderen 5-7 år. Sagen giver en status på projektets deltagere, form og tidshorisont. Indstilling Administrationen indstiller, at orienteringen tages til efterretning. Sagsbeskrivelse Der er udarbejdet et projekt med fokus på karakterstyrke, mindfulness og bevægelse (KaMiBe). Siden februar 2023 er der arbejdet med en konkret plan for KaMiBe som pilotprojekt for børn i alderen 5-7 år. I samarbejde med Center for Dagtilbud og Skoler og UC Syd er planlægningen af projektets afvikling igangsat. Planlægning I første kvartal 2023 er de deltagende skoler og dagtilbud udvalgt gennem dialog med de enkelte ledere, hvor det er forventningsafstemt, at tilgangen og deltagelsen i pilotprojektet bygger på motivation og energi. Følgende skoler og børnehaver deltager: Krogårdskolen og Abels Hus Damagerskolen og Damhuset Strandskolen og Prinsesseparken Deltagende indskolings- og dagtilbudsledere er orienteret om projektets indhold og rammer for afvikling ved et fællesledermøde den 18. april 2023. Uddannelse af personale I juni 2023 blev der afholdt tre indledende møder, hvor Kristian Rasmussen, lektor ved UC Syd, præsenterede KaMiBe som model for arbejdet med udviklingen af inkluderende læringsmiljøer i praksis. Efterfølgende er der aftalt følgende procesplan for workshops (uddannelsesdage): I september 2023, november 2023, februar 2024 og april 2024 afvikles workshops af tre timers varighed på alle tre skoler med deltagelse fra dagtilbud. Workshops afvikles med deltagelse af lærere og pædagoger fra indskolingen og SFO samt pædagoger i børnehaverne. De fire workshops har temaerne: Generel introduktion inkl. positiv psykologi, karakterstyrke, mindfulness og bevægelse. Hver workshop indeholder praksisøvelser, sparring og erfaringsudveksling mellem fagpersonerne. Videndeling og forankring I forbindelse med den efterfølgende videndeling og forankring af KaMiBe i Greve Kommune har Idræts- og Fritidssekretariatet og Center for Dagtilbud & Skoler været i dialog med Greve Kultur-Base, som sender to medarbejdere på workshops, for efterfølgende at kunne benytte KaMiBe i deres daglige arbejde på skoler og i dagtilbud. Undervejs i projektperioden foretager Idræts- og Fritidssekretariatet og Greve Kultur-Base en afvejning af medarbejdernes behov for yderligere supervision i forbindelse med udbredelsen af KaMiBe efter projektperiodens udløb. Idræts- og Fritidssekretariatet forventer at afholde opsamlingsmøder i juni 2024 med fokus på lokale erfaringer, fortsat implementering og forankring. Den præcise plan for indsamling af praksiserfaringer og evalueringen af projektet er under udarbejdelse. Økonomiske konsekvenser Rammebeløbet for projektet er fastsat til 0,5 mio. kr. Midlerne forventes brugt i 2023 og 2024. Størstedelen af midlerne er afsat til afholdelse af oplæg, uddannelse og sparring fra UC Syd samt vikardækning for fagpersonale, der deltager i workshops. Den øvrige økonomi forventes brugt på materialer, mødeafholdelse og øvrige driftsudgifter. Dertil forventer Idræts- og Fritidssekretariatet at afsætte økonomi til udbredelse og forankring af KaMiBe i Greve Kommune i 3. og 4. kvartal 2024. Øvrige konsekvenser Fagpersoner fra SFO og Skole og Dagtilbud vil i projektperioden skulle afsætte arbejdstid til deltagelse på workshop, supervision og afslutning. Det samme forventes af personale fra øvrige kommunale intuitioner, som deltager i workshops og mødeafvikling fra juni 2023 til juni 2024.", "source_path": "data/greve/raw_dagsordener/Skole-, Børne- og Ungeudvalget_2023-08-15T08:15:00+02:00_c035143a-a35c-438a-aa19-6300ae6e627e.json", "meeting_year": 2023, "meeting_month": 8, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "c035143a-a35c-438a-aa19-6300ae6e627e", "chunk_id": "c035143a-a35c-438a-aa19-6300ae6e627e_12_html_fragment_chunk0", "section_type": "html_fragment", "section_title": "Tryghed i Greve Nord - Halvårsstatus 2023", "committee": "Skole-, Børne- og Ungeudvalget", "meeting_date": "2023-08-15T08:15:00+02:00", "case_number": "20-010677K", "agenda_index": 12, "text": "Beslutning Orienteringen blev taget til efterretning. Fremstilling Sagsprocedure Plan- og Tryghedsudvalget, Klima-, Teknik- og Miljøudvalget, Kultur- og Fritidsudvalget, Skole-, Børne- og Ungeudvalget, Social- og Handicapudvalget, Beskæftigelses- og Erhvervsudvalget, Økonomiudvalget og Byrådet. Resume I denne sag orienteres der om status medio 2023 på handlingsplanens indsatser i programmet Tryghed i Greve Nord. Indstilling Administrationen indstiller overfor Plan- og Tryghedsudvalget, Klima-, Teknik- og Miljøudvalget, Kultur- og Fritidsudvalget, Skole-, Børne- og Ungeudvalget, Social- og Handicapudvalget og Beskæftigelses- og Erhvervsudvalget, at status på indsatser i forbindelse med Tryghed i Greve Nord - første halvår af 2023 - tages til efterretning. Sagsbeskrivelse Den 12. december 2022 fik Byrådet en orientering om status på de 11 oprindelige indsatser der tilsammen arbejder for et trygt Greve Nord. I forbindelse med denne status blev de 11 indsatser samlet til fremadrettet ni indsatser. De ni indsatser er: Tættere kobling mellem skole og fritidsliv (Indsats to) Koordineret familierettet indsats til de mest udsatte familier (Indsats fire) Kommunikationsindsats der arbejder med fortællingerne (Indsats fem) Fysisk indretning (Indsats seks) Erhvervsuddannelser (Indsats syv) Beboersammensætning (Indsats otte) Tryghedskampagne (Indsats ni) Vagter (Indsats ti) Overvågning (Indsats 11) De besluttede indsatser fordeler sig mellem nye tiltag, og eksisterende tiltag som administrationen allerede har iværksat. I det følgende orienteres udvalg og Byråd om status på arbejdet med indsatserne i første halvår af 2023. Tættere kobling mellem skole og fritidsliv, i ndsats nr. to Status Idræts- og FritidsSekretariatet har de forgangne to år arbejdet for at give flere børn og unge i Greve Nord et aktivt fritidsliv gennem projektet ”Træd ind i fællesskabet”. Indsatsen er nu slut, idet fondsmidlerne fra Trygfonden udløb den 1. august 2023. Vejledning til familier, herunder fritidsvejledning til børn og unge i Greve Nord, betragtes efter to års projektforløb som en driftsopgave hos fondene. Det er derfor ikke lykkes at hente nye fondsmidler til at bevare indsatsen, hvorfor den ikke længere varetages i det omfang, som projektet tillod. Fra august 2021 til august 2023 har 175 børn fået vejledning, hvoraf 83 børn er startet til en ny aktivitet, og for mere end 100 børn har økonomisk støtte fra BROEN Greve været en forudsætning for deres deltagelse i en fritidsaktivitet. Dertil har projektet bidraget til en lang række aktiviteter for børn og unge i samarbejde med foreninger i den nordlige del af Greve samt med helhedsplanen i Greve Nord, ligesom projektet har gjort det muligt at afvikle foreningsaktiviteter på tværs af fire skoler. I projektperioden har 190 elever fra hhv. Krogårdskolen, Hundige Lilleskole, Greve Privatskolen og Arenaskolen mødt hinanden for at prøve kræfter med fritidsaktiviteter på tværs. Ved projektets afslutning er alle involverede foreninger, kommunale institutioner og afdelinger blevet informeret om den fremadrettede situation. Vejledningen er forsøgt lagt ud til foreninger og fagpersoner i Greve Kommune, som i forbindelse med deres kerneopgave møder familierne, børnene og de unge. Håbet er, at foreningerne og medarbejderne i de kommunale institutioner, skoler og øvrige relevante afdelinger kan vejlede, henvise og ansøge om kontingentstøtte fra BROEN Greve til de børn og unge, som har behov. Udliciteringen af opgaven sker velvidende at praksiserfaring på området har vist, at den håndholdte og vedvarende vejledning og kontakt til ubemidlede familier har stor betydning for, om børn og unge har et aktivt fritidsliv. På baggrund af projektets forløb og erfaringer, er det Idræts- og Fritids Sekretariatets faglige vurdering, at koblingen mellem skole og fritidslivet i den nordlige del af Greve Kommune ikke kan vedligeholdes eller udbygges under de nuværende ressourcer og økonomiske vilkår. Koordineret familierettet indsats til de mest udsatte familier, i ndsats nr. fire Status Den 15. november 2022 godkendte Byrådet handlingsplanen for Tryghed i Greve Nord. I denne handlingsplan er et af tiltagene \" Koordineret familierettet indsats til de mest udsatte familier\". På familieområdet er der peget på at etablere individbaserede støttefunktioner for de mest udsatte familier. Der er stærke indikatorer på, at mistrivsel hos børn og unge har en sammenhæng med brugen af rusmidler, risikoadfærd og kriminalitet. Det peger på et behov for en mere koordineret og familierettet indsats, og dermed en bredere koordineret kommunal indsats for de familier hvor børn og unge i familierne udviser en tydelig risiko-adfærd i gadebilledet. Af handlingsplanen fremgår det, at det skal undersøges, hvad der skal til for at hjælpe de mest udsatte familier. I et samarbejde mellem børne- og voksen-området, beskæftigelsesområdet og den boligsociale helhedsplan i Greve Nord, er det afdækket, om der kunne gøres mere inden for lovgivningens rammer og de økonomiske muligheder, for de mest udsatte familier. Det kan konstateres, at alle de mest udsatte familier har modtaget indsatser i form af støtte efter Serviceloven, støtte til at komme i beskæftigelse efter Lov om aktiv beskæftigelsesindsats, eller støtte til misbrugsbehandling. Det vurderes derfor, at der for de mest udsatte familier allerede er tilbudt individrettede indsatser indenfor lovgivningens og Greve Kommunes økonomiske rammer. Det skal her tages i betragtning, at Greve Kommune ikke har forpligtigelser for personer, der ikke er bosiddende i Greve Kommune. Ligeledes har Greve Kommune ikke forpligtigelse overfor borgere, der er førtidspensionister, og som alene modtager ydelser fra Udbetaling Danmark. Der er derfor ikke en lovgivningsmæssig og et økonomisk grundlag for en indsats overfor disse borgergrupper. En intensiveret indsats for de mest udsatte familier vil være mulig, men vil kræve en økonomisk ramme, som ikke er afdækket. Fremadrettet vil administrationen fortsat sikre den tværgående indsats, når der afdækkes behov for familierettede indsatser bl.a. via den boligsociale helhedsplan, og vende tilbage til udvalget, hvis nye muligheder viser sig. Kommunikationsindsats der arbejder med fortællingerne, i ndsats nr. fem Status Efter byrådsmødet i juni 2023 blev pressemeddelelsen ”Byråd skærper kampen mod parallelsamfund” afsendt til lokale og nationale medier. Der er efterfølgende registreret omtale hos Radio 4, DRs P4 og P3, Dagbladet Roskilde (Sjællandske Medier), Berlingske og Tv2Kosmopol. En nyhed med tilsvarende indhold blev publiceret på Greve Kommunes facebookside, hvilket genererede 83 kommentarer, ni delinger, 252 reaktioner og dermed en rækkevidde på 7211 personer, som fik vist nyheden i deres facebook-feed. Hjemmesiden greve.dk/tryghedigrevenord er opdateret med link til pressemeddelelsen, ligesom punktet ”Beboersammensætning” på siden er opdateret. Fysisk indretning, i ndsats nr. seks Status Administrationen fremlægger særskilt sag om forbedringer af tunneller på Klima-, Teknik- og Miljø-udvalgets møde i august 2023. Der har løbende været dialog med DSB om ønsket om og muligheder for renovering af DSB's arealer i området, herunder sikring af fartdæmpende foranstaltninger ved gangbroen over banen, renovering af selve stationsbygningen mv., men der er endnu ikke opnået konkrete aftaler eller løfter om en opgradering af arealerne. Dialogen med DSB om håndtering af konkrete problemstillinger på Hundige Station fortsætter. Erhvervsuddannelser, i ndsats nr. syv Status Skolerne arbejder som hidtil for, at flere elever motiveres til at vælge en erhvervsuddannelse. Der arbejdes på at skabe et fremtidigt samarbejde mellem skoler og virksomheder, der sikrer, at alle elever i kommunen i løbet af deres skolegang møder og arbejder med udfordringer fra en lokal virksomhed. Kommende skoleår 2023/24 Alle elever på 8. årgang fra folkeskoler i Greve Kommune deltager til april i DM i Skills , der er et mesterskab for unge i erhvervsuddannelser og en messe, der præsenterer en lang række fag og erhvervsuddannelser. Mange aktiviteter er særligt målrettet folkeskoleelever i udskolingen. DM i Skills foregår i Roskilde i 2024. Beboersammensætning, i ndsats nr. otte Status Den 1. december 2022 offentliggjorde Regeringen de årlige lister over udsatte boligområder i Danmark. Gersagerparken er på listen over forebyggelsesområder og Askerød er på listen over parallelsamfundsområder. På denne baggrund har der i første halvår 2023 pågået politiske drøftelser om forskellige handlemuligheder. Den 19. juni 2023 besluttede Byrådet at indgå aftaler med Greve Boligselskab og Vridsløselille Andelsboligforening om 100 % kommunal boliganvisning i Gersagerparken og Askerød. Formålet er at forbedre beboersammensætningen med henblik på, at Gersagerparken kommer af listen over forebyggelsesområder og Askerød kommer af listen over parallelsamfundsområder. Sideløbende hermed foregår en proces om indgåelse af nye aftaler om fleksibel udlejning hvad angår de øvrige boligområder i Greve Kommune. Administrationen forventer at forelægge et oplæg til drøftelse på det fælles styringsdialogmøde i september. Der lægges op til en databaseret tilgang til den fleksible udlejning, som har det overordnede sigte, at opnå en balanceret beboersammensætning i alle de almene boligområder i kommunen. Tryghedskampagne, i ndsats nr. ni Administrationen har undersøgt mulighederne for en tryghedskampagne for borgerne i Greve Nord, der gør det muligt for borgerne anonymt at henvende sig til Greve Kommune med mistanke om: Snyd med sociale ydelser Social kontrol Snyd med lejemål Utrygge steder Det skal sagligt begrundes, hvorfor Greve Kommune vælger at iværksætte en kampagne for en begrænset del af Greve Kommune. Hvis der skal gennemføres en Tryghedskampagne er det administrationens vurdering, at der er en risiko for at nogle grupper beboere i Greve Nord kan føle sig udsat for diskrimination. Derfor er det administrationens vurdering at indholdet i en eventuel Tryghedskampagne skal gennemgå en konkret juridisk vurdering når denne er udfærdiget. Snyd med sociale ydelser Greve Kommune kan og modtager allerede i dag anonyme henvendelser. En sag om snyd med social ydelser kan startes på baggrund af en anonym anmeldelse.", "source_path": "data/greve/raw_dagsordener/Skole-, Børne- og Ungeudvalget_2023-08-15T08:15:00+02:00_c035143a-a35c-438a-aa19-6300ae6e627e.json", "meeting_year": 2023, "meeting_month": 8, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "c035143a-a35c-438a-aa19-6300ae6e627e", "chunk_id": "c035143a-a35c-438a-aa19-6300ae6e627e_12_html_fragment_chunk1", "section_type": "html_fragment", "section_title": "Tryghed i Greve Nord - Halvårsstatus 2023", "committee": "Skole-, Børne- og Ungeudvalget", "meeting_date": "2023-08-15T08:15:00+02:00", "case_number": "20-010677K", "agenda_index": 12, "text": "at forbedre beboersammensætningen med henblik på, at Gersagerparken kommer af listen over forebyggelsesområder og Askerød kommer af listen over parallelsamfundsområder. Sideløbende hermed foregår en proces om indgåelse af nye aftaler om fleksibel udlejning hvad angår de øvrige boligområder i Greve Kommune. Administrationen forventer at forelægge et oplæg til drøftelse på det fælles styringsdialogmøde i september. Der lægges op til en databaseret tilgang til den fleksible udlejning, som har det overordnede sigte, at opnå en balanceret beboersammensætning i alle de almene boligområder i kommunen. Tryghedskampagne, i ndsats nr. ni Administrationen har undersøgt mulighederne for en tryghedskampagne for borgerne i Greve Nord, der gør det muligt for borgerne anonymt at henvende sig til Greve Kommune med mistanke om: Snyd med sociale ydelser Social kontrol Snyd med lejemål Utrygge steder Det skal sagligt begrundes, hvorfor Greve Kommune vælger at iværksætte en kampagne for en begrænset del af Greve Kommune. Hvis der skal gennemføres en Tryghedskampagne er det administrationens vurdering, at der er en risiko for at nogle grupper beboere i Greve Nord kan føle sig udsat for diskrimination. Derfor er det administrationens vurdering at indholdet i en eventuel Tryghedskampagne skal gennemgå en konkret juridisk vurdering når denne er udfærdiget. Snyd med sociale ydelser Greve Kommune kan og modtager allerede i dag anonyme henvendelser. En sag om snyd med social ydelser kan startes på baggrund af en anonym anmeldelse. En anonym anmeldelse kan være anledning til, at kommunen iværksætter en undersøgelse af en borger, men den kan ikke i sig selv indgå som et bevis i sagen. Der skal således flere oplysninger til, som ikke er anonyme for at kommunen kan fortage videre handling i sagen. Kommunen har pligt til at partshøre en borger, inden kommunen træffer afgørelse i den pågældende borgers sag, hvis der i sagen indgår væsentlige faktiske oplysninger, der taler til ugunst for borgeren, og som borgeren ikke kan antages at være bekendt med. Efter omstændighederne bør en sådan partshøring foregå skriftligt. Social kontrol Hvis Greve Kommune modtager oplysninger om social kontrol, skal kommunen reagere på henvendelsen, hvis der er hjemmel. Der vil sandsynligvis ikke være hjemmelsgrundlag i alle sager. Snyd med lejemål Der kan alene gives oplysninger videre til et boligselskab, hvis der er hjemmel dertil, eller hvis den pågældende person, hvis oplysninger videregives, har givet sit udtrykkelige samtykke hertil. Greve Kommune vil i de fleste tilfælde ikke kunne foretage en indsats overfor snyd med lejemål, men må henstille til, at boligselskaberne sikrer, at der ikke snydes med lejemålene. Utrygge steder En tryghedsvandring gennemført i 2022 afdækkede utrygge steder i Greve Nord, og en sag om forbedring af tunneller behandles af Klima-, Teknik- og Miljøudvalgets møde i august 2023. Vagter, i ndsats nr. ti Med virkning fra 15.juni 2023 vedtog Folketinget den 1. juni lov om vagtvirksomhed og kommunale tryghedsvagter. Det betyder, at Byrådet i en treårig periode kan gøre brug af tryghedsvagter, som enten skal være godkendte kommunalt ansatte eller ansatte i autoriserede vagtvirksomheder, som Greve Kommune indgår aftale med. Tryghedsvagter kan udøve vagtvirksomhed på steder, hvortil der er almindelig adgang og vagternes virksomhed sker under kommunens instruktion og ansvar. Tryghedsvagternes ansvarsområder kan jf. loven være følgende: Kan henstille til personer, der forstyrrer den offentlige orden, om at indstille den forstyrrende adfærd Kan foretage foto- og videooptagelse af personer, der befinder sig på offentlige steder, for at dokumentere forstyrrelser af den offentlige orden og lignende og skal på begæring af politiet overdrage sådanne dokumentationsmaterialer til politiet Kan anvende hunde, hvis politiet har givet særlig tilladelse hertil Der er ikke afsat midler til vagter i budgettet for 2023. Overvågning, i ndsats nr. 11 Plan- og Tryghedsudvalget besluttede i oktober 2022, at udvalget skal forelægges en sag, der belyser kommunens muligheder for tryghedsskabende overvågning. Sagen planlægges forelagt i efteråret 2023. Økonomiske konsekvenser Der blev med Budget 2021-2024 afsat årligt 800.000 kr. (i 2020-PL). Det svarer til 828.000 kr. i 2023-PL. Ved Budgetopfølgning BO0 blev bevillingen reduceret med 300.000 kr. i 2023. I forbindelse med indsats 8 – beboersammensætning godkendte Byrådet udgifter til indkøb og drift af it-system til kommunal boliganvisning samt øgede personaleudgifter. Samlet forventes dette at beløbe sig til 415.000 kr. i 2023. Indkøb af it-system og drift i tre måneder i 2023: 290.000 kr. Øgede personaleudgifter i tre måneder i 2023: 125.000 kr. Der resterer således 113.000 kr., hvoraf der skal anvendes ca. 28.000 kr. til gennemførelse af tryghedskampagne. Udgifterne finansieres af midler fra budgettet til Tryghed i Greve Nord, som dermed tilsvarende reduceres. Der udarbejdes en teknisk rettelse til budget 2024-27, hvor der flyttes 600.000 kr. fra Tryghed i Greve Nord budgettet til budgettet for kommunal boliganvisning. De 600.000 kr. skal dække et årsværk i Borgerservice og drift af it-system. Sagens forløb 14-08-2023 Beskæftigelses- og Erhvervsudvalget Orienteringen blev taget til efterretning. 14-08-2023 Social- og Handicapudvalget Orienteringen blev taget til efterretning.", "source_path": "data/greve/raw_dagsordener/Skole-, Børne- og Ungeudvalget_2023-08-15T08:15:00+02:00_c035143a-a35c-438a-aa19-6300ae6e627e.json", "meeting_year": 2023, "meeting_month": 8, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "c035143a-a35c-438a-aa19-6300ae6e627e", "chunk_id": "c035143a-a35c-438a-aa19-6300ae6e627e_13_html_fragment_chunk0", "section_type": "html_fragment", "section_title": "Lukket: Henvendelser til formanden", "committee": "Skole-, Børne- og Ungeudvalget", "meeting_date": "2023-08-15T08:15:00+02:00", "case_number": "21-015028", "agenda_index": 13, "text": "Orientering blev taget til efterretning.", "source_path": "data/greve/raw_dagsordener/Skole-, Børne- og Ungeudvalget_2023-08-15T08:15:00+02:00_c035143a-a35c-438a-aa19-6300ae6e627e.json", "meeting_year": 2023, "meeting_month": 8, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "c035143a-a35c-438a-aa19-6300ae6e627e", "chunk_id": "c035143a-a35c-438a-aa19-6300ae6e627e_14_html_fragment_chunk0", "section_type": "html_fragment", "section_title": "Orientering fra formanden/gensidig orientering", "committee": "Skole-, Børne- og Ungeudvalget", "meeting_date": "2023-08-15T08:15:00+02:00", "case_number": "21-014467", "agenda_index": 14, "text": "Beslutning Orienteringen blev taget til efterretning. Fremstilling Sagsprocedure Skole-, Børne- og Ungeudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning.", "source_path": "data/greve/raw_dagsordener/Skole-, Børne- og Ungeudvalget_2023-08-15T08:15:00+02:00_c035143a-a35c-438a-aa19-6300ae6e627e.json", "meeting_year": 2023, "meeting_month": 8, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "c035143a-a35c-438a-aa19-6300ae6e627e", "chunk_id": "c035143a-a35c-438a-aa19-6300ae6e627e_15_html_fragment_chunk0", "section_type": "html_fragment", "section_title": "Huskeliste og orientering fra administrationen", "committee": "Skole-, Børne- og Ungeudvalget", "meeting_date": "2023-08-15T08:15:00+02:00", "case_number": "21-013716", "agenda_index": 15, "text": "Beslutning Orienteringen blev taget til efterretning. Fremstilling Sagsprocedure Skole-, Børne- og Ungeudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil den blive vedlagt som bilag. Indstilling Administrationen indstiller, at eventuelle orienteringer tages til efterretning. Sagsbeskrivelse Administrationen har følgende til orientering: - Skolevalg 2024, fakta-ark vedlægges (bilag 1) - Henvendelse fra Styrelsen for Undervisning og Kvalitet - Henvendelse fra undervisningsministeren til hhv. elevråd, lærere, pædagoger, skoleledere og skolebestyrelser samt til kommuner (bilag 2 og 3) - Henvendelse fra KL vedr. politisk møde med KL’s Børne- og Undervisningsudvalg den 15. november 2023 (bilag 4)", "source_path": "data/greve/raw_dagsordener/Skole-, Børne- og Ungeudvalget_2023-08-15T08:15:00+02:00_c035143a-a35c-438a-aa19-6300ae6e627e.json", "meeting_year": 2023, "meeting_month": 8, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "c035143a-a35c-438a-aa19-6300ae6e627e", "chunk_id": "c035143a-a35c-438a-aa19-6300ae6e627e_16_html_fragment_chunk0", "section_type": "html_fragment", "section_title": "Skole-, Børne- og Ungeudvalget - mødekalender 2023", "committee": "Skole-, Børne- og Ungeudvalget", "meeting_date": "2023-08-15T08:15:00+02:00", "case_number": "21-014469", "agenda_index": 16, "text": "Beslutning Orienteringen blev taget til efterretning. Fremstilling Sagsprocedure Skole-, Børne- og Ungeudvalget Resume I sagen gives et overblik over Skole-, Børne- og Ungeudvalgets udvalgsmøder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Mødekalenderen er vedhæftet som bilag.", "source_path": "data/greve/raw_dagsordener/Skole-, Børne- og Ungeudvalget_2023-08-15T08:15:00+02:00_c035143a-a35c-438a-aa19-6300ae6e627e.json", "meeting_year": 2023, "meeting_month": 8, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "c035143a-a35c-438a-aa19-6300ae6e627e", "chunk_id": "c035143a-a35c-438a-aa19-6300ae6e627e_17_html_fragment_chunk0", "section_type": "html_fragment", "section_title": "Underskriftsark", "committee": "Skole-, Børne- og Ungeudvalget", "meeting_date": "2023-08-15T08:15:00+02:00", "case_number": "21-014468", "agenda_index": 17, "text": "Fremstilling Sagsprocedure Skole-, Børne- og Ungeudvalget. Resume Elektronisk underskriftsark.", "source_path": "data/greve/raw_dagsordener/Skole-, Børne- og Ungeudvalget_2023-08-15T08:15:00+02:00_c035143a-a35c-438a-aa19-6300ae6e627e.json", "meeting_year": 2023, "meeting_month": 8, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
