{"document_id": "da506e4b-0d83-44ca-af47-bfbcc1601b00", "chunk_id": "da506e4b-0d83-44ca-af47-bfbcc1601b00_0_html_fragment_chunk0", "section_type": "html_fragment", "section_title": "Fællesmøde mellem Beskæftigelses- og Erhvervsudvalget og bestyrelsen for ErhvervsCentret Greve", "committee": "Beskæftigelses- og Erhvervsudvalget", "meeting_date": "2022-08-15T08:00:00+02:00", "case_number": "22-006881", "agenda_index": 0, "text": "Beslutning Der var en drøftelse og dialog mellem Beskæftigelses- og Erhvervsudvalget og bestyrelsen for ErhvervsCentret Greve. Afbud: Morten Dahlin, Heidi Serny Jacobsen Fremstilling Sagsprocedure Beskæftigelses- og Erhvervsudvalget. Resume Bestyrelsen for ErhvervsCentret Greve mødes med Beskæftigelses- og Erhvervsudvalget den 15. august 2022 for at indgå i dialog. Emnerne vil være indhold i erhvervsundersøgelse og erhvervsområdet generelt med drøftelse af fokusområder for erhvervslivet som del af politikudviklingen i Greve Kommune. Indstilling Der træffes ikke beslutning på fællesmødet. Fællesmødet bruges til orientering, drøftelse og dialog. Sagsbeskrivelse Beskæftigelses- og Erhvervsudvalget og bestyrelsen for ErhvervsCentret har ønsket at mødes. Bestyrelsen for ErhvervsCentret har igangsat en erhvervsundersøgelse, der har til formål at tilvejebringe systematisk, solid og repræsentativ viden om erhvervsområdet i Greve Kommune. Bestyrelsen for ErhvervsCentret har et ønske om, at Beskæftigelses- og Erhvervsudvalget indgår i drøftelse af undersøgelsen. På mødet vil undersøgelsen, samt formål og succeskriterie for undersøgelsen blive drøftet. På mødet er det et ønske at drøfte emner af erhvervspolitisk relevans, hvor bestyrelsen for ErhvervsCentret blandt andet kan komme med input til kommende politik og fokuspunkter for erhvervsområdet og beskæftigelsesområdet.", "source_path": "data/greve/raw_dagsordener/Beskæftigelses- og Erhvervsudvalget_2022-08-15T08:00:00+02:00_da506e4b-0d83-44ca-af47-bfbcc1601b00.json", "meeting_year": 2022, "meeting_month": 8, "committee_normalized": "beskæftigelsesogerhvervs", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "da506e4b-0d83-44ca-af47-bfbcc1601b00", "chunk_id": "da506e4b-0d83-44ca-af47-bfbcc1601b00_1_html_fragment_chunk0", "section_type": "html_fragment", "section_title": "Godkendelse af dagsorden", "committee": "Beskæftigelses- og Erhvervsudvalget", "meeting_date": "2022-08-15T08:00:00+02:00", "case_number": "21-014448", "agenda_index": 1, "text": "Beslutning Godkendt. Afbud: Morten Dahlin, Heidi Serny Jacobsen Fremstilling Sagsprocedure Beskæftigelses- og Erhvervsudvalget. Resume Godkendelse af dagsorden for mødet den 15. august 2022. Indstilling Center for Politik, Organisation og Borgerbetjening indstiller, at dagsordenen godkendes.", "source_path": "data/greve/raw_dagsordener/Beskæftigelses- og Erhvervsudvalget_2022-08-15T08:00:00+02:00_da506e4b-0d83-44ca-af47-bfbcc1601b00.json", "meeting_year": 2022, "meeting_month": 8, "committee_normalized": "beskæftigelsesogerhvervs", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "da506e4b-0d83-44ca-af47-bfbcc1601b00", "chunk_id": "da506e4b-0d83-44ca-af47-bfbcc1601b00_2_html_fragment_chunk0", "section_type": "html_fragment", "section_title": "Dialogmøde om politikudvikling", "committee": "Beskæftigelses- og Erhvervsudvalget", "meeting_date": "2022-08-15T08:00:00+02:00", "case_number": "22-009386", "agenda_index": 2, "text": "Beslutning Udvalget drøftede punkt 1) og punkt 2) og er overordnet set enige i den retning der er lagt. Udvalget har inddraget dialogen med ErhvervsCentret Greve i drøftelsen, og ønsker et øget fokus i politikkerne på gensidigt samarbejde med erhvervslivet, og ser frem til fornyet udkast på politikkerne. Afbud: Morten Dahlin, Heidi Serny Jacobsen Fremstilling Sagsprocedure Beskæftigelses- og Erhvervsudvalget. Resume På mødet præsenteres et oplæg om Greve Kommunes vision, udfordringer og rammebetingelser. Der lægges op til en drøftelse på baggrund af oplægget. Formålet med dialogmødet er at skabe bedst muligt afsæt en ny B eskæftigelsespolitik og en ny Vækst- og Erhvervspolitik. Indstilling Administrationen indstiller, at udvalget drøfter sammenhængen mellem den nye Beskæftigelsespolitik, den nye Vækst- og Erhvervspolitik og Greve Kommunes vision, udfordringer og rammebetingelser at udvalget drøfter første bud på en ny Beskæftigelsespolitik og en ny Vækst- og Erhvervspolitik Sagsfremstilling Alle fagudvalg i Greve Kommune arbejder i den kommende tid med politikudvikling. Oplægget og drøftelsen i Beskæftigelses- og Erhvervsudvalget skal skabe bedst muligt afsæt for den nye Beskæftigelsespolitik og den nye Vækst- og Erhvervspolitik , der er med til at udfolde Greve Kommunes vision. Samtidig tages der højde for de særlige Greve udfordringer og de rammebetingelser, der gør sig gældende. Erhvervscentrets bestyrelse deltager samme dag i en drøftelse med fagudvalget om den nye Vækst- og Erhvervspolitik og kommer med deres input til den nye politik. Formålet med dialogmødet er; At præsentere overblik over sammenhængen mellem Greve Kommunes vision, Greve udfordringer, eksisterende effektmål, øvrige strategier, budgetramme mm. Disse har alle betydning for udarbejdelse af den nye Beskæftigelsespolitik og den nye Vækst- og Erhvervspolitik. At præsentere sammenhængen i temaer, der går på tværs af fagudvalgene og politikker (eksempelvis unge i uddannelse og beskæftigelse & integration og beskæftigelse). At beslutte politiske målsætninger, som danner grundlag for det videre arbejde med at udarbejde effektmål. På mødet vil der blive gennemført en dialogproces, hvor udvalget skal drøfte og beslutte de politiske målsætninger der senere i politikudviklingsprocessen skal omsættes til effektmål. Tidsplan Januar 2023 Beskæftigelses- og Erhvervsudvalget godkender ny B eskæftigelses politi k og ny Vækst- og Erhvervspolitik. Marts 2023 Byrådet godkender revidere de /nye politik ker Øvrige forhold Udviklingskonsulent Maja-Louise Heiberg deltager under drøftelsen.", "source_path": "data/greve/raw_dagsordener/Beskæftigelses- og Erhvervsudvalget_2022-08-15T08:00:00+02:00_da506e4b-0d83-44ca-af47-bfbcc1601b00.json", "meeting_year": 2022, "meeting_month": 8, "committee_normalized": "beskæftigelsesogerhvervs", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "da506e4b-0d83-44ca-af47-bfbcc1601b00", "chunk_id": "da506e4b-0d83-44ca-af47-bfbcc1601b00_3_html_fragment_chunk0", "section_type": "html_fragment", "section_title": "Budget 2023-26 - Finansieringsbehov, muligheder og forberedelse til forhandling", "committee": "Beskæftigelses- og Erhvervsudvalget", "meeting_date": "2022-08-15T08:00:00+02:00", "case_number": "22-002274", "agenda_index": 3, "text": "Beslutning Udvalget drøftede punkterne som afsæt for de kommende budgetforhandlinger. Afbud: Morten Dahlin, Heidi Serny Jacobsen Fremstilling Sagsprocedure Alle fagudvalg og Økonomiudvalget. Resume Nærværende sag danner rammen for fagudvalgenes drøftelse og konkretisering af prioriteringsmuligheder frem mod Byrådets workshops den 20. og 24. august 2022 samt budgetforhandlingerne den 1. og 2. september 2022. I sagen fremlægges som baggrundsmateriale udvalgsbeskrivelse, nøgletal fra Kend din kommune 2022, sammenfattende slides, oversigt over mulige effektiviseringsforslag indenfor udvalget samt den nuværende investeringsoversigt indeholdende allerede besluttede anlægsprojekter. Indstilling Center for Økonomi & HR indstiller, at udvalget, med udgangspunkt i sagsfremstillingen og baggrundsmaterialet, drøfter konkrete input og forslag til finansieringsmuligheder til budget 2023-26 at udvalget, med udgangspunkt i den nuværende investeringsoversigt, kommer med konkrete anbefalinger til prioritering af allerede besluttede anlægsprojekter herunder udskydelse og/eller annullering Sagsbeskrivelse Nærværende sag fungerer som forberedelse til Byrådets workshops om Budget 2023-26 den 20. og 24. august 2022 samt budgetforhandlingerne den 1. og 2. september 2022 og udvalget bedes drøfte og komme med konkrete input til, hvordan de vil prioritere mellem de forskellige forslag samt komme med eventuelle øvrige forslag til finansieringsmuligheder, der skal bringes i spil. Udvalget bedes ligeledes i den forbindelse, med udgangspunkt i den nuværende investeringsoversigt, komme med konkrete anbefalinger til prioritering af allerede besluttede anlægsprojekter herunder udskydelse og/eller annullering. Nedenstående afsnit samt det vedhæftede materiale skal læses som baggrundsinformation i forhold til den samlede økonomiske situation. Finansieringsbehov i 2023 På nuværende tidspunkt ligger økonomiaftalen for 2023 fast og som forventet er der rent finansieringsmæssigt ikke en aftale om tilførsel af midler udover 10,6 mio. kr. til demografi. Der ligger derfor heller ingen tilførsel af midler til de specialiserede områder, som er under et markant pres. Der er hen over sommeren derudover blevet regnet på hele indtægtssiden, skønskataloget, DUT (tilpasning af kommunernes økonomi til det statslige lovprogram), investeringsoversigten samt de endelige tekniske rettelser, der til sammen danner rammen for, hvad det er muligt at fremme af bruttoanlægsforslag og udvidelsesforslag på driften. De samlede tekniske rettelser indeholder områder, hvor der er sket ændringer i lovgivning, justeret skøn eller andre forhold, der påvirker udgiftsniveauet og som vurderes at være nødvendige som følge af ændrede forudsætninger. Samlet set viser opgørelsen af tekniske rettelser et stort økonomisk pres på driften med et samlet udgiftsniveau på omkring 62 mio. kr. i 2023 primært som følge af stigende udgifter på det specialiserede voksen- og børneområde (med et håb om tilførsel via økonomiaftalen), PPR, kommunal medfinansiering, personlig assistance, hjælpemidler, hjemmesygeplejen og plejehjem, Langagergård, særligt dyre enkeltsager samt IT-systemer/-aftaler. Dertil kommer en række øvrige justeringer med fremadrettede økonomiske konsekvenser for kommunen. Der er samlet set tale om et uforholdsmæssigt højt niveau, som kræver gennemgribende justeringer og tilpasninger for at kunne balancere. Der er blevet foretaget en opdateret vurdering af forventningerne til den demografiske udvikling for 2023-26, som er indarbejdet i Direktionens samlede budgetforslag. I 2023 er der øgede udgifter på omkring 17 mio. kr., mens beløbet stiger betydeligt i 2026, som bør tilføres områderne. Disse korrektioner vil udover tilførslen af midler via økonomiaftalen (de 10,6 mio. kr.) indgå i de samlede forventninger til økonomien for 2023-26. Der er herudover i udgangspunktet ikke afsat midler til deciderede udvidelsesforslag og nye indsatser og det nuværende niveau for tekniske rettelser og demografisk udvikling, som bør håndteres, indikerer i udpræget grad ringe mulighed for udvidelsesforslag. Finansiering vil skulle skabes gennem de besluttede budgetanalyser og implementeringen af omfangsrige effektiviserings- og besparelsesforslag. I sidste ende kan kravet om et budget i balance imidlertid nødvendiggøre indarbejdelsen af nogle af de \"gamle\" effektiviserings- og besparelsesforslag samt stoppe op for eller helt undlade tidligere politisk besluttede aktiviteter fra de sidste par års budgetvedtagelser. Direktionen fremmer et samlet budgetforslag for 2023-26 i økonomisk balance, som samtidigt indeholder de nødvendige mer-/mindreudgifter, som Direktionen anbefaler at håndtere i forbindelse med budgetvedtagelsen. Oplægget vil indeholde forslag til løsning af de udfordringer, der er konstateret i de løbende budgetopfølgninger i 2022 samt behov for ekstra økonomi til eventuelle udvidelser og forventet demografisk udvikling, tekniske rettelser samt skøn. Investeringsoversigt for 2023-26 Investeringsoversigten indeholder de samlede anlægsudgifter/-projekter med forslag, der allerede er vedtaget tidligere, og som derfor allerede er politisk godkendt, jf. vedlagte bilag. I beløbene indgår en eventuel ændret periodisering som følge af de foreløbige budgetopfølgninger i indeværende budgetår. Køb og salg af jord og ejendomme indgår desuden også. Oversigten er for nu baseret på oprindeligt budget + BO1 + forventet BO2 (fodboldhuset og springhallen) + Indeksering af igangværende projekter (Sundhedshuset og Strandskolen). I forbindelse med økonomiaftalen for 2023 er der udsendt vejledende rammer og nøgletal på anlæg, hvor Greve Kommune er tildelt en teknisk anlægsramme på 130,6 mio. kr. På nuværende tidspunkt ligger det samlede og eksisterende anlægsbudget på ca. 210,4 mio. kr. i 2023 (er ikke et udtryk for Direktionens budgetforslag og er eksklusiv nye bruttoanlægsforslag) og der er derfor en umiddelbar manko ned til den tekniske anlægsramme på ca. 79,8 mio. kr. Det skal i den forbindelse nævnes, at der som en konsekvens af det store finansieringsbehov og de stigende priser på anlægsarbejde vil være behov for at komme med konkrete anbefalinger til prioritering af de allerede besluttede anlægsprojekter herunder udskydelse og/eller annullering. Kend din kommune 2022 I januar måned udsender KL nøgletalsrapporten ”Kend din kommune – Brug nøgletal i styringen” og udgaven for 2022 er vedlagt som bilag. KL’s nøgletalsrapport indeholder en lang række nøgletal indenfor forskellige kommunale områder. Nøgletallene indeholder fortællinger af både økonomisk og servicemæssig karakter. Ligeledes er der for de enkelte nøgletal en lang række forbehold, som fx forskelle i rammevilkår, befolkningssammensætning, konteringspraksis m.v., som alle kan være med til at forklare en given årsag for en kommunes placering. Der kan være særlige geografiske, socioøkonomiske og demografiske årsager bag kommunernes placering. F.eks. er der forhold som gør, at i visse opgørelser vil nordjyske kommuner være overrepræsenteret i ”top 10”, mens i andre nøgletal vil kommunerne nord for København typisk være at finde i top 10. Udvalgsbeskrivelser Som en del af sagsfremstillingen er udvalgsbeskrivelserne, som også tidligere er blevet publiceret, vedlagt som bilag. De i alt otte udvalgsbeskrivelser tager udgangspunkt i det vedtagne budget for 2022-25 og indeholder en kort introduktion til udvalgets ansvarsområde efterfulgt af et overblik over udvalgets opdeling i budgetområder, som er det primære bevillingsniveau i Greve Kommune, efterfulgt af en grafisk præsentation af fordelingen af udvalgets budget på disse budgetområder. Herefter følger en gennemgang af de enkelte budgetområder, der er opbygget med et kort indledende afsnit omkring lovgrundlag efterfulgt af en beskrivelse af, hvad budgettet på det enkelte budgetområde anvendes til og endelig et afsnit omkring væsentlige budgetforudsætninger på området. Afslutningsvist fremgår en økonomioversigt, der angiver de væsentligste udgifts- og indtægtsposter på de enkelte budgetområder opdelt i en oversigt med serviceudgifter og en efterfølgende oversigt med driftsudgifter udenfor servicerammen. Workshops og budgetforhandlinger Der afholdes to workshops med Byrådet og Direktionen henholdsvis den 20. og 24. august 2022 á tre timers varighed. Udgangspunktet er Direktionens budgetforslag og der vil være en gennemgang af sammensætningen af hele budgettet på både indtægts- og udgiftssiden - herunder også konkret i forhold til forhandling og samlet balance. Formålet er i fællesskab at blive skarpere på behov, muligheder, risici og konsekvenser og skal ses som forberedelse til budgetforhandlingerne den 1. og 2. september. Selve den politiske behandling af budgettet påbegyndes på et budgettemamøde den 10. august 2022, hvor Direktionen fremmer et forslag til budget i balance. Herefter er der 1. behandling af budgettet i Økonomiudvalget den 29. august 2022 (baseret på Direktionens budgetforslag) og der afholdes budgetforhandlinger fra den 1. til den 2. september 2022, hvorefter der er 1. behandling af budgettet i Byrådet den 5. september 2022. Både Direktionens budgetforslag samt et eventuelt budgetforlig vil kunne blive oversendt til 2. behandlingen. Økonomiske konsekvenser Sagen har ingen økonomiske konsekvenser. Tidsplan Der henvises til den overordnede tidsplan for Budget 2023-26. Derudover er der følgende nedslag i august og september. Temadrøftelse med Byrådet, Direktionen og HovedMED den 10. august kl. 16.00-18.30. Workshops med Byrådet og Direktionen den 20. august kl. 10.00-13.00 og 24. august kl. 16.00-19.00. Budgetforhandlinger den 1. og 2. september. 2. behandling i Byrådet den 26. september.", "source_path": "data/greve/raw_dagsordener/Beskæftigelses- og Erhvervsudvalget_2022-08-15T08:00:00+02:00_da506e4b-0d83-44ca-af47-bfbcc1601b00.json", "meeting_year": 2022, "meeting_month": 8, "committee_normalized": "beskæftigelsesogerhvervs", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "da506e4b-0d83-44ca-af47-bfbcc1601b00", "chunk_id": "da506e4b-0d83-44ca-af47-bfbcc1601b00_4_html_fragment_chunk0", "section_type": "html_fragment", "section_title": "Handleplan for ErhvervsCentret Greve", "committee": "Beskæftigelses- og Erhvervsudvalget", "meeting_date": "2022-08-15T08:00:00+02:00", "case_number": "22-009251", "agenda_index": 4, "text": "Beslutning Taget til efterretning og anbefales. Afbud: Morten Dahlin, Heidi Serny Jacobsen Fremstilling Sagsprocedure Beskæftigelses- og Erhvervsudvalget Økonomiudvalget og Byrådet. Resume Selvforvaltningsaftalen mellem Greve Kommune og ErhvervsCentret Greve fastslår, at der hvert år skal udarbejdes en handleplan for ErhvervsCentret, der fremsendes til byrådet som grundlag for selvforvaltningsaftalen. Denne dagsordenssag forelægger handleplanen for ErhvervsCentret 2022 for ErhvervsCentrets bestyrelse. Indstilling Center for Politik, Organisation & Borgerbetjening indstiller, at handleplanen tages til efterretning og fremsendes til Byrådet. Sagsbeskrivelse Af selvforvaltningsaftalens §3 fremgår følgende: \"... Bestyrelsen beslutter årligt en handleplan, som erhvervschefen har forelagt. Handleplanen fremsendes til byrådet, som grundlag for selvforvaltningsaftalen. Handleplanen er en del af denne selvforvaltningsaftale og fastlægger de nærmere bestemte opgaver, som ErhvervsCentret Greve forpligter sig til at udføre\". Bestyrelsen for ErhvervsCentret har på bestyrelsesmøde den 24. juni 2022 godkendt den forelagte handleplan for ErhvervsCentret, som med denne sag fremsendes til byrådet. Indhold i handleplanen: Visionen i Vækst- og Erhvervspolitikken lyder, at \"Greve vil være kendt som en af de mest attraktive erhvervskommuner\" . ErhvervsCentrets handleplan fastlægger arbejdet i ErhvervsCentret med henblik på, at ErhvervsCentret er en aktiv medspiller i indfrielsen af målsætninger, efterlevelse af værdier og understøttelse af indsatser i Greve Kommunes politikker og fokus for erhvervsområdet. Handleplanen er opbygget i 5 overskrifter, hvorunder ErhvervsCentrets fokus og indsatser ligger: Erhvervsservice, erhvervssamarbejde, kommunikation, erhvervsforhold og erhvervsudvikling. Som konkrete tiltag i handleplanen kan blandt andet nævnes, at ErhvervsCentret afholder arrangementer af relevant og aktuel karakter for både eksisterende og måske kommende virksomheder, at ErhvervsCentret yder sparring og vejledning til lokale virksomheder om blandt andet muligheder for udvikling af virksomheden, at ErhvervsCentret udsender velkomstmateriale til nystartede og tilflyttede virksomheder, at samarbejde mellem skoler og lokale virksomheder og øget fokus på voksenlærlinge i relation til den lokale alliance med Dansk Industri understøttes i ErhvervsCentret, at ErhvervsCentret kommunikerer om, til og med lokale virksomheder. For yderligere eksempler på konkrete tiltag kan handleplanen læses i sin helhed i vedlagte bilag.", "source_path": "data/greve/raw_dagsordener/Beskæftigelses- og Erhvervsudvalget_2022-08-15T08:00:00+02:00_da506e4b-0d83-44ca-af47-bfbcc1601b00.json", "meeting_year": 2022, "meeting_month": 8, "committee_normalized": "beskæftigelsesogerhvervs", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "da506e4b-0d83-44ca-af47-bfbcc1601b00", "chunk_id": "da506e4b-0d83-44ca-af47-bfbcc1601b00_5_html_fragment_chunk0", "section_type": "html_fragment", "section_title": "Proces for velfærdsaftaler", "committee": "Beskæftigelses- og Erhvervsudvalget", "meeting_date": "2022-08-15T08:00:00+02:00", "case_number": "22-008692", "agenda_index": 5, "text": "Beslutning Anbefales Anbefales Afbud: Morten Dahlin, Heidi Serny Jacobsen Fremstilling Sagsprocedure Beskæftigelses- og Erhvervsudvalget, Sundheds- og Omsorgsudvalget, Skole-, Børne- og Ungeudvalget, Økonomiudvalget og Byrådet. Resume I den netop indgåede økonomiaftale har regeringen og KL aftalt, at der udover udbredelse af velfærdsaftaler på dagtilbuds-, folkeskole- og ældreområdet også skal indgås velfærdsaftaler med fire kommuner på beskæftigelsesområdet. Denne sag handler om Greve Kommunes proces for prioritering af velfærdsområder til eventuel indgåelse af velfærdsaftaler. Indstilling Direktionen indstiller, at det godkendes, at der er tilkendegivet interesse for indgåelse af velfærdsaftale på beskæftigelsesområdet at det godkendes, at Økonomiudvalget får mandat til at godkende prioritering af øvrige velfærdsområder, på baggrund af indstillinger fra fagudvalgene. Sagsbeskrivelse Regeringen og KL har lavet en aftale om, at kommunerne kan søge om at indgå velfærdsaftaler med regeringen på udvalgte velfærdsområder (ældre, folkeskole og dagtilbud). En velfærdsaftale indebærer, at kommunen får lov til at fravige lovgivning på området. Som yderligere et velfærdsområde, blev der umiddelbart før sommerferien indgået aftale om, at fire kommuner kan indgå velfærdsaftaler på beskæftigelsesområdet. Interesserede kommuner skulle tilkendegive ønske om dette, senest den 8. august. Det fik kommunerne mail om fra KL den 20. juni. Den korte svarfrist gav ikke tid til politisk behandling, hvorfor KL gav mulighed for en administrativ tilkendegivelse, med efterfølgende politisk godkendelse. På denne baggrund gav administrationen i Greve Kommune tilkendegivelse til KL om interesse for at indgå velfærdsaftale på beskæftigelsesområdet. KL har desuden sendt et brev ud til alle kommuner vedrørende processen for at kunne tilkendegive interesse for at indgå velfærdsaftale med regeringen på de øvrige områder (ældre, folkeskole og dagtilbud). KL tilbyder deltagelse i et webinar for kommunalbestyrelsesmedlemmer i starten af september (datoen er ikke meldt ud endnu), og senest den 30. september 2022 skal kommunerne give KL besked om ønsket velfærdsområde til eventuel indgåelse af velfærdsaftale. På fagudvalgsmøderne i september forelægges administrationens forslag til prioritering af de øvrige velfærdsområder. På grund af tidsplanen fra KL (svarfrist 30. september), kan sagen ikke afvente endelig stillingtagen i Byrådet den 3. oktober. Derfor indstilles i denne sag, at Økonomiudvalget bevilges kompetence til at godkende på baggrund af fagudvalgenes indstillinger. Økonomiske konsekvenser Ingen økonomiske konsekvenser ved at byde ind på og prioritere områder til eventuelle velfærdsaftaler. Tidsplan KL forventer at give tilbagemeldinger angående velfærdsaftaler på beskæftigelsesområdet umiddelbart efter sommerferien. KL tilbyder webinar i starten af september for kommunalbestyrelsesmedlemmer angående indgåelse af velfærdsaftaler på ældreområdet, skoleområdet og dagtilbudsområdet. De involverede fagudvalg i Greve Kommune forelægges en sag om prioritering af velfærdsområder på september møderne. Senest den 30. september 2022 skal KL have besked om hvilket velfærdsområde kommunen ønsker at byde ind med til en eventuel velfærdsaftale. Herunder en anden prioritering, hvis første ønske ikke kan imødekommes.", "source_path": "data/greve/raw_dagsordener/Beskæftigelses- og Erhvervsudvalget_2022-08-15T08:00:00+02:00_da506e4b-0d83-44ca-af47-bfbcc1601b00.json", "meeting_year": 2022, "meeting_month": 8, "committee_normalized": "beskæftigelsesogerhvervs", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "da506e4b-0d83-44ca-af47-bfbcc1601b00", "chunk_id": "da506e4b-0d83-44ca-af47-bfbcc1601b00_6_html_fragment_chunk0", "section_type": "html_fragment", "section_title": "Orientering om udviklingen af langtidsledige a-dagpengemodtagere i lyset af Corona-krisen", "committee": "Beskæftigelses- og Erhvervsudvalget", "meeting_date": "2022-08-15T08:00:00+02:00", "case_number": "21-004888", "agenda_index": 6, "text": "Beslutning Orienteringen blev taget til efterretning. Afbud: Morten Dahlin, Heidi Serny Jacobsen Fremstilling Sagsprocedure Beskæftigelses- og Erhvervsudvalget. Resume På det daværende Integrations-, Beskæftigelses- og Ungdomsudvalgets møde den 8 . november 2021 fik udvalget forelagt en orientering om den store stigning i langtidsledige a-dagpengemodtagere forårsaget af Corona-krisen, som indtraf i marts 2020. Udvalget traf på mødet beslutning om fremadrettet at få forelagt en ny orientering om udviklingen af langtidsledige a-dagpengemodtagere hver 3. måned . Beskæftigelses- og Erhvervsudvalget fik på sit møde i den 25. april 2022 forelagt en orientering om antallet af langtidsledige a-dagpengemodtagere i januar 2022. Denne orientering omhandler antallet af langtidsledige a-dagpengemodtagere i maj 2022. Indstilling Center for Job & Socialservice indstiller, at orienteringen om udviklingen af langtidsledige a-dagpengemodtagere i lyset af Corona-krisen tages til efterretning. Sagsbeskrivelse Forårsaget af Coronakrisen steg ledigheden og især langtidsledigheden af a-dagpengemodtagere voldsomt. I april 2021 hvor antallet af langtidsledige toppede, var der 276. Langtidsledige er ledige som har 40 ugers ledighed indenfor 52 uger. Grundet den store stigning i antallet af langtidsledige a-dagpengemodtagere, bevilgede Byrådet for 2022 og 2023 to ekstra årsværk til en intensiveret indsats overfor langtidsledige. I forlængelse af Byrådet beslutning om de to ekstra årsværk, besluttede Udvalget den 8. november 2021 at der hver tredje måned skulle forelægges en orientering om udviklingen i langtidsledige a-dagpengemodtagere. På udvalget møde den 25. april 2022 fik udvalget en orientering om antallet af langtidsledige i januar 2022. I januar 2022 var der 600 bruttoledige a-dagpengemodtagere hvoraf 171 var langtidsledige . I nedenstående tabel fremgår udviklingen af langtidsledige a-dagpengemodtagere i maj 2019-maj 2022 for Hele landet og Greve. Som det kan ses af tabellen, var der i maj 2021 268 langtidsledige. I maj 2022 er dette faldet til 132. Der er således sket lidt mere end en halvering. Det er forventningen , at med den intensiverede indsats overfor langtidsledige vil antallet af langtidsledige i slutningen af 2022 være nogenlunde på niveauet i 2019, hvor der i gennemsnit var 100 langtidsledige a-dagpengemodtagere. Forudsætningen for dette er dog , at der ikke ske r nogen ændringer i samfundsøkonomi en i anden halvdel af 2022. Den intensiverede indsats overfor langtidsledige Indsatsen over for de langtidsledige har fokus på hyppig kontakt og en håndholdt individuel indsats. I indsatsen er der et skærpet fokus på effektiv jobsøgning målrettet brancher med mangler og muligheder. Indsatsen varetages af de 2 ekstra årsværk, som Byrådet har bevilliget. Langtidsledig indsatsen kaldet ” J obværkstedet” er for ledige, der rammer 40 ugers ledighed . ”Jobværkstedet benyttes også til ledige me d længere ledighedsperiode – så som ledige , der genindplaceres i tidligere dagpengeperiode og dermed sammenlagt har mere end 40 ledighedsuger. I i ndsatsen er der et særligt fokus på den virksomhedsrettet indsats – herunder tilknytning og tilbagevenden til arbejdsmarkedet i form af virksomhedspraktik og løntilskud. Derudover er der fokus på muligheden for kortere eller længerevarende uddannelse (opkvalificering) i forhold til et evt. brancheskift til mangelområderne – herunder voksenlære. I forløbet bliver de ledige også præsenteret og formidlet til jobs – herunder jobs, som vores Virksomhedsservice har hentet qua vores samarbejde med virksomhederne i kommunen. De foreløbige resultater af ”Jobværkstedet” viser en tilfredshed blandt de ledige, som har deltaget. De oplever at blive mødt af en målrettet, håndholdt og relevant indsats, der bringer dem tættere på selvforsørgelse. Tallene viser, at ca. 60% af de ledige, der deltage r i indsatsen, komme r i selvforsørgelse. Karakteristik af de ledige og langtidsledige I maj 2022 havde Greve en ledighed på 2, 0 %, hvor den for hele landet var 2,4 %. F or mænd var ledigheden i Greve 1,7 % og for kvinder 2,3 %. Aldersmæssigt var det aldersgru pp erne 25-29 år, 30-39 år og over 60 år, som havde en overledighed, såvel mænd som kvinder (se bilag 1). For hele landet er det ligeledes de samme aldersgrupper der har en overledighed. Andel af langtidsledige ud af alle bruttoledige var i maj i Greve på 25,9 %, hvor mænden e her ha r en større andel langtidsledige med en andel på 29,3 % hvor andelen for kvinder er på 2 3,2 %. Aldersmæssigt er det mænd mellem 30- 5 9 år der i maj 2022 havde den største andel langtidsledige . For kvinder er det aldersmæssigt de 30-39 år og over 60 år der har den største andel langtidsledige (bilag 1) . De a-kasser der har den største andel langtidsledige er HK og Krifa med 13,6 % hver og 3F og det Faglige Hus med 11,4 hver. Disse 4 a-kasser udgør til sammen 50% af alle langtidsledige i Greve i maj 2022 ( bilag 2). I Jobcentrets eget system , Expose , er det opgjort , at medio juli 2022 var de langtidsledige fordelt med 53 % faglærte og 47 % ufaglærte. Lovgrundlag Lov om Arbejdsløshedsforsikring, Lov om Aktiv Beskæftigelsesindsats og Lov om Styring af den aktive Beskæftigelsesindsats Økonomiske Konsekvenser Det faldende antal ledige og langtidsledige a-dagpengemodtagere vil indgå i budgetopfølgning 2 . I budgetlægningen for 2023-2026 vil der blive pege t på , at de 2 ekstra årsværk til en intensiveret indsats overfor langtidsledige a-dagpengemodtagere ophører ved udgangen af 2022, og således ikke skal indgå i budgettet for 2023. Det er forventningen af antallet af langtidsledige a-dagpengemodtagere ved udgangen af 2022 vil være på nogenlunde niveauet før Coronakrisen. Kommunikation Beskæftigelses- og E rhvervsudvalget vil til sit møde i november 2022 få forelagt en opdateret orientering over udviklingen i langtidsledige a-dagpengemodtagere.", "source_path": "data/greve/raw_dagsordener/Beskæftigelses- og Erhvervsudvalget_2022-08-15T08:00:00+02:00_da506e4b-0d83-44ca-af47-bfbcc1601b00.json", "meeting_year": 2022, "meeting_month": 8, "committee_normalized": "beskæftigelsesogerhvervs", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "da506e4b-0d83-44ca-af47-bfbcc1601b00", "chunk_id": "da506e4b-0d83-44ca-af47-bfbcc1601b00_7_html_fragment_chunk0", "section_type": "html_fragment", "section_title": "Orientering om udviklingen af sygedagpengeforløb i lyset af Covid-19", "committee": "Beskæftigelses- og Erhvervsudvalget", "meeting_date": "2022-08-15T08:00:00+02:00", "case_number": "21-002821", "agenda_index": 7, "text": "Beslutning Orienteringen blev taget til efterretning. Afbud: Morten Dahlin, Heidi Serny Jacobsen Fremstilling Sagsprocedure Beskæftigelses- og Erhvervsudvalget. Resume På det daværende Integrations-, Beskæftigelses- og Ungdomsudvalgs møde den 8. november 2021, fik udvalget forelagt en orientering om stigningen i modtagere af sygedagpenge, herunder langvarige sygedagpengeforløb. På mødet traf udvalget beslutning om fremadrettet at få forelagt en status om udviklingen i de langvarige sygedagpengeforløb hver 3. måned. Beskæftigelses- og Erhvervsudvalget fik på sit møde d. 25. april 2022 forelagt en orientering om antallet af sygedagpengemodtagere herunder antallet af langvarige sygedagpengeforløb i december 2021. Denne orientering omhandler udviklingen for april 2022. Indstilling Center for Job & Socialservice indstiller a t status på udviklingen af sygedagpengeforløb tages til efterretning. Sagsbeskrivelse Covid-19 har haft og har stadig en stor betydning for antallet af sygedagpengemodtagere og sygemeldte med forløb på mere end 52 uger. Selvom der siden januar 2022 er sket en halvering af antallet af sygedagpengemodtagere, ligger antallet af sygedagpengemodtagere og langvarige forløb over 52 uger fortsat på et højt niveau sammenlignet med antallet af før Covid-19. Som det fremgår af tabellen, var der i april 2019 596 modtagere af sygedagpenge i Greve, hvor der i april 2022 var 671. Dette svarer til en stigning på 12,6 %. Det er lidt mindre end stigningen for hele landet, som var på 13,6 %. Stigningen i april 2019 sammenlignet med april 2022 skyldes hovedsagelig en stor stigning i antallet af sygedagpengeforløb over 52 uger, hvor der i Greve nærmest er sket en fordobling. Udviklingen i sygedagpengeforløb på mere end 52 uger I april 2019 var der 64 forløb over 52 uger, dette tal var i april 2022 på 125. Dette svarer til en stigning på 95,3 %. Stigningen er betydeligt større i Greve end for hele landet, hvor stigningen har været på 51,3 %. I Greve udgjorde sygemeldte over 52 uger i april 2022 18,6 % af alle sygedagpengemodtagere, hvor de for landet udgjorde 16,6 %. Såfremt Greve lå på landsniveauet skulle Greve have haft 14 færre sygemeldte over 52 uger svarende til 111 personer. Antallet af sygedagpengeforløb over 52 uger har det seneste halve år ligget på nogenlunde samme niveau mellem 120-130 personer. Dette til trods for der siden januar 2022 har været iværksat en styrket indsats på området, blandt andet ved et ekstra årsværk som Byrådet har bevilget tidsbegrænset for 2022 og 2023. Selvom der løbende afsluttes sygedagpengeforløb over 52 uger, sker der en tilsvarende tilgang af nye sygedagpengeforløb som når op på 52 uger. Årsagen til dette er, at sundhedssystemet har været og fortsat er under et stort pres grundet efterslæb i forbindelse med Covid-19 og sygeplejerstrejken i foråret og sommeren 2021. Dette har betydet udsættelser af undersøgelser og behandlinger, konsekvensen heraf er blandt andet at varigheden af sygedagpengeforløb øges. Forventningen er på denne baggrund, at det vil tage lang tid førend antallet af sygedagpengeforløb over 52 uger, er på niveau med antallet før Covid-19. Indsatsen for sygedagpengemodtagere med forløb på mere end 12 måneder Indsatsen har fokus på en tæt kontakt med den sygemeldte samt en individuel indsats. Konkret har 2 rådgivere siden februar 2022 varetaget den styrkede indsats, hvoraf byrådet har bevilget et tidsbegrænset årsværk for 2022 og 2023. Rådgiverne startede med at gennemgå de 50 ældste sager, og sagerne blev overført til den styrkede indsats med mindre den sygemeldte stod for at blive afsluttet inden for 3 måneder. De to rådgivere holder tæt kontakt med den sygemeldte – minimum hver 4. uge finder en samtale sted. I samtalerne er fokus på sygedagpengelovens §7 – det vil sige om borgeren fortsat er uarbejdsdygtig på grund af sygdom eller er det andre forhold, som gør sig gældende, og hermed grundlaget for fortsat ret til sygedagpenge. I samarbejde med kommunens lægekonsulent foregår løbende en afdækning af, hvor langt borgeren er i sin behandling og om Jobcentret på nogen måde kan understøtte en afklaring af den rette behandling. Det kan ske via screeningssamtaler i Jobcentrets Aktive Tilbud (JAT) hos eksterne leverandører, eller ved indhentelse af speciallægeerklæringer og i sjældnere tilfælde rundbordssamtaler med egen læge. En del af de 50 borgere har vist sig at være helbredsmæssigt stationære – det vil sige yderligere behandling ikke vil betyde en væsentlig forbedring af arbejdsevnen. Derfor består indsatsen også af en afklaring af arbejdsevnen via virksomhedsindsatser, funktionsevnebeskrivelser fra kommunens Træningsenhed eller vejledning og opkvalificering via leverandører. Umiddelbart herefter, såfremt den sygemeldte ikke står overfor en raskmelding, forelægges den sygemeldtes sag for Kommunens rehabiliteringsteam med henblik på om der eventuelt skal igangsættes andre indsatser, eller det anbefales at der arbejdes på tildeling af fleksjob eller førtidspension. Af de 50 er 25 afsluttet i løbet af første halvår. De 25 uafsluttede forløb arbejdes der stadig med at få afklaret. De næste 50 langvarige sygedagpengeforløb er pt i gang med tilsvarende metode og stillingtagen til om de skal overgå til den styrkede indsats. Lovgrundlag Lov om Sygedagpenge m.v. Økonomiske konsekvenser Der forventes på nuværende tidspunkt en merudgift til sygedagpenge i 2022 som vil indgå i Budgetopfølgning 2. Merudgiften skyldes væsentligt det store antal sygedagpengeforløb over 52 uger, idet den statslige refusion til kommunens sygedagpengeudgifter falder jo længere et sygedagpengeforløb er. For sygedagpengeforløb over 52 uger yder staten 20 % refusion. For sygedagpengeforløb mellem 26-52 uger yder staten 30 % refusion, for forløb mellem 5-26 uger yder staten 40 % refusion, og for forløb mellem 0-5 uger yder staten 80 % refusion. Tidsplan I november 2022 vil Beskæftigelses- og Erhvervsudvalget få forelagt en opdateret status over udviklingen i antallet af sygedagpengemodtagere, herunder sygedagpengeforløb på mere end 52 uger.", "source_path": "data/greve/raw_dagsordener/Beskæftigelses- og Erhvervsudvalget_2022-08-15T08:00:00+02:00_da506e4b-0d83-44ca-af47-bfbcc1601b00.json", "meeting_year": 2022, "meeting_month": 8, "committee_normalized": "beskæftigelsesogerhvervs", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "da506e4b-0d83-44ca-af47-bfbcc1601b00", "chunk_id": "da506e4b-0d83-44ca-af47-bfbcc1601b00_8_html_fragment_chunk0", "section_type": "html_fragment", "section_title": "Mødekalender 2023 for Beskæftigelses- og Erhvervsudvalget", "committee": "Beskæftigelses- og Erhvervsudvalget", "meeting_date": "2022-08-15T08:00:00+02:00", "case_number": "22-006555", "agenda_index": 8, "text": "Beslutning 1. Godkendt 2. Godkendt Afbud: Morten Dahlin, Heidi Serny Jacobsen Fremstilling Sagsprocedure Beskæftigelses- og Erhvervsudvalget. Resume Beskæftigelses- og Erhvervsudvalget skal tage stilling til udvalgets mødekalender for 2023 på baggrund af den godkendte mødekalender for Byrådet og Økonomiudvalget i 2023. Udkast til udvalgets mødekalender er udarbejdet, så der tages hensyn til sagernes videre forløb i Økonomiudvalget og Byrådet. Indstilling Center for Politik, Organisation & Borgerbetjening indstiller, at den foreslåede mødekalender for Beskæftigelses- og Erhvervsudvalget godkendes at den faste mødedag bliver mandag, og det faste mødetidspunkt bliver kl. 8.00 Sagsbeskrivelse Den 20. juni 2022 godkendte Byrådet mødedatoerne for Økonomiudvalget og Byrådet i 2023. Det blev besluttet, at afholde ni årlige møder i henholdsvis Byrådet og Økonomiudvalget lighed med 2022. Beskæftigelses- og Erhvervsudvalgets møder i 2023 foreslås placeret på mandage med mødetidspunkt kl. 8.00 (i lighed med 2022). Møderne foreslås holdt: 9. januar 6. februar 13. marts 24. april 22. maj 14. august 11. september 9. oktober 13. november Økonomiske konsekvenser Udgifterne til mødeforplejning mv. holdes inden for udvalgets budgetramme. Kommunikation Den godkendte mødekalender vil blive offentliggjort på kommunens hjemmeside og mødedagene vil blive skrevet ind i kalender for Byrådets medlemmer.", "source_path": "data/greve/raw_dagsordener/Beskæftigelses- og Erhvervsudvalget_2022-08-15T08:00:00+02:00_da506e4b-0d83-44ca-af47-bfbcc1601b00.json", "meeting_year": 2022, "meeting_month": 8, "committee_normalized": "beskæftigelsesogerhvervs", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "da506e4b-0d83-44ca-af47-bfbcc1601b00", "chunk_id": "da506e4b-0d83-44ca-af47-bfbcc1601b00_9_html_fragment_chunk0", "section_type": "html_fragment", "section_title": "Orientering fra formanden/gensidig orientering", "committee": "Beskæftigelses- og Erhvervsudvalget", "meeting_date": "2022-08-15T08:00:00+02:00", "case_number": "21-013722", "agenda_index": 9, "text": "Beslutning Der var ingen gensidige orienteringer. Afbud: Morten Dahlin, Heidi Serny Jacobsen Fremstilling Sagsprocedure Beskæftigelses- og Erhvervsudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Center for Politik, Organisation & Borgerbetjening indstiller, at eventuelle orienteringer tages til efterretning.", "source_path": "data/greve/raw_dagsordener/Beskæftigelses- og Erhvervsudvalget_2022-08-15T08:00:00+02:00_da506e4b-0d83-44ca-af47-bfbcc1601b00.json", "meeting_year": 2022, "meeting_month": 8, "committee_normalized": "beskæftigelsesogerhvervs", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "da506e4b-0d83-44ca-af47-bfbcc1601b00", "chunk_id": "da506e4b-0d83-44ca-af47-bfbcc1601b00_10_html_fragment_chunk0", "section_type": "html_fragment", "section_title": "Huskeliste og orientering fra administrationen", "committee": "Beskæftigelses- og Erhvervsudvalget", "meeting_date": "2022-08-15T08:00:00+02:00", "case_number": "21-013719", "agenda_index": 10, "text": "Beslutning Orienteringen blev taget til efterretning. Afbud: Morten Dahlin, Heidi Serny Jacobsen Fremstilling Sagsprocedure Beskæftigelses- og Erhvervsudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil den blive vedlagt som bilag. Indstilling Center for Politik, Organisation & Borgerbetjening indstiller, at eventuelle orienteringer tages til efterretning. Sagsbeskrivelse Administrationen har følgende til orientering: - Kursus \"Politikerfo rløb for udvalgsmedlemmer på beskæftigelsesområdet\" (bilag vedlagt) - Anden delaftale om nytænkning af beskæftigelsesindsatsen Regeringen (Socialdemokratiet), Dansk Folkeparti, Socialistisk Folkeparti, Enhedslisten og Bent Bøgsted på vegne af arbejdsfællesskabet af løsgængere, blev den 24. juni 2022 enige om anden og sidste delaftale om nytænkning af beskæftigelsesindsatsen. Formål; Formålet med nytænkningen er, at Jobcentrene uden unødigt bureaukrati, skal bruge ressourcerne der, hvor de har størst effekt og kommer flest ledige til gavn. Udgifterne til jobcentrenes aktive tilbud skal give en besparelse på 375 mio. kr. fra 2023 og udgifterne til administration skal give en besparelse på 405. mio. kr. fra 2024. Udmøntning; Initiativerne i aftalen forventes at blive udmøntet i to lovforslag. Det første lovforslag om målrettede tilbud og mindre administration i kommunerne samt forenklinger af administrative krav, forventes at blive fremsat i november 2022 og træder i kraft den 1. januar 2023. Det andet lovforslag om forenkling af kontaktforløbet forventes at blive fremsat i februar 2023 og træder i kraft den 1. januar 2024. Links; STAR - Anden delaftale om nytænkning af beskæftigelsesidnsatsen.pdf Schultz - Nytænkning af beskæftigelsesindsatsen - delaftale 2.pdf https://star.dk/indsatser-og-ordninger/nytaenkning-af-beskaeftigelsesindsatsen/ - Invitation til jobCamp 22 til medlemmer af Beskæftigelsesudvalget Invitation og foreløbigt program vedlægges. - Brev fra beskæftigelsesminister Peter Hummelgaard Greve Kommune har modtaget et brev, der er stilet til alle landets borgmestre fra beskæftigelsesminister Peter Hummelgaard. Henvendelsen drejer sig om en række enkeltsager før sommer, hvor syge borgere er kommet i klemme i nogle jobcentre.", "source_path": "data/greve/raw_dagsordener/Beskæftigelses- og Erhvervsudvalget_2022-08-15T08:00:00+02:00_da506e4b-0d83-44ca-af47-bfbcc1601b00.json", "meeting_year": 2022, "meeting_month": 8, "committee_normalized": "beskæftigelsesogerhvervs", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "da506e4b-0d83-44ca-af47-bfbcc1601b00", "chunk_id": "da506e4b-0d83-44ca-af47-bfbcc1601b00_11_html_fragment_chunk0", "section_type": "html_fragment", "section_title": "Beskæftigelses- og Erhvervsudvalget - mødekalender 2022", "committee": "Beskæftigelses- og Erhvervsudvalget", "meeting_date": "2022-08-15T08:00:00+02:00", "case_number": "21-013723", "agenda_index": 11, "text": "Beslutning Orienteringen blev taget til efterretning. Afbud: Morten Dahlin, Heidi Serny Jacobsen Fremstilling Sagsprocedure Beskæftigelses- og Erhvervsudvalget. Resume I sagen gives et overblik over Beskæftigelses- og Erhvervsudvalgets udvalgsmøder og møder i tilknytning til udvalget. Indstilling Center for Politik, Organisation & Borgerbetjening indstiller, at orienteringen tages til efterretning. Sagsbeskrivelse Kalenderen er vedhæftet som bilag.", "source_path": "data/greve/raw_dagsordener/Beskæftigelses- og Erhvervsudvalget_2022-08-15T08:00:00+02:00_da506e4b-0d83-44ca-af47-bfbcc1601b00.json", "meeting_year": 2022, "meeting_month": 8, "committee_normalized": "beskæftigelsesogerhvervs", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
{"document_id": "da506e4b-0d83-44ca-af47-bfbcc1601b00", "chunk_id": "da506e4b-0d83-44ca-af47-bfbcc1601b00_12_html_fragment_chunk0", "section_type": "html_fragment", "section_title": "Underskriftsark", "committee": "Beskæftigelses- og Erhvervsudvalget", "meeting_date": "2022-08-15T08:00:00+02:00", "case_number": "21-012521", "agenda_index": 12, "text": "Beslutning Afbud: Morten Dahlin, Heidi Serny Jacobsen Fremstilling Sagsprocedure Beskæftigelses- og Erhvervsudvalget. Resume Elektronisk underskriftsark.", "source_path": "data/greve/raw_dagsordener/Beskæftigelses- og Erhvervsudvalget_2022-08-15T08:00:00+02:00_da506e4b-0d83-44ca-af47-bfbcc1601b00.json", "meeting_year": 2022, "meeting_month": 8, "committee_normalized": "beskæftigelsesogerhvervs", "section_category": "other", "is_decision_section": false, "is_background_section": false, "is_html_fragtment": true, "document_period": 2022}
