{"document_id": "eda32afa-0665-466c-bdb2-78c4aa4a9075", "chunk_id": "eda32afa-0665-466c-bdb2-78c4aa4a9075_0_html_fragment_chunk0", "section_type": "html_fragment", "section_title": "Godkendelse af dagsorden", "committee": "Klima-, Teknik- og Miljøudvalget", "meeting_date": "2023-04-27T08:00:00+02:00", "case_number": "21-014454", "agenda_index": 0, "text": "Beslutning Godkendt inkl. tillægsdagsorden sag nr. 28. Fremstilling Sagsprocedure Klima-, Teknik- og Miljøudvalget. Resume Godkendelse af dagsorden for møde den 27. april 2023. Indstilling Administrationen indstiller at dagsordenen godkendes.", "source_path": "data/greve/raw_dagsordener/Klima-, Teknik- og Miljøudvalget_2023-04-27T08:00:00+02:00_eda32afa-0665-466c-bdb2-78c4aa4a9075.json", "meeting_year": 2023, "meeting_month": 4, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "eda32afa-0665-466c-bdb2-78c4aa4a9075", "chunk_id": "eda32afa-0665-466c-bdb2-78c4aa4a9075_1_html_fragment_chunk0", "section_type": "html_fragment", "section_title": "Budgetanalyse 9 - Fremlæggelse af katalog over kan- og skal-opgaver", "committee": "Klima-, Teknik- og Miljøudvalget", "meeting_date": "2023-04-27T08:00:00+02:00", "case_number": "23-004448", "agenda_index": 1, "text": "Beslutning 1. Taget til efterretning 2. Ingen af udvalgets områder ønskes yderligere beskrevet Fremstilling Sagsprocedure Klima-, Teknik- og Miljøudvalget Resume Administrationen har udarbejdet første version af et katalog over kan- og skal-opgaver på udvalgets område. Kan-skal-kataloget indgår i budgetmaterialet til Budget 2024-27 som budgetanalyse nr. 9, og giver udvalget et overordnet indblik i de lovgivningsmæssige rammer for løsningen af de konkrete opgaver og dermed overblik over, hvor der er et reelt politisk handlerum. Kataloget er tænkt som udgangspunktet for en politisk bestilling af yderligere beskrivelser af specifikke områder til brug i den igangværende budgetproces. Indstilling Administrationen indstiller, at udvalget tager kataloget over kan- og skal-opgaver til efterretning. at udvalget drøfter, hvilke områder der eventuelt ønskes yderligere beskrevet frem mod budgettemamødet den 19. juni 2023. Sagsbeskrivelse Byrådet besluttede på møde den 30. januar 2023, at der som en del af budgetprocessen 2024-27 udarbejdes en budgetanalyse med beskrivelse af kommunale kan- og skal-opgaver, herunder regler for fastsættelse af tilskud og nuancer i forhold til skal-opgaver. Kommissoriet for budgetanalysen er godkendt den 6. marts 2023 og i tråd med dette, har administrationen foreløbigt for hvert fagudvalg udarbejdet et overordnet katalog over de enkelte budgetposter inddelt i tre overordnede kategorier, jf. beskrivelse nedenfor. Kataloget er udarbejdet med henblik på at give overblik, og nogle budgetposter vil derfor omfatte flere forskellige opgaver. Det enkelte fagudvalg har mulighed for at pege på områder, som ønskes yderligere beskrevet med henblik på at identificere politiske handlemuligheder ind i budgetprocessen. Administrationen indstiller, at kataloget tages til efterretning, og at udvalget drøfter, hvilke områder der ønskes yderligere beskrevet. Administrationen vil udarbejde disse beskrivelser med henblik på præsentation til budgettemamødet den 19. juni 2023. Hvis udvalget ønsker uddybende beskrivelser af mange forskellige områder, vil der være behov for at prioritere disse ønsker af hensyn til ressourcetrækket i administrationen. Kategorisering 1. Lovbestemt - Objektive kriterier, ekstern vurdering eller afledt effekt Kategorien indeholder budgetposter, hvor Byrådet reelt ikke har nogen eller alene marginal indflydelse på udgiftsniveauet. Det er f.eks. udgifter til boligsikring, hvor borgerne har et retskrav, hvis de opfylder nogle objektive kriterier. På andre områder beror udgiften på en konkret vurdering fra en ekstern part eksempelvis en privatpraktiserende læge eller det regionale sundhedsvæsen. Endelig kan udgifter og indtægter være en afledt konsekvens af noget andet som f.eks. refusionsindtægter. 2. Lovbestemt - Konkret intern vurdering af behov eller fastlæggelse af serviceniveau Kategorien indeholder lovbestemte ydelser, hvor Byrådet inden for lovgivningens rammer har en reel mulighed for at påvirke udgiftsniveauet. Det drejer sig bl.a. om områder, hvor der foretages en konkret individuel vurdering af den enkelte borgers behov som f.eks. i hjemmeplejen eller på det specialiserede socialområde, men hvor denne vurdering sker med udgangspunkt i nogle politisk fastsatte kvalitetsstandarder. Det kan også dreje sig om områder, hvor serviceniveauet fastsættes mere generelt som f.eks. normeringen og andelen af uddannede pædagoger i dagtilbud og forældrebetalings-andelen af de samlede udgifter. Endelig vil en stor del af kommunens administrative funktioner ligge i denne kategori, idet der er lovkrav om at kommunen f.eks. skal udarbejde et budget, behandle en borgerhenvendelse, sikre korrekt udbetaling af løn til sine medarbejdere mv. 3. Ikke lovbestemt - Fri intern fastlæggelse af serviceniveau Kategorien indeholder ikke lovbestemte ydelser, hvor Byrådet derfor har vide muligheder for selv af fastsætte service- og udgiftsniveau. Dette omfatter bl.a. udgifter til drift af svømmehal, kantinedrift på skoler og rådhuset, strandrensning mv. Lovgrundlag Lov om kommunernes styrelse. Økonomiske konsekvenser Sagen har ingen økonomiske konsekvenser.", "source_path": "data/greve/raw_dagsordener/Klima-, Teknik- og Miljøudvalget_2023-04-27T08:00:00+02:00_eda32afa-0665-466c-bdb2-78c4aa4a9075.json", "meeting_year": 2023, "meeting_month": 4, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "eda32afa-0665-466c-bdb2-78c4aa4a9075", "chunk_id": "eda32afa-0665-466c-bdb2-78c4aa4a9075_2_html_fragment_chunk0", "section_type": "html_fragment", "section_title": "Prioritering af opgaver i Vej og Landskab", "committee": "Klima-, Teknik- og Miljøudvalget", "meeting_date": "2023-04-27T08:00:00+02:00", "case_number": "22-005337", "agenda_index": 2, "text": "Beslutning Godkendt. Fremstilling Sagsprocedure Klima-, Teknik- og Miljøudvalget. Resume Der fremlægges et overblik over den nuværende prioritering af de politisk bestilte opgaver på vej- og landskabsområdet. Der er ikke ressourcer til at arbejde med alle de bestilte opgaver. Klima-, Teknik. og Miljøudvalget kan beslutte en anden prioriteringen. Indstilling Administrationen indstiller, at udvalget godkender den i sagen fremlagte prioritering af opgaver. Sagsbeskrivelse På Klima-, Teknik- og Miljøudvalgets møde den 17. november 2022 (pkt. 4) tog udvalget prioritering af opgaver til efterretning. Administrationen har siden denne orientering prioriteret skolevejsanalyserne og der er kommet en række nye opgaver til. De opgaver der er besluttet politisk, eller skal behandles politisk, fremlægges her i forhold til et øjebliksbillede af den nuværende prioritering. Vej- og Landskabs området i Center for Teknik & Miljø har desuden en lang række driftsopgaver inden for trafik, offentlig transport, veje, vejbelysning, strand og grønne områder, der ikke fremgår af listen. Der er ligeledes en række myndighedsopgaver f.eks. i forbindelse med adgangsforhold til veje og stier i lokalplaner, byggeansøgninger, gravetilladelser ol. Enkelte presserende myndighedsopgaver bliver på nuværende tidspunkt forberedt hos en ekstern rådgiver, på grund af mangel på ressourcer i administrationen. Endelig modtager Vej- og Landskabsområdet mange borgerhenvendelser om kommunens veje og grønne områder. Disse opgaver fremgår ikke af denne prioriteringssag. Der er en del opgaver, som enten er bestilt politisk, eller som jf. delegationsplanen skal besluttes politisk. Da der i øjeblikket er flere opgaver, end administrationen kan nå at løse, er der opgaver i denne kategori, som pt. bliver udskudt. Opgaver der er politisk besluttet, og som administrationen arbejder med på nuværende tispunkt (Hvis en opgave er ny siden den 17. nov. 2022, står der \" NY \" under bemærkninger.) Type Opgave Udvalgsbeslutning Bemærkninger Anlægsopgaver Ny busterminal ved Hundige St. Koordinering af byggearbejder med drift af busterminal. Der udestår anlægsarbejder på en række udearealer omkring busterminalen (f.eks. asfalt, beplantning og belysning). Fortov ved Karlslunde Parkvej KTMU 20. marts 2023 (pkt.15) Projektet er på vej i udbud og udføres evt. i efterår 2023 Renovering af rådhusbroen over kanalstien BY 6. marts 2023 (pkt. 17) NY Udføres sommer/efterår 2023 Udlægning af slidlag i området ved Margrethe Alle og Benedikte Alle BY 6. marts 2023 (pkt. 17) NY Udføres sommer/efter 2023 Asfaltering af broen over S-banen, Hundige Centervej BY 6. marts 2023 (pkt. 17) NY Udføres sommer/efter 2023 Andre projekter fra Vej- og Landskabspuljen i 2023: Belægninger, etableringspleje af træer og risikotræer. BY 6. marts 2023, (pkt. 17) Arbejder med belægninger, etableringspleje og risikotræer. Ladestandere i Greve Kommune jf strategi KTMU 17. nov. 2023 (pkt. 14) Sendt i udbud marts 2023 Tryghedsskabende indsatser i Greve Nord KTMU den 13. oktober 2022 (pkt. 7) På baggrund af tryghedsvandring. Sag fremlægges omkring sommer 2023 Analyser Reduktion af energiforbrug til vejbelysning KTMU 17. nov. 2022 (pkt. 13) Fremlægges for KTMU den 27. april 2023 Skolevejsanalyser ( Hedelyskolen og Kroggårdsskolen) Analyse for Hedelyskolen er igangsat. Reducerede udgifter til busruter (Movia) Budget 2023-2026 KTMU 9. feb. 2023 (pkt. 3) Movia analyserer pt og der fremlægges forslag for KTMU i maj 2023 Offentlige toiletter, udmøntning af besparelse Budget 2023-2026 KTMU 9. feb. 2023 (pkt. 6) Genfremlægges for KTMU den 27. april Klimastrandvej med et spor i hver retning Budget 2023-2026 KTMU 20. marts 2023 (pkt. 6) Er sendt tilbage fra ØU til behandling i KTMU den 27. april 2023 Vejadgang for nye daginstitutioner ved Greve Borgerhus og anden placering Pt. undersøgelse af adgang for biler og bløde trafikanter til Greve Borgerhus. Myndighed Afgørelse vedrørende broen på Falkevej Sagsbehandling pågår Tilladelse til nye adgangsveje, belægninger og samlepladser til brug for strandrensningen- genbehandling af myndighedsgodkendelser PUU 30. november 2021 (pkt. 2) Fremlægges for KTMU den 27. april 2023 Andre projekter Udbud af kontrakt på veje og grønne områder BY 30. januar 2023 (pkt. 9) Forberedelse af kontraktopstart Kommende opgaver (som forberedes til igangsættelse) Type Opgave Udvalgsbeslutning Bemærkninger Anlægsopgaver Trafiksikkerhedsprojekt i Hundige Udskydelse fremlægges for KTMU den 27. april 2023. Analyser Trafikanalyse ved Tune Skole Højen NY I forbindelse med en evt. udvidelse af elevtallet på Højen Trafikanalyse på Greve Centervej NY Administrationen påtænker at igangsætte en analyse, da der er flere byudviklingsprojekter med udkørsel til Greve Centervej Myndighed Ansøgning om nedlæggelse af sti ved Svend Gratesvej Skal i givet fald behandles politisk Andre projekter Omlægning af sti ved Plejecenter i Tune Én af de eksisterende stier skal omlægges grundet det nye byggeri Opgaver der pt. ikke er prioriteret Type Opgave Udvalgsbeslutning Bemærkninger Anlægsopgaver Trafiksikkerhedsprojekter på Strandvejen BY 20. september 2021 (pkt. 24) Er stoppet politisk Etablering af nye adgangsveje til stranden til brug for strandrensning PUU 30. november 2021 (pkt. 2) Afventer myndighedsbehandling + budget Afledte anlægsprojekter ifm. salg af Hundige Øst (lyskryds, fodgængerfelt, flyttet vejlukning, vejbelysninger, ledningsomlægninger ol.) BY 31. januar 2022 (pkt. 22) Afventer ressourcer og timing med udbygningen Analyser Stadepladser - Ny evaluering TMU 4. november 2021 (pkt. 5) Var bestilt til slutningen af 2022 Tiltag mod vanvidskørsel PTU 31. maj 2022 (pkt. 17) Pt. planlagt til forsommer 2023 Ny Trafiksikkerhedsplan Eksisterende plan udløb i 2022, men der er ikke lovkrav om en ny Myndighedsopgaver Løsninger på parkeringsproblemer TMU 2. december 2021 (pkt. 2) Afventer ressourcer Helhedsplan for lastbilparkering TMU 7. januar 2021 (pkt. 8) Afventer ressourcer Andre projekter Skiltning ved Greve Badehotel TMU 27. maj 2021 (pkt. 6) Afventer ressourcer Løsning for affaldssortering i det offentlige rum pr. 1. januar 2024 Pt. planlagt at fremlægge sag i efteråret 2023 Helhedsplan for Brødmosen KTMU 14. februar 2022 (pkt. 8) Afventer at der er indgået forlig med grundejere. Lovgrundlag Vejloven og Kommunalfuldmagten. Økonomiske konsekvenser Der er politisk besluttede opgaver, der ikke bliver løst af ressourcemæssige årsager. Prioriteringen kan betyde, at anlægsprojekter udskydes til næste år. Det bliver i givet fald taget med i forbindelse med de løbende budgetopfølgninger. Øvrige konsekvenser Det er nødvendigt at foretage tydelig prioritering blandt opgaverne, for at sikre sammenhæng mellem ressourcer og opgaver, hvilket er af stor betydning for arbejdsmiljø og trivsel.", "source_path": "data/greve/raw_dagsordener/Klima-, Teknik- og Miljøudvalget_2023-04-27T08:00:00+02:00_eda32afa-0665-466c-bdb2-78c4aa4a9075.json", "meeting_year": 2023, "meeting_month": 4, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "eda32afa-0665-466c-bdb2-78c4aa4a9075", "chunk_id": "eda32afa-0665-466c-bdb2-78c4aa4a9075_3_html_fragment_chunk0", "section_type": "html_fragment", "section_title": "Godkendelse af Klimahandlingsplan 2050: Roadmap 2023-2026", "committee": "Klima-, Teknik- og Miljøudvalget", "meeting_date": "2023-04-27T08:00:00+02:00", "case_number": "23-003793", "agenda_index": 3, "text": "Beslutning 1.-4. Anbefales, idet udvalget ønsker, at der arbejdes for at tillade skovrejsning til Kildebrønde Skov, og at vilkår for en aftale drøftes med Naturstyrelsen og andre relevante parter. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Greve Kommune har med sin deltagelse i det nationale DK2020-samarbejde udarbejdet en klimahandlingsplan for kommunen som geografisk område. I denne sag fremlægges det udarbejdede forslag. Der indgår desuden en vurdering af ressourcer til implementering samt et forslag til tilbagemelding til Klimaborgersamlingen om, hvordan deres anbefalinger og forslag er blevet fulgt. Indstilling Administrationen indstiller: 1. at klimahandlingsplanen (jf. bilag 1) og tiltagsliste (jf. bilag 2) godkendes, 2. at der ikke gennemføres en miljøvurdering af klimahandlingsplanen og tiltagsliste (jf. bilag 3) 3. at administrationen udarbejder udvidelsesforslag til budget 2024-2027 til implementeringen af klimahandlingsplanens tiltag, 4. at administrationen sender vedlagte brev (jf. bilag 5) med tilbagemelding til Klimaborgersamlingens medlemmer på vegne af Byrådet. Sagsbeskrivelse Klimahandlingsplan og tiltagsliste Greve Kommune gik ind i DK2020-klimasamarbejdet ultimo 2021 med målsætningen om at udarbejde en klimahandlingsplan for Greve Kommune som geografisk område, som er i overensstemmelse med Parisaftalen. Udarbejdelse har omfattet både en Klimaborgersamlingen og inddragelse af øvrige aktører samt udarbejdelse af CO 2 -regnskab, scenarier for CO 2 -reduktion, klimafarevurdering og tiltagsliste for at opnå både CO 2 -reduktion og klimatillpasning. Greve Kommunes klimahandlingsplan viser vejen til, hvordan Greve Kommune som organisation og geografi kan nå målet om 49 % CO 2 -reduktion inden 2025, 75% CO 2 -reduktion inden 2030 og CO 2 -neutralitet i 2050 og samtidig sikre, at Greve Kommune møder klimaforandringerne som en klimarobust kommune. Planen er endvidere fagligt gennemgået ved den grønne tænketank Concito forud for endelig godkendelse i C40. Concito har forhåndsvurderet, hvad der skulle til for, at klimahandlingsplanen med bilag lever op til kravene i den fælles metode (CAP-Framework). I den forbindelse har Concito blandt andet vurderet følgende: Overordnet kan det fremhæves, at Greve Kommune har en forbilledlig helhedsorienteret tilgang til at arbejde med klima, som har øje for synergierne imellem tiltag, der skal sikre både modstandsdygtighed overfor klimaforandringerne, sociale gevinster og CO 2 -reduktion på én og samme tid. Greve Kommune har udarbejdet en flot Klimahandlingsplan med greveborgerne i fokus, som vil fungere som fundament for det videre arbejde i kommunen. På baggrund af denne gennemgang og med forbehold for C40s efterfølgende godkendelse vurderer CONCITO, at kommunens klimaplan mv. lever op til elementerne under forudsætning af: at alle mål, tiltag og opfølgning på planen eller planerne vedtages politisk, samt at nødvendige personaleressourcer er angivet. at den politiske vedtagelse, og eventuelle politiske høring, derudover ikke ændrer afgørende på det grundlag, som har været forelagt CONCITO ud over de nødvendige tilpasninger skitseret i forhåndsvurderingen. at den politiske vedtagelse, og eventuelle politiske høring, derudover ikke ændrer afgørende på det grundlag, som har været forelagt CONCITO ud over de nødvendige tilpasninger skitseret i forhåndsvurderingen. Administrationen har efterbehandlet klimahandlingsplanen og tiltagslisten med øje for Concitos bemærkninger i forhåndsvurderingen. Planen med tilhørende bilag forventes derfor at overholde alle krav til metoden, hvilket C40 endeligt vurderer, når planen er politisk godkendt. Forslag til Greve Kommunes DK2020-Klimahandlingsplan med tiltagsliste blev behandlet den 9. februar 2023 (pkt. 4) i Klima-, Teknik- og Miljøudvalget. 'Udvalget bemærkede, at der er brug for at sikre en formidling og inddragelse jf. indsatsområde 1 med særligt fokus på fritidsforeninger, grundejerforeninger samt synergier mellem læring og forsyningsselskaber'. På den baggrund har administrationen gennemgået plan og tiltagsliste, og foretaget rettelser. Idræts- og Fritidssekretariatets rolle er således fremrykket fra 2024 til 2023 i tiltag 1.2.1 \"Grønne foreninger\", grundejerforeningerne er indarbejdet i tiltaget og endelig er forsyningsselskaberne indarbejdet som relevant aktør i tiltag 1.4.1 \"Debat-, lærings- og innovationsforløb\". Hermed fremlægges \"Klimahandlingsplan 2050: Roadmap 2023-2026\" (jf. bilag 1) med \"Tiltagsliste\" (jf. bilag 2) til endelig godkendelse. Det er administrationens vurdering (jf. bilag 3), at selve planen og tiltagslisten ikke er omfattet af den lovpligtige miljøvurdering. Det begrundes med, at klimahandlingsplanen i sin overordnede detaljeringsgrad ikke fastlægger rammer for fremtidige anlægstilladelser, der er omfattet af miljøvurderingslovens (jf. bilag 1 og 2) eller i øvrigt vurderes at få væsentlig indvirkning på miljøet. Tiltagslisten beskriver blot handlinger, som senere kan udløse behov for fastlæggelse af rammer for anlægstilladelser. Såfremt disse senere anlægstilladelser er omfattet af miljøvurderingslovens ( jf. bilag 1 og 2), vil disse blive vurderet, når projekterne skal konkretiseres. Der ligger flere dokumenter som baggrund for Klimahandleplanen på kommunens hjemmeside, blandt andet: CO 2 -statusregnskab, CO 2 -tiltagsscenarie, CAPF-metoden, farevurderingen af klimaforandringer og miljøvurderingsnotatet. Som følge af planens godkendelse, vil administrationen igangsætte implementering af de oplistede tiltag med start i 2023 og inden for det budget, der er afsat til klimaarbejde i 2023. Dette vil i høj grad fortsætte med fokus på samarbejde og synergier kommunerne imellem, da DK2020-projektet afsluttes, når de sidste klimaplaner er godkendte, og overgår til implementering i form af klimaalliancen (jf. bilag 4). Administrationen forventer at fremlægge en sag en gang om året for Klima-, Teknik- og Miljøudvalget, så udvalget kan følge implementeringsaktiviteterne og den årlige monitorering (næste gang i løbet af 2024). Tilbagemelding til Klimaborgersamlingen Klimaborgersamlingen afleverede den 4. april 2022 deres fem anbefalinger og 27 forslag til en grøn, CO 2 -neutral hverdag i Greve Kommune. Klimaborgersamlingens medlemmer skal have en tilbagemelding på, hvad status er for, hvordan anbefalingerne er blevet fulgt eller ikke fulgt. Klimaborgersamlingens anbefalinger har indgået i den faglige vurdering af nødvendige tiltag, og har været retningsangivende for de foreslåede indsatsområder. I planen er der indskrevet et afsnit om Klimaborgersamlingen, og der er flere gange refereret til den, hvor den konkret har haft indflydelse på arbejdet. Det er angivet med et logo i selve handlingsplanen, hvilke tiltag der udspringer fra Klimaborgersamlingens forslag ( jf. bilag 1, s. 73), mens navnet på forslaget fra borgersamlingen er angivet under overskriften af tiltagene i beskrivelserne i tiltagslisten (jf. bilag 2). Administrationen har på den baggrund udarbejdet et forslag til en skriftlig tilbagemelding, der foreslås udsendt til medlemmerne af Klimaborgersamlingen umiddelbart efter godkendelse (jf. bilag 5). Som en af de første lancerings- og implementeringshandlinger vil medlemmerne blive inviteret til at mødes med administrationen en til to gange om året, for at give input til kommunikations- og inddragelsesdelen af planen, konkret forankring og samarbejdsmuligheder. Lovgrundlag Byrådets beslutning den 21. september 2020 (pkt. 21), at Greve Kommune indgår i det nationale projekt \"DK2020: Klimahandlingsplaner for hele Danmark\", hvori 96 kommuner inden den 15. juni 2023 skal have politisk godkendte klimahandlingsplaner udarbejdet efter den internationale metode (CAP-Frameworket). Klima-, Teknik- og Miljøudvalgets godkendelse af delmål for 2025 og 2030, samt indsatsområder og målsætninger den 17. november 2022 (pkt. 2). Byrådets temamøde og Klima-, Teknik- og Miljøudvalgets drøftelse og input den 9. februar 2023. Økonomiske konsekvenser Til kommunikation og inddragelse i lancering og implementering i 2023 er der afsat 0,2 mio. kr., samt et projektansat årsværk, der udløber den 31. december 2023, foruden et årsværk til klimakoordinator, der løber frem til 2026. Prisen for planens grafiske opsætning og kommunikationsaktiviteter i forbindelse med lanceringen udgør ca. 60.000 kr., heraf 15.000 kr. til print af ca. 150 fysiske udgaver af planen. De resterende midler er planlagt til implementering af handlinger fra tiltagslisten i 2023, såsom vejledningsaktiviteter til forenings- og erhvervslivet om energieffektiviseringer, transportomlægning og klimavenlig afholdelse af arrangementer og aktiviteter. I 2024 og frem er der ikke afsat midler til implementering, det samme gør sig gældende for projektansættelsen. Administrationen anbefaler derfor, at der udarbejde et udvidelsesforslag til budgetforhandlingerne for 2024 - 2027. Det vil blandt andet handle om at forlænge den projektansatte medarbejder til implementeringen af særligt de tiltag, der faciliterer handling og aktiviteter blandt børn, unge og voksne, foreninger og erhvervsliv. Desuden et årligt budget på ca. 0,2 mio. kr. til at dække omkostninger til løbende implementering af tiltag, fortsat kommunikation og møder med vejledning og facilitering af foreninger og erhvervsliv, den årlige klimahandledag for folkeskolerne, borgere mfl. Kommunikation Klimahandlingsplanen vil blive lanceret umiddelbart efter vedtagelse og C40's godkendelse. Lanceringen vil ske gennem en pressemeddelelse og en omtale i kommunens annonce i Sydkysten, foruden ca. 150 printede udgaver af planen fx til uddeling ved møder med potentielle partnere. Pdf-versionen og hjemmesidens klimaindhold vil blive opdateret, herunder med en digital opsætning af planen, dertil kommer en video til Greve Kommunes Facebook med eksempelvis reaktioner fra medlemmer i klimaborgersamlingen, omtale i ErhvervsCenterets nyhedsbrev, en workshop for FrivilligCenter Greve og Idræts- & FritidsSekretariatet i forhold til rådgivning af foreningslivet samt lanceringsaktivitet for foreninger og for de unge på uddannelsesinstitutionerne. Tidsplan Kommunens klimaplan med bilag forventes godkendt af C40, så snart den er godkendt i byrådet.", "source_path": "data/greve/raw_dagsordener/Klima-, Teknik- og Miljøudvalget_2023-04-27T08:00:00+02:00_eda32afa-0665-466c-bdb2-78c4aa4a9075.json", "meeting_year": 2023, "meeting_month": 4, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "eda32afa-0665-466c-bdb2-78c4aa4a9075", "chunk_id": "eda32afa-0665-466c-bdb2-78c4aa4a9075_4_html_fragment_chunk0", "section_type": "html_fragment", "section_title": "Strandrensningens adgangsveje og opsamlingspladser - status", "committee": "Klima-, Teknik- og Miljøudvalget", "meeting_date": "2023-04-27T08:00:00+02:00", "case_number": "22-007906", "agenda_index": 4, "text": "Beslutning 1. Taget til efterretning 2. Ikke godkendt, idet udvalget ønsker at afvente, hvad entreprenøren kan spare ved at få flere opsamlingspladser på den nordlige strækning. Fremstilling Sagsprocedure Klima-, Teknik- og Miljøudvalget Resume I sagen redegøres der for administrationens arbejde med at etablere nye opsamlingssteder og adgangsveje for bortkørsel af tang fra strandrensningen. Der mangler fortsat en række forskellige tilladelser, og der er opstået forskellige udfordringer. Administrationen anbefaler, at der indkøbes ekstern rådgivning til beregning af støj- og vibrationsbelastning for at komme videre med arbejdet. Indstilling Administrationen indstiller 1. at udvalget tager orienteringen om status til efterretning på opsamlingssteder ved: a) Niels Pedersensvej 21 b) Niels Pedersensvej 1C c) Jerismosestien 2. at der anvendes 50.000-100.000 kr. til at beregne vibrations- og støjbelastning ved de nye opsamlingssteder til en screening efter miljøvurderingsloven, finansieret af konto til akutte forhold, ekstern rådgivning mv. afsat under driften af veje og grønne områder. Sagsbeskrivelse Der i dag tre pladser langs stranden til brug for strandrensningen, hvor tang og fedtemøg midlertidigt kan opmagasineres og drænes for vand, inden det bliver kørt væk indenfor 24 timer. Fra de tre pladser er der faste adgangsveje, som kan benyttes af tunge køretøjer. På grund af det begrænsede antal af pladser, set i forhold til strandens længde, bliver mængden af tang og trafikken til og fra de enkelte steder koncentreret. Det betyder fx, at der opstår en del spildtid, når entreprenøren skal fragte tang og fedtemøg lange distancer på stranden. Det betyder også, at de borgere, der bor tæt ved opsamlingspladser og adgangsveje, bliver ekstra generet. Ved at etablere flere opsamlingsplader langs stranden, bliver transporttiden reduceret og generne fordelt. I dag benyttes følgende tre opsamlingspladser ved hhv. Karlslunde Aktiestykket, Greve Badehotel og Mosede Fort med følgende karakteristika: Karlslunde Aktiestykket har gode adgangsforhold. Der er kørefast vej helt ned til stranden, og der er udlagt sveller i sandet, som sikrer god adgang til opsamlingspladsen. Mosede Fort har en god adgangsvej via Havnevej. Langs stranden anvendes en relativt kørefast sti til Mosede Fort. Opsamlingspladsen er placeret på den nordlige høfde ud for Mosede Fort. Der anvendes køreplader under opsamlingsstedet. Greve Badehotel har gode adgangsforhold med kørefast vej helt ned til stranden. I dag benyttes køreplader fra den kørefast vej på stranden og under selve opsamlingspladsen. På Byrådsmødet den 16. december 2019 (pkt. 32) blev det oprindeligt besluttet at arbejde med fire opsamlingssteder. Det lykkedes dog kun at opnå de nødvendige tilladelser til de tre ovenstående steder. Niels Pedersensvej 21 mangler fortsat tilladelse. Ved mødet i Plan- og Udviklingsudvalget den 30. november 2021 (pkt. 2), blev det efter dialog med Strandlauget og det daværende Teknik- og Miljøudvalg besluttet, at arbejde videre med Niels Pedersensvej 21, samt to nye steder langs stranden, så der fremadrettet kan opnås seks steder med opsamlingspladser og adgangsveje. Plan- og Udviklingsudvalget besluttede desuden, at der så vidt muligt skulle ansøges om at anlægge \"svellestier\", der kan anvendes rekreativt og som mere permanente køreveje på stranden til opsamlingspladserne i stedet for køreplader. De tre nye pladser, der skal arbejdes med, er følgende: Niels Pedersensvej 21 Niels Pedersensvej 1C Jerismosestien Der kan ses et kortbilag over nuværende og nye adgangsveje og opsamlingspladser i bilag 1 . Myndighedstilladelser Inden en opsamlingsplads på stranden kan tages i brug, er der behov for en række myndighedstilladelser som fx: Miljøgodkendelse til at samle og opbevare tang på opsamlingsstederne, Landzonetilladelser til at lægge køreplader (eller sveller) som adgangsveje og køreplader under opsamlingsstederne Dispensation fra strandbeskyttelseslinjen til midlertidig opmagasinering af tang og fedtemøg samt udlægning af køreplader eller sveller. Der kan også være andre tilladelser som fx overkørselstilladelse til Strandvejen, hvor nye adgangsveje skal etableres, til brug for at fragte tangen væk fra stranden. Det er kommunen som myndighed, der behandler miljøgodkendelser, landzonetilladelser samt overkørselstilladelser. Dispensation fra strandbeskyttelseslinjen bliver behandlet af Kystdirektoratet. Udfordringerne Det er svært at finde pladser langs stranden, som ikke vil være til gene for borgere i form af færdsel med store maskiner, støj, køreplader på stranden, tangbunker, lugt ol. Der opleves stor modstand fra naboerne i nærheden af opsamlingssteder og køreveje. Der er tidligere ansøgt om miljøgodkendelse og landzonetilladelse på Niels Pedersenvej 21. Begge er blevet påklaget og hjemsendt til fornyet behandling i kommunen. Miljøstyrelsen afgjorde desuden, at der er screeningspligt efter miljøvurderingsloven, inden der kan gives miljøgodkendelser, og at Miljøstyrelsen mener, det vil være vanskeligt at overholde støjgrænserne det pågældende sted, med det forventede maskinel og den forventede arbejdsfrekvens, da opsamlingspladsen ligger relativt tæt på beboelse. Der mangler en kørefast vej ned til stranden og pladsen ved Niels Pedersensvej 21. Der er afsat et anlægsbeløb og ansøgt om anlæggelse af adgangsvej (dispensation fra kystbeskyttelseslinjen), som er meddelt. Tilladelsen bortfalder dog, hvis den ikke er udnyttet inden 3 år efter, at den er meddelt jf. Naturbeskyttelseslovens § 66, stk. 2. Tilladelsen blev meddelt den 27. marts 2020, hvorfor den vil skulle genansøges, før der kan etableres en adgangsvej. Jerismosestien og til dels stien ved Niels Pedersensvej 1C er i deres nuværende stand ikke egnet til kørsel med store maskiner. Hvis de skal tages i brug, vil det kræve anlægsinvesteringer. Det er desuden meget smalle stier tæt på naboer til så stort maskinel. De to stier kræver også en overkørselstilladelse mod Strandvejen. (Se nærmere i parallel sag om overkørselstilladelser). Der er foretaget høringer i forbindelse med landzonetilladelser til køreplader på stranden. Der er kommet en del indsigelser. (Se nærmere i sagsfremstilling om landzonetilladelser til strandrensning). Der er lange sagsbehandlingstider i Kystdirektoratet. Der er fortsat ikke truffet afgørelse på de ansøgninger, der blev sendt den 20. maj 2022, på de nye opsamlingspladser, adgangsveje og generelt på svellestierne. Kystdirektoratet meddeler desuden, at de har modtaget flere indsigelser omkring anvendelsen af de nye pladser. Rammedispensationen fra strandbeskyttelseslinjen på de pladser, der benyttes i forbindelse med strandrensningen i dag, udløb oktober 2022. Der er ansøgt om en ny rammedispensation, men Kystdirektoratet har endnu ikke truffet en afgørelse. Status for ansøgningerne: En samlet oversigt over de tilladelser der er meddelt, ansøgt og som afventer for de forskellige pladser kan ses i bilag 2. Miljøgodkendelser Der er meddelt miljøgodkendelser for opsamlingspladserne ved hhv. Niels Pedersensvej 1C og Jerismosestien, men det var før Miljøstyrelsen traf afgørelse om, at der skal foretages screening efter miljøvurderingsloven, inden der kan meddeles miljøgodkendelse. Der er derfor behov for at få hjælp fra en konsulent til at beregne støjpåvirkningen ved forskellige belastninger (tangmængder og transportfrekvens) på de tre nye steder, der alle ligger relativt tæt på beboelse. Administrationen anbefaler derfor, at der indkøbes ekstern rådgivning til opgaven. Da der allerede er foretaget besparelser på strandrensningen i år, er det ikke muligt at finansiere yderligere opgaver på denne konto, da det resterende beløb skal gå til den nye kontrakt på strandrensningen. Administrationen anbefaler i stedet, at beløbet finansieres inden for driften af veje og grønne områder på konto til akutte forhold, ekstern rådgivning mv. Miljøgodkendelsen på Niels Pedersensvej 21 er ikke genansøgt, men afventer screeningen og de øvrige tilladelser, for at vurdere om mængderne på dette sted kan sættes ned. Landzonetilladelser Landzonetilladelser for køreplader til og under opsamlingspladser ved Jerismosestien og for Niels Pedersensvej 1C forelægges til beslutning i Klima-, Teknik- og Miljøudvalget parallelt med denne sag. Landzonetilladelsen for Niels Pedersensvej 21 er søgt men afventer, om det bliver muligt at meddele en miljøgodkendelse på dette sted. Overkørselstilladelser Beslutning om at gå videre med overkørselstilladelser fra Jerismosestien og stien ved Niels Pedersensvej 1C behandles i Klima-, Teknik- og Miljøudvalget parallelt med denne sag. Der er behov for at få en ekstern konsulent til at se på vibrationer og risiko for sætningsskader ved nærliggende huse ved færdsel med tungt materiel på de to stier. Det i sagen afsatte beløb på 50-100.000 kr. skal derfor ligeledes anvendes til dette. Strandbeskyttelseslinjen Der er ansøgt og afventes afgørelse fra Kystdirektoratet om de nye adgangsveje og pladser langs stranden. Herunder muligheden for at udlægge svellestier på stranden som adgangsveje i stedet for køreplader. Dette gælder også ved Greve Badehotel. Kystdirektoratet kan ikke give en konkret tidsplan for afgørelserne vedrørende de nye adgangsveje og pladser. Den gamle rammedispensation på de nuværende opsamlingspladser udløb i oktober 2022. Administrationen har søgt om en ny rammedispensation den 20. maj 2022 med en forventet sagsbehandlingstid på 7 måneder. Der er endnu ikke truffet en afgørelse, men da dispensation er afgørende for, at strandrensningen kan foregå, forventes en afgørelse inden maj 2023 eller en forlængelse af den eksisterende rammedispensation. Lovgrundlag Naturbeskyttelseslovens §15. Miljøbeskyttelseslovens § 33, stk. 1. Planlovens § 35, stk. 1. Økonomiske konsekvenser Der er afsat knap 450.000 kr. i anlægsmidler til at etablere adgangsvejen ved Niels Pedersensvej 21, men da der endnu ikke er miljøgodkendelse til et opsamlingssted på dette sted, giver det ikke mening at igangsætte opgaven. Administrationen udarbejder et bruttoanlægsforslag vedr. etablering af svellestier, som drøftes, når der er modtaget en afgørelse. Hvis der opnås tilladelse inden forhandling af budget 2024-27 medgår forslaget i budgetforhandlingerne. Der er ikke afsat anlægsmidler til at etablere adgangsveje ved Jerismosestien og stien ved Niels Pedersensvej 1C, hvis der opnås overkørselstilladelser til disse. Det behandles i en parallel sag på dette udvalgsmøde.", "source_path": "data/greve/raw_dagsordener/Klima-, Teknik- og Miljøudvalget_2023-04-27T08:00:00+02:00_eda32afa-0665-466c-bdb2-78c4aa4a9075.json", "meeting_year": 2023, "meeting_month": 4, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "eda32afa-0665-466c-bdb2-78c4aa4a9075", "chunk_id": "eda32afa-0665-466c-bdb2-78c4aa4a9075_4_html_fragment_chunk1", "section_type": "html_fragment", "section_title": "Strandrensningens adgangsveje og opsamlingspladser - status", "committee": "Klima-, Teknik- og Miljøudvalget", "meeting_date": "2023-04-27T08:00:00+02:00", "case_number": "22-007906", "agenda_index": 4, "text": "til dette. Strandbeskyttelseslinjen Der er ansøgt og afventes afgørelse fra Kystdirektoratet om de nye adgangsveje og pladser langs stranden. Herunder muligheden for at udlægge svellestier på stranden som adgangsveje i stedet for køreplader. Dette gælder også ved Greve Badehotel. Kystdirektoratet kan ikke give en konkret tidsplan for afgørelserne vedrørende de nye adgangsveje og pladser. Den gamle rammedispensation på de nuværende opsamlingspladser udløb i oktober 2022. Administrationen har søgt om en ny rammedispensation den 20. maj 2022 med en forventet sagsbehandlingstid på 7 måneder. Der er endnu ikke truffet en afgørelse, men da dispensation er afgørende for, at strandrensningen kan foregå, forventes en afgørelse inden maj 2023 eller en forlængelse af den eksisterende rammedispensation. Lovgrundlag Naturbeskyttelseslovens §15. Miljøbeskyttelseslovens § 33, stk. 1. Planlovens § 35, stk. 1. Økonomiske konsekvenser Der er afsat knap 450.000 kr. i anlægsmidler til at etablere adgangsvejen ved Niels Pedersensvej 21, men da der endnu ikke er miljøgodkendelse til et opsamlingssted på dette sted, giver det ikke mening at igangsætte opgaven. Administrationen udarbejder et bruttoanlægsforslag vedr. etablering af svellestier, som drøftes, når der er modtaget en afgørelse. Hvis der opnås tilladelse inden forhandling af budget 2024-27 medgår forslaget i budgetforhandlingerne. Der er ikke afsat anlægsmidler til at etablere adgangsveje ved Jerismosestien og stien ved Niels Pedersensvej 1C, hvis der opnås overkørselstilladelser til disse. Det behandles i en parallel sag på dette udvalgsmøde. Administrationen anbefaler, at der anvendes 50.000 - 100.000 kr. til en konsulent der kan foretage beregninger af viberations- og støjbelastning ved transport med maskiner til strandrensningen. Beløbet finansieres inden for rammen til drift af veje- og grønne områder på konto til akutte forhold, ekstern rådgivning mv.", "source_path": "data/greve/raw_dagsordener/Klima-, Teknik- og Miljøudvalget_2023-04-27T08:00:00+02:00_eda32afa-0665-466c-bdb2-78c4aa4a9075.json", "meeting_year": 2023, "meeting_month": 4, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "eda32afa-0665-466c-bdb2-78c4aa4a9075", "chunk_id": "eda32afa-0665-466c-bdb2-78c4aa4a9075_5_html_fragment_chunk0", "section_type": "html_fragment", "section_title": "Overkørselstilladelser til Strandvejen i forbindelse med strandrensning", "committee": "Klima-, Teknik- og Miljøudvalget", "meeting_date": "2023-04-27T08:00:00+02:00", "case_number": "23-003919", "agenda_index": 5, "text": "Beslutning Sagen sendes tilbage jf. punkt 5. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet Resume Plan- og Udviklingsudvalget besluttede den 30. november 2021, at administrationen skal arbejde videre med etablering af tre nye opsamlingssteder og adgangsveje for bortkørsel af tang fra strandrensningen. Brugen af to af stederne: Jerismosestien og stien ved Niels Pedersensvej 1C som adgangsveje, kræver overkørselstilladelse mod Strandvejen samt anlægsinvesteringer. I sagen gives en beskrivelse af forholdene, med henblik på at udvalget beslutter, om der fortsat skal arbejdes videre med disse to adgangsveje. Indstilling Administration indstiller, at udvalget beslutter, om administrationen skal arbejde videre med behandlingen af en overkørselstilladelse fra Jerismosestien til Strandvejen på vilkår om, at krydset ombygges at udvalget beslutter, om administrationen skal arbejde videre med behandlingen af en overkørselstilladelse fra stien ved Niels Pedersensvej 1C til Strandvejen med vilkår om, at p-pladsen på Strandvejen nedlægges og der etableres en overkørsel på fortovet at administrationen udarbejder et bruttoanlægsforslag til budgetforhandlingerne for 2024-2027 på det nødvendige investeringsbehov til de valgte overkørsler. Sagsbeskrivelse Ved mødet i Plan- og Udviklingsudvalget den 30. november 2021 (pkt. 2) blev det besluttet, at administrationen skal arbejde for at etablere tre nye opsamlingssteder og adgangsveje for bortkørsel af tang fra strandrensningen. Det drejer sig om: Niels Pedersensvej 21 Niels Pedersensvej 1C Jerismosestien Se desuden dagsordenspunkter om \"Strandrensningens adgangsveje og opsamlingspladser - status\" og \"Landzonetilladelser til udlægning af køreplader til strandrensning\", som fremlægges parallelt med denne sag. I denne sag skal der tages stilling til, om der skal arbejdes videre med overkørselstilladelser til Strandvejen fra Jerismosestien og stien ved Niels Pedersensvej 1C med de vilkår det i givet fald vil kræve. Greve Kommune tillader generelt ikke flere overkørsler mod Strandvejen, da det øger risikoen for ulykker for fx cyklister. Men kommunen har som vejmyndighed mulighed for at tillade nye overkørsler og i den forbindelse at stille vilkår om forbedringer på vejen, der kan øge trafiksikkerheden. Der er allerede en overkørselstilladelse i forbindelse med adgangsvejen ved Niels Pedersensvej 21, og der er afsat en anlægsbevilling til opbygning af adgangsvej mv. Jerismosestien Jerismosestien er en smal offentlig sti, der har karakter af en sand-trampesti. Hvis stien skal kunne betjene tunge køretøjer, vil stien skulle omlægges til dette. Det vil ikke være muligt for fodgængere eller cyklister at passere forsvarligt, når vejen benyttes af tunge køretøjer til strandrensning. Se bilag 1 med gadefoto af Jerismosestien Der må forventes modstand fra de tilstødende grundejere pga. støj og utryghed som følge af tunge køretøjer Oversigtsforholdene ud til Strandvejen er dårlige på grund af højt hegn på begge sider (jf. bilag 1). Det betyder, at en traktor skal køre ud på fortov og cykelsti, før føreren kan orientere sig. Stien munder ud i et lysreguleret kryds. I dag er lyskrydset \"trebenet\", da det betjener tre veje, (Greve Strandvej mod syd, Hundige Strandvej mod nord samt Jerismosevej mod vest). Administrationen anbefaler, at lyskrydset ombygges, hvis en overkørsel fra Jerismosestien til Strandvejen skal godkendes. Lyskrydset skal således være \"firbenet\", så også trafikken fra Jerismosestien og trafik af cyklister og gående langs Strandvejen på \"vandsiden\" reguleres. Løsningen er endnu ikke projekteret, og den endelige udformning vil derfor skulle godkendes på et senere tidspunkt. Niels Pedersensvej 1C Niels Pedersensvej 1C er en smal offentlig sti, der har karakter af en grus-trampesti. Stien har før været brugt som adgangsvej for strandrensningen. Trafikken giver støjgener og utryghed for de tilstødende grundejere, og der må forventes en del modstand, som også tidligere oplevet. Hvis stien igen skal kunne betjene tunge køretøjer, bør den forbedres ved anlæg til dette. Det vil ikke være muligt for anden trafik at passere forsvarligt, når vejen benyttes af tunge køretøjer. Se bilag 1 med gadefoto af stien ved Niels Pedersensvej 1C. Oversigtsforholdene ud til Strandvejen er dårlige på grund af beplantning på begge sider. Beplantningen mod syd kan dog skæres til, så oversigtsforholdene forbedres. Stien munder ud i en parkeringslomme på Strandvejen. Administrationen anbefaler, at parkeringspladsen ud for stien nedlægges, og at der etableres en overkørsel, hvis der skal gives en overkørselstilladelse på dette sted. For begge stier gælder, at en overkørselstilladelse vil tillade tung trafik udover fortov og cykelsti ud på Strandvejen på steder, hvor der ikke er trafik i dag. Lovgrundlag Vejloven. Økonomiske konsekvenser Administrationen anbefaler, at der udarbejdes et bruttoanlægsforslag, hvis der skal arbejdes videre med brugen af Jerismosestien og Niels Pedersensvej 1C som adgangsveje for bortkørsel af tang. Bruttoanlægsforslaget vil indeholde økonomien til opbygning af begge stier, ombygning af lyskryds, nedlæggelse af parkeringslomme og etablering af overkørsler. Udgiften til dette er umiddelbart anslået til at udgøre omkring 1 - 2 mio. kr. Kommunikation Tilstødende grundejere skal orienteres. Der skal ligeledes partshøres, hvis det vurderes, at der er parter, der har en væsentlig, direkte og individuel interesse i sagens udfald. Tidsplan Hvis det besluttes, at administrationen skal arbejde videre med behandlingen af overkørselstilladelse de to steder, på vilkår om en række anlægsinvesteringer, vil de nærmere udgifter bliver anslået i et bruttoanlægsforslag til budgetlægningen for 2024-2027. Når de endelige løsninger kendes, vil administrationen behandle sagerne, herunder foretage en evt. partshøring og en naboorientering, og sagen vil blive politisk behandlet.", "source_path": "data/greve/raw_dagsordener/Klima-, Teknik- og Miljøudvalget_2023-04-27T08:00:00+02:00_eda32afa-0665-466c-bdb2-78c4aa4a9075.json", "meeting_year": 2023, "meeting_month": 4, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "eda32afa-0665-466c-bdb2-78c4aa4a9075", "chunk_id": "eda32afa-0665-466c-bdb2-78c4aa4a9075_6_html_fragment_chunk0", "section_type": "html_fragment", "section_title": "Landzonetilladelser til udlægning af køreplader til strandrensning", "committee": "Klima-, Teknik- og Miljøudvalget", "meeting_date": "2023-04-27T08:00:00+02:00", "case_number": "22-009754", "agenda_index": 6, "text": "Beslutning Sagen sendes tilbage jf. punkt 5. Fremstilling Sagsprocedure Klima-, Teknik- og Miljøudvalget. Resume Plan og Udviklingsudvalget har den 30. november 2021 besluttet, at der skal arbejdes videre med tre nye opsamlingssteder til brug for strandrensning for tang og fedtemøg. Udlægning af køreplader ved opsamlingsstederne kræver en landzonetilladelse i henhold til planlovens § 35. I sagen skal der træffes beslutning om mulig landzonetilladelse ved Niels Pedersensvej 1C og ved Jerismosestien. Indstilling Administrationen indstiller, at der meddeles landzonetilladelse til udlægning af køreplader og etablering af opsamlingsstederne på køreplader på de to placeringer ved Jerismosestien og Niels Pedersensvej 1C i henhold til det ønskede projekt, jf. planlovens § 35. Sagsbeskrivelse Greve Kommune har søgt om landzonetilladelse til udlægning af køreplader samt etableret depoter på ved Niels Pedersensvej 1C samt ved Jerismosestien. De nærmere placeringer kan ses på bilag 1 og 2. Behandlingen af landzonetilladelser ved Niels Pedersensvej 21 afventer, om der kan meddeles en miljøgodkendelse til en opsamlingsplads på dette sted. Se evt. parallel sagsfremstilling om \"Strandrensningens adgangsveje og opsamlingspladser - status\". I forbindelse med strandrensningen samles bunker af tang og fedtemøg på stranden, hvor det drypper i maksimalt 24 timer. Entreprenøren læsser herefter tang og fedtemøg op på en stor hænger og fragter det bort. For at komme hen til depoterne med en lastbil er der behov for at udlægge køreplader på det sidste stykke hen til opsamlingsstederne på stranden. Kørepladerne planlægges udlagt i sæsonen, hvor strandrensningen finder sted (maj til primo oktober) i fem måneder hvert år. Der køres i gennemsnit 20 kørsler pr. uge med store traktorer med hænger (30 tons) samt lastbiler med grab og hænger. Der er ofte tale om én samlet bortkørsel af tang, der finder sted om fredagen, og nogle uger kan det også forekomme om onsdagen. Der vil maksimalt være 100 tons tang og fedtemøg på opsamlingspladerne ad gangen, som potentielt kan give en to-meter høj bunke spredt på kørepladerne. Opsamlingspladser dimensioneres til at være 50-100 m 2 med køreplader som underlag. Det støjer når tangen læses i depot og afhentes. På to af ugens dage læsses tangen i depot og på de to andre af ugens dage afhentes tangen. Når tangen læsses i opsamlingspladsen vil det typisk støje en til tre gange i timen af ca. to til fem minutters varighed pr. gang. Støjen svarer til en traktor med ladvogn, hvor traktorens motor kører, samt hvor ladvognens lad løfter sig for at læsse af. Når tangen afhentes, vil det typisk støje en gang hver anden time af 20-40 minutters varighed pr. gang. Støjen svarer til en traktor med stor hænger, hvor traktorens motor kører og hvor grabben på hængeren arbejder. Et alternativ til grabben er en rendegraver, der læsser tangen i hængeren. Støj fra en rendegraver modsvarer støj fra en traktor. Der kan opstå lugtgener, når tangen indsamles, men lugten forsvinder hurtigt, som oftest inden det bliver lagt i bunke, da der under læsningen tilføres ilt til tangen. Ilten gør, at der ikke dannes ildelugtende svovlbakterier. Det er Greve Kommunes vurdering, at lugten fra tangen vil være den samme eller værre, hvis tangen fortsat havde ligget på stranden. I forbindelse med behandling af ansøgningen er de berørte naboer orienteret om ansøgningen og i den forbindelse er der indkommet en række bemærkninger til ansøgningen. Det er især placeringen af depoterne, der er modstand imod, der ønskes placeret et andet sted. Modstanden er størst hvor depoterne placeres ud for eller i nærheden af indsigernes ejendomme, men der er også modstand mod kørsel. Indsigelserne fremgår af bilag 3 og 4. Der er foretaget en opsamling i bilag 5. Det er administrations vurdering på baggrund af ansøgningen, at depotet og de udlagte køreplader på transportvejen tjener et væsentligt driftsmæssig formål, og at placeringen det aktuelle sted er driftsmæssig optimal og med de i miljøgodkendelsen givne vilkår ikke vil være til væsentlige gene, hverken ud fra en miljømæssig eller landskabsmæssig betragtning. Administrationen vurderer, at der kan gives landzonetilladelse, idet depoterne og kørepladerne vurderes nødvendige for strandrensningen. Tilladelsen er tidsubegrænset. Tilladelserne gives under henvisning til, at det vurderes, at det er nødvendigt at etablere foranstaltningerne for at kunne udføre en strandrensning af kysten. Tilladelsen gives under forudsætning af, at ansøger indhenter nødvendige tilladelser fra andre instanser. Lovgrundlag Planlovens § 35. Økonomiske konsekvenser Ingen økonomiske konsekvenser. Kommunikation Sagen har været i naboorientering i perioden, den 15. september 2022 til den 30. september 2022 (Jerismosestien) og den 8. september 2022 til den 23. september 2022 (Niels Pedersensvej 1C).", "source_path": "data/greve/raw_dagsordener/Klima-, Teknik- og Miljøudvalget_2023-04-27T08:00:00+02:00_eda32afa-0665-466c-bdb2-78c4aa4a9075.json", "meeting_year": 2023, "meeting_month": 4, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "eda32afa-0665-466c-bdb2-78c4aa4a9075", "chunk_id": "eda32afa-0665-466c-bdb2-78c4aa4a9075_7_html_fragment_chunk0", "section_type": "html_fragment", "section_title": "Indmeldelse i Øresundsvandsamarbejdet og deltagelse i Køge Bugt samarbejdet", "committee": "Klima-, Teknik- og Miljøudvalget", "meeting_date": "2023-04-27T08:00:00+02:00", "case_number": "23-003775", "agenda_index": 7, "text": "Beslutning 1. - 4. Anbefales. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet Resume De syv kommuner i Køge Bugt Alliancen, som arbejder sammen om at forbedre forholdene i Køge Bugt, har på et borgmestermøde anbefalet, at de seks kommunerne, der ikke allerede er medlem af Øresundsvandsamarbejdet bør melde sig ind i Øresundsvandsamarbejdet, samt at hver kommune i Køge Bugt Alliancen derudover bidrager med 50.000 kr. som en engangsudgift til alliancens arbejde. Indstilling Administrationen indstiller overfor Klima-, Teknik- og Miljøudvalget, Økonomiudvalget og Byrådet, at det besluttes, om Greve Kommune skal melde sig ind i Øresundsvandsamarbejdet med et beløb på 19.500 kr. i 2023, at det besluttes, om Greve Kommune skal afsætte 50.000 kr. i 2023 til samarbejdet i Køge Bugt Alliancen at såfremt det besluttes at bidrage til finansieringen med henholdsvis 19.500 kr. og 50.000 kr., at der besluttes kompenserende besparelser for at finansiere den ekstra bevilling inden for fagudvalgets egen ramme i 2023. at beløbet for Øresundsvandsamarbejdet for 2024 og frem indarbejdes i budgettet som en teknisk rettelse Sagsbeskrivelse Øresundsvandsamarbejdet er betegnelsen for en samarbejdsaftale mellem de danske og svenske kommuner, der omgiver Øresund, samt Länsstyrelsen Skåne. Aftalen blev indgået i 1995, og samarbejdet skal virke for et godt vandmiljø i Øresund. Samarbejdet er på regionalt plan en fortsættelse af det dansk-svenske samarbejde, som har eksisteret i over 50 år – først som Øresundsvandkomiteen (1960-1974), og siden som Øresundskommissionen (1974-1993). Borgmestrene i Køge Bugt Alliancen (Stevns, Køge, Solrød, Greve, Ishøj, Valensbæk og Brøndby) har på deres seneste møde anbefalet, at alle syv kommuner melder sig ind i samarbejdet. Stevns Kommune har det seneste år været medlem. Derudover anbefalede borgmestrene, at hver kommune skulle afsætte 50.000 kr. som et engangsbeløb til alliancens arbejde som fx kommunikationsindsats og konsulentbistand i forbindelse med alliancens modstand mod de ni kunstige erhvervsøer i Køge Bugt (Holmene) og virke for etablering af en marin naturnationalpark i Køge Bugt. Der er på nuværende tidspunkt ikke taget stilling til en eventuel finansiering udover 2023. Kommunerne i Øresundsvandsamarbejdet kan ses af bilag 1. Øresundsvandsamarbejdet er et fagligt samarbejde på tværs af Øresund med både danske og svenske kommuner involveret. Her udarbejdes rapporter over vandmiljøet, der blandt andet har fokus på, hvad der skal til for at havmiljø og dyreliv i sin helhed får det bedre. Kommunerne i Køge Bugt Alliancen har som mål at hele Øresund - også den sydlige del, som indeholder Køge Bugt, skal blive en marin naturnationalpark. Øresundsvandsamarbejdet er organiseret med en styregruppe og en arbejdsgruppe. Et samfinansieret sekretariat findes hos Københavns Kommune. Arbejdsgruppen udgøres af repræsentanter fra de danske og svenske kommuner omkring Øresund, og Lensstyrelsen Skåne. Den overordnede styregruppe består af chefer fra parternes miljømyndigheder. Øresundsvandsamarbejdets mål for Øresund er at udviklingen i Øresundsregionen sker på et bæredygtigt grundlag, så tilstanden i Øresund forbedres, at naturligt forekommende arter og de forskellige dyresamfund i Øresund bevares og deres livsbetingelser om nødvendigt forbedres, at sikre at den rekreative udnyttelse af Øresund sker under hensyn til Øresunds miljø, at udnyttelsen af Øresunds ressourcer (fx fisk og råstoffer) sker på en bæredygtig måde. Øresundsvandsamarbejdet er et fagligt samarbejde, og udtaler sig udelukkende om faglige emner på et objektivt fagligt grundlag og samarbejdet er upolitisk i sit virke. Lovgrundlag Der er ikke noget lovgrundlag for samarbejdet Økonomiske konsekvenser Greve Kommune forventes at skulle betale en engangsudgift på 50.000 kr. til Køge Bugt alliancens arbejde. Såfremt det besluttes, skal der findes kompenserende besparelser inden for fagudvalgets egen ramme i 2023. Der er ind til videre ikke påtænkt flere udgifter i forlængelse af alliancens arbejde. I forhold til Øresundsvandsamarbejdet skal parterne bidrage årligt efter følgende fordelingsnøgle, baseret på indbyggertallene i kommunen / området: < 40.000 indbyggere = 13.500 kr. 40-50.000 indbyggere = 16.500 kr. 50-60.000 indbyggere = 19.500 kr. 60.000-100.000 indbyggere = 28.000 kr. 100.000-350.000 indbyggere = 45.000 kr. > 350.000 indbyggere = 90.000 kr. Greve Kommune forventes derfor at skulle betale 19.500 kr. Såfremt det besluttes, at kommunen skal melde sig ind i Øresundsvandsamarbejdet, skal der findes kompenserende besparelser inden for fagudvalgets egen ramme i 2023. Fra 2024 og frem anbefales medlemsbidraget indarbejdet i budgettet for 2024 som en teknisk rettelse.", "source_path": "data/greve/raw_dagsordener/Klima-, Teknik- og Miljøudvalget_2023-04-27T08:00:00+02:00_eda32afa-0665-466c-bdb2-78c4aa4a9075.json", "meeting_year": 2023, "meeting_month": 4, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "eda32afa-0665-466c-bdb2-78c4aa4a9075", "chunk_id": "eda32afa-0665-466c-bdb2-78c4aa4a9075_8_html_fragment_chunk0", "section_type": "html_fragment", "section_title": "Vækst- og Erhvervspolitik 2023-2026, endelig godkendelse", "committee": "Klima-, Teknik- og Miljøudvalget", "meeting_date": "2023-04-27T08:00:00+02:00", "case_number": "23-001882", "agenda_index": 8, "text": "Beslutning 2. Taget til efterretning. Fremstilling Sagsprocedure Beskæftigelses- og Erhvervsudvalget, Klima-, Teknik- og Miljøudvalget, Økonomiudvalget og Byrådet. Resume Sagen handler om en endelig godkendelse af Vækst- og Erhvervspolitikken 2023-2026 samt de indkomne høringssvar til politikken. Den nye politik afløser den tidligere politik og indeholder fire nye, relevante pejlemærker, som understøtter Greve Kommunes vision: Naturligvis Greve – gennem helhedssyn og fællesskaber . Politikken lægges op til endelig godkendelse i byrådet sammen med de syv andre borgerettede politikker den 15. maj 2023 og vil efter en vedtagelse sætte retningen for de næste fire års vækst- og erhvervspolitik. Indstilling Administrationen indstiller, overfor Beskæftigelses- og Erhvervsudvalget anbefaler, 1. at Vækst- og Erhvervspolitik 2023-2026 godkendes. Administrationen indstiller, overfor Klima-, Teknik- og Miljøudvalget at, 2. udvalget taget Vækst- og Erhvervspolitik 2023-2026 til efterretning. Sagsbeskrivelse Sagen handler om endelig godkendelse af Vækst- og Erhvervspolitikken 2023-2026 og de indkomne høringssvar til politikken. Fagudvalget godkendte politikken til høring ved udvalgets møde den 6. februar 2023 med bemærkning om, at politikken skulle i en bredere høring: Herefter blev politikken sendt til høring i: Område MED og Lokal MED på rådhuset: Center for Børn & Familier, Center for Job & Socialservice, Center for Dagtilbud & Skoler, Center for Teknik & Miljø og Center for Politik, Organisation & Borgerservice Lokal MED på skoleområdet Bestyrelsen for Portalen Bestyrelsen for Greve Museum Bestyrelsen for ErhvervsCentret Greve Seniorrådet Der er to høringssvar til politikken: et fra ErhvervsCentrets bestyrelse og et fra bestyrelsen for Greve Museum. Derudover har Område MED i Center for Job & Socialservice og Center for Sundhed & Pleje samt Lokal MED i Center for Job & Socialservice svaret, at de ingen bemærkninger havde til politikken. De fulde høringssvar kan læses nærmere i det tredje bilag i sagen. Læseforklaring Til sagen er der vedhæftet tre bilag: Første bilag er politikken. Andet bilag er et høringsoverblik over de indkomne høringssvar og administrationens anbefaling, med eventuelt tilknyttede bemærkninger. Det tredje bilag samler alle de indkomne høringssvar til politikken. Høringssvar Det første høringssvar fra ErhvervsCentrets bestyrelse er en efterspørgsel på konkrete initiativer og indsatser i politikken. Bestyrelsens bemærkninger er relevante i den videre proces, hvor der skal arbejdes med handleplaner. Politikken er holdt på et overordnet niveau og uden konkrete tiltag. Det andet høringssvar fra bestyrelsen for Greve Museum er en efterspørgsel på turisme som et fokuspunkt i politikken. Bestyrelsens bemærkning giver ikke anledning til forslag om ændringer i politikken, da turisme ikke er et særligt indsatsområde, men at turisme anses som et erhverv på samme måde som andre brancher, og ingen brancher er særligt prioriteret i politikken. Ud fra de indkomne høringssvar indstiller administrationen til godkendelse af politikken uden nogen ændringer. Fra vision til politik Greves byråd vedtog i foråret 2022 visionen Naturligvis Greve – gennem helhedssyn og fællesskaber som afsæt for det politiske arbejde. Visionen markerer, at byrådet, borgerne og erhvervslivet samarbejder om at skabe rammer for det meningsfulde, aktive og indholdsrige liv i Greve Kommune. Visionens temaer aktivt foreningsliv, bæredygtig kommune, hverdag med indhold, velfærd i fællesskab og aktiv borgerinddragelse beskriver byrådets ønsker til, hvordan det skal være at bo, leve, gå i skole, arbejde og deltage i fritids-, idræts- og kulturlivet i Greve Kommune. Vækst- og Erhvervspolitikken tager afsæt i visionen og sætter rammen og retningen for arbejdet og indsatserne på området i Greve Kommune. Fra politik til indsatser Vækst- og Erhvervspolitikken 2023-2026 er overordnet og beskriver ikke konkrete indsatser. Administrationen vil over for Beskæftigelses- og Erhvervsudvalget løbende præsentere handleplaner for, hvordan Greve Kommune i samspil med relevante aktører vil arbejde med at udmønte politikken og opnå de ønskede effekter for virksomhederne. Alle handleplaner med mere konkrete indsatser vil tage afsæt i politikkens fire pejlemærker Rammevilkår i fokus, Tæt samarbejde om arbejdskraft, opkvalificeringer og lærlingeforløb, Grønt samarbejde om grøn vækst, Relevant vejledning for iværksætteri og nystartede virksomheder. Økonomiske konsekvenser Sagen har ingen økonomiske konsekvenser. Tidsplan De i alt otte borgerrettede politikker bliver lagt op til endelig godkendelse i byrådet den 15. maj 2023. Sagens forløb 24-04-2023 Beskæftigelses- og Erhvervsudvalget 1. Anbefales med en bemærkning om, at udvalget ønsker indført en sætning frem mod behandlingen i byrådet om, at det skal være attraktivt at besøge Greve Kommune", "source_path": "data/greve/raw_dagsordener/Klima-, Teknik- og Miljøudvalget_2023-04-27T08:00:00+02:00_eda32afa-0665-466c-bdb2-78c4aa4a9075.json", "meeting_year": 2023, "meeting_month": 4, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "eda32afa-0665-466c-bdb2-78c4aa4a9075", "chunk_id": "eda32afa-0665-466c-bdb2-78c4aa4a9075_9_html_fragment_chunk0", "section_type": "html_fragment", "section_title": "Effektivisering af vejbelysning", "committee": "Klima-, Teknik- og Miljøudvalget", "meeting_date": "2023-04-27T08:00:00+02:00", "case_number": "23-003563", "agenda_index": 9, "text": "Beslutning 1. Taget til efterretning. 2. Anbefales, i det muligheden for at anvende solceller indarbejdes. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume Klima-, Teknik og Miljøudvalget besluttede på deres møde den 17. november 2022, at administrationen skal arbejde for på sigt, at sikre en bedre lysstyring og overgang til LED mv. Sagen giver et overblik over de muligheder, der er for besparelser, modernisering af vejbelysningen samt renovering af det overordnede ledningsnet. Indstilling Administrationen indstiller, at orienteringen om muligheder for besparelser, modernisering samt renovering af vejbelysning og ledningsanlæg tages til efterretning. at administrationen udarbejder et bruttoanlægsforslag til Budget 2024-2027 om modernisering af kommunens belysningsanlæg. Sagsbeskrivelse Klima-, Teknik- og Miljøudvalget besluttede på deres møde den 17. november 2022 (pkt. 13), at administrationen skal arbejde for på sigt, at sikre en bedre lysstyring og overgang til LED mv. Administrationen fremlægger derfor en sag over de muligheder, der er for besparelser og modernisering samt det generelle behov for renovering af forhold omkring vejbelysningen. Inden for vejbelysningen skelnes der mellem lyskilder og belysningsarmaturer. Lyskilder er den type \"pære\", der sættes i belysningsarmaturet (type af lampe). Samlet kaldes det et lyspunkt. Hvis man vil skifte til en mere energivenlig lyskilde, er det ofte nødvendigt at skifte hele belysningsarmaturet (da lyskilden ikke passer til det eksisterende belysningsarmatur). Modernisering af vejbelysningen - udskiftning til LED Der kan investeres i modernisering af lyspunkter v ed at omlægge lyskilder til LED-belysning. Det må forventes at give positiv respons fra borgerne. Samtidig øges trafiksikkerheden og borgernes tryghed, fordi kvaliteten af lyset forbedres. Der kan ligeledes opnås en besparelse i elforbruget, som følge af udskiftning til LED. Greve Kommune har ca. 16.900 lyspunkter i den offentlige vejbelysning. Heraf er ca. 7.000 skiftet til LED, mens 8.900 stadig er konventionelle energikrævende lyskilder. De sidste ca. 1.000 lyspunkter er special-lyspunkter som fx lys i tunneller, på skure og i grønne områder. Kommunen har således allerede moderniseret belysningen til LED-lyskilder på en del af kommunens trafikveje, hvorved en stor besparelse allerede er opnået. Men det vurderes, at det vil være muligt at modernisere belysningen yderligere og samtidig reducere kommunens elforbrug med ca. ti procent - for en investering på omkring 5 mio. kr. alt inklusive (dækker alle omkostninger til materiel, entreprenør og rådgivning). Udvælgelsen af relevante lyspunkter kræver en grundig foranalyse, som vil tage ca. fem måneder. A dministrationen forventer, at der vil være en positiv businesscase, hvor investeringen kan betales af det reducerede energiforbrug over en årrække. Beregningen fremlægges i det foreslåede bruttoanlægsforslag. Hvis udskiftningen skal fortsættes, må det forventes, at de næste 5 mio. kr. kun vil reducere kommunens elforbrug med ca. syv procent, da de belysningsarmaturer, der bruger mest energi, er skiftet. Der er låneadgang til energirenovering (udskiftning til energirigtige lyskilder) på vejbelysningen. Moderniseringsbehov som følge af udgåede lyskilder Ud over at modernisere for at opnå elbesparelser , er kommunen tvunget til at modernisere udvalgte lyspunkter, da en del af de nuværende lyskilder udgår af produktion. EU har med udgangspunkt i at reducere energiforbruget og mindske forurening med kviksølv, fremskyndet udfasningen af gamle kviksølvholdige lyskilder. Specifikt gælder det typen \"kompaktlysrør\", som udfases helt fra februar 2023. Greve Kommune har knap 7.500 armaturer med denne type lyskilde. Som noget nyt har firmaer som erstatning iværksat fabrikation af lyskilder, som er LED-baseret og som passer ind i de eksisterende belysningsarmaturer. Erstatningslyskilderne er dog dyrere i indkøb og har et højere elforbrug, end de mest effektive LED-baserede lyskilder. Den økonomisk bedste løsning på lang sigt vil derfor være, at udskifte lyskilder med kompaktlysrør til mere effektive LED lyskilder med tilsvarende udskiftning af belysningsarmaturer. Det driftsselskab kommunen har kontrakt med, har dog stadig en del af de udgåede lyskilder på lager, men servicerer også andre kommuner med samme udfordring. Der er derfor usikkert, hvor længe det er muligt at udskifte disse lyskilder med samme type \"kompaktlysrør\". Modernisering i forhold til lysstyring Der sker en hurtig og løbende udvikling på området for styring af vej- og stibelysning. Mange producenter udvikler pt. \"smart- belysning\", som styres centralt fx i kommunen eller via en samarbejdspartner. Det er muligt at indbygge individuel lysstyring på strækninger og helt ned til en enkelt lampe - afhængigt af behov. Funktionen består af en styreenhed og små sendere på hvert lyspunkt, som kan justeres efter individuelle krav og behov. Belysningen kan være indstillet til specifikke intervaller på døgnet, og i forhold til belysningsprocent og varighed. I hver enkelt lyspunkt på en strækning kan installeres små lysfølere, som ved bevægelsessensorer kan aktivere lyspunkterne. Det betyder, at man kan dæmpe belysningen væsentligt, fx helt ned til nul til ti procent lysstyrke, når der ikke er bevægelse. Derved kan man opnå besparelser på strækninger med ringe trafik i de mørke timer. Besparelsen vurderes dog ikke at kunne finansiere en omlægning alene med det formål at kunne styre bedre. I nye belysningsarmaturer kan man indsætte denne styringsenhed, eller man kan forberede belysningsarmaturerne med en fatning til efterfølgende montering af styreenhed. Administrationen anbefaler, at der kun investeres i denne styringsenhed, hvis der udskiftes belysningsarmaturer i større sammenhængende områder. Alternativt kan man senere (når flere af kommunens lyspunkter er blevet omlagt til LED) afsætte en pulje til lysstyring. Hvis der afsættes en pulje til modernisering af vejbelysningen, kan den efterfølgende udmøntning indeholde beslutning om hvilken grad af styring, der ønskes implementeret. Behov for udskiftning af kabler Greve Kommunes kabelnet til vej- og stibelysning har en alder, hvor antallet af fejl er stigende. Mange af kablerne er lagt i samme periode da udstykningerne er sket relativt samlet i 60'erne og 70'erne. Det kan medføre, at hele strækninger mørklægges, typisk i perioder med meget nedbør, hvor vandindtrængning i kabler får dem til at kortslutte og springe sikringer i tændskabene . Der er ikke umiddelbar personfare forbundet med gamle kabler i jorden. Opståede fejl vil i højere grad påvirke trafikanter og borgere, når delstrækninger fremstår ubelyste, som følge af fejl. Der er ca. 130 km kabler i kommunen, som bør udskiftes, samt strømføringen til de dertilhørende ca. 5.000 lyspunkter til en anslået pris på samlet godt 70 mio. kr. (2021 priser). Administrationen anbefaler, at der afsættes en pulje, så en løbende udskiftningen af kablerne igangsættes. Gittermaster med luftledninger på Strandvejen Langs Strandvejen fra Hundige i nord til Karlslunde i syd er der opstillet gamle galvaniserede gittermaster. Masterne står på begge sider af Strandvejen og udgør belysning af kørebaner, cykelstier og fortove. Masterne har luftledninger, som er udsat for vejrmæssige påvirkninger og fysiske påvirkninger fra høje træer. Det er utidssvarende at opretholde elforsyning med luftledninger, og driftsmæssigt er det besværligt og fordyrende. Besparelse på driften ved en omlægning, kan dog ikke finansiere omlægningen. Udskiftning af master og lyspunkter vil på sigt give lavere drifts- og vedligeholdelses-omkostninger, bedre belysning og samtidig forskønne bymiljøet væsentligt. Ved udskiftning af de ældre gittermaster, monteres nye master med nyt belysningsarmatur og mere energirigtig lyskilde. I forbindelse med en eventuel modernisering af Strandvejen kan det være en mulighed at indtænke en modernisering af master og lyspunkter. Tændskabe Kommunen udskiftede og moderniserede i 2019/2020 en lang række tændskabe , hvorfor der på nuværende tidspunkt, ikke er behov for at afsætte en pulje til dette. Lovgrundlag Lov om offentlige veje, bekendtgørelse af lov om private fællesveje samt cirkulære om vejbelysning. Lånebekendtgørelsen § 2, stk. 1, nr. 6. Der er direkte låneadgang til udskiftning af lyskilder i vejbelysning. Økonomiske konsekvenser Administrationen anbefaler, at der udarbejdes et bruttoanlægsforslag med en pulje til renovering af vejbelysningen over de kommende år. Øvrige konsekvenser Administrationen skal bruge en del ressourcer på et evt. videre arbejde. Kommunen har ikke en ensartet praksis for drift og vedligehold af vejbelysningen på private fællesveje, som ofte har udviklet sig forskelligt gennem tiden. Der kan arbejdes med at pålægge borgerne at betale for drift og vedligehold, på private fællesveje, men det er en lang og tung proces at foretage dette arbejde, som kræver mange administrative ressourcer over flere år. Det bør desuden først vurderes, hvilke veje der skal være offentlige, og hvilke der skal være private ud fra en ensartet praksis, da det ligeledes kan have udviklet sig forskelligt gennem årene. Administrationen kan dog ikke anbefale at igangsætte et arbejde om dette på nuværende tidspunkt. Tidsplan Tidsplanen vil være afhænge af det videre arbejde.", "source_path": "data/greve/raw_dagsordener/Klima-, Teknik- og Miljøudvalget_2023-04-27T08:00:00+02:00_eda32afa-0665-466c-bdb2-78c4aa4a9075.json", "meeting_year": 2023, "meeting_month": 4, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "eda32afa-0665-466c-bdb2-78c4aa4a9075", "chunk_id": "eda32afa-0665-466c-bdb2-78c4aa4a9075_10_html_fragment_chunk0", "section_type": "html_fragment", "section_title": "Udskydelse af trafiksikkerhedsprojekt ved Hundige Bygade og Hundigevej", "committee": "Klima-, Teknik- og Miljøudvalget", "meeting_date": "2023-04-27T08:00:00+02:00", "case_number": "21-012437", "agenda_index": 10, "text": "Beslutning Godkendt. Fremstilling Sagsprocedure Klima-, Teknik- og Miljøudvalget. Resume Klima-, Teknik- og Miljøudvalget besluttede den 21. marts 2022, at trafiksikkerhedsprojektet ved Hundige Bygade og Hundigevej udskydes til 2023 grundet gravearbejder ved eventuel fjernvarmetilslutning i området. Arbejdet med anlæggelse af fjernvarme i Hundige Bygade er forsinket, og derfor anbefaler administrationen at trafiksikkerhedsprojektet udskydes med yderligere et år til 2024. Indstilling Administrationen indstiller, at trafiksikkerhedsprojektet ifm. Budgetopfølgning 1 udskydes til 2024 dvs. yderligere et år. Sagsbeskrivelse Klima-, Teknik- og Miljøudvalget besluttede på mødet den 21. marts 2022 (pkt.10), at trafiksikkerhedsprojektet ved Hundige Bygade og Hundigevej udskydes til 2023 grundet gravearbejder ved eventuel fjernvarmetilslutning i området. Projektet var oprindeligt planlagt til udførelse i 2022. Trafiksikkerhedsprojektet Trafiksikkerhedsprojektet består oprindeligt af tre anlægsprojekter og en kampagne: Forbedring af trafiksikkerheden på Hundige Bygade med bump, hævede flader, forlængelse, fortov og option om ny belægning. Sikker krydsning af Hundigevej. Afmærkning af krydset Godsvej/Hundigevej. Adfærdskampagne udarbejdet i samarbejde med Hundige Lilleskole. Anlægsprojekternes placering fremgår af bilag 1. Anlægsprojektet med afmærkning af krydset Godsvej/Hundigevej (jf. pkt. C) er gennemført i 2022. Adfærdskampagnen (jf. pkt. D) er udarbejdet i samarbejde med Hundige Lilleskole, men den iværksættes først, når de to anlægsprojekter (jf. pkt. A og B) står færdigt. Anlægsprojektet på Hundige Bygade (jf. pkt. A) omfatter syv bump, en hævet flade og forlængelse af fortov samt option om ny belægning på fortov og vejbane. Udskydelsen af projektet skyldes, at Greve Fjernvarme Amba tilbage i starten af 2022 meddelte, at de ville vente med at tilbyde fjernvarme til beboerne på Hundige Bygade, hvis trafiksikkerhedsprojektet blev gennemført i 2022. Dette ville højst sandsynligt resultere i, at de potentielle fjernvarmekunder fandt andre alternativer, og derved ville der være endnu mindre grundlag for, at der kunne anlægges fjernvarme i Hundige Bygade i fremtiden. Samtidig var det administrationens vurdering, at hvis anlægsprojektet på Hundige Bygade blev udskudt, så ville det også være hensigtsmæssigt at udskyde anlægsprojektet med sikker krydsning af Hundigevej (jf. pkt. B), da kommunen vil bruge færre midler til rådgiver samt opnå en bedre pris med et samlet udbud. Anlæggelse af fjernvarme i Hundige Bygade I 2022 blev der opført en del nye boliger på Hundige Bygade, og Greve Fjernvarme Amaba ønsker at anlægge fjernvarme til nybyggeriet. Samtidig er Greve Fjernvarme Amba i gang med at forberede en samlet konvertering af varmeforsyningen i Greve Kommune, og de har tilbudt at hele Hundige Bygade kan indgå i første fase af deres planlægning for udrulning af fjernvarme i kommunen. Greve Fjernvarme Amba er blevet forsinket med projektet i forhold til den oprindelige tidsplan. Greve Fjernvarme Amba forventer pt., at alle boliger er tilsluttet inden udgangen af 2023. Det anbefales derfor at udskyde de to trafiksikkerhedsprojekter yderligere. Lovgrundlag Loven om offentlige veje og varmeforsyningsloven. Økonomiske konsekvenser Trafiksikkerhedsprojektet ved Hundige Bygade og Hundigevej er budgetlagt i 2023. Arbejdet med anlæggelse af fjernvarme i Hundige Bygade er yderligere forsinket ,og administrationen anbefaler, at projektet udskydes med yderligere et år til 2024. Periodeforskydningen sker ifm. budgetopfølgning 1 (BO1) og indarbejdes i investeringsplanen for Budget 2024-27. Administrationen forventer ikke, at rådgiver vedstår dens tilbud fra 2021. Hvis anlægsprojekterne ikke kan holdes inden for den økonomiske ramme, fremlægger administrationen sagen til fornyet politisk behandling. Øvrige konsekvenser Beboere på vejen og skolerne (ansatte, forældre og elever) har været inddraget i processen, og nogle lærer og elever er inddraget i arbejdet med adfærdskampagne. Der kan være en utilfredshed fra beboere eller skolerne med den yderligere udskydning af trafiksikkerhedsprojektet ved Hundige Bygade og Hundigevej. Dog skal dette opvejes mod, at beboere, der bor Hundige Bygade, bliver tilsluttet fjernvarme inden for den nærmeste fremtid og at et helt nyt trafiksikkerhedsprojekt ikke etableres lige inden et stort gravearbejde på vejen. Administrationen arbejder på at indgå en aftale med rådgiver i forhold til kampagnearbejdet i 2024. Kommunikation Administrationen vil ved en udskydelse af de to anlægsprojekter orientere beboerne på vejen om projektets udskydelse. Derudover vil skolerne bliver orienteret herom. Tidsplan Primo januar 2024: Udsendelse af udbud for trafiksikkerhedsprojekter (Hundige Bygade og Hundigevej). Maj - juli 2024: Anlægsarbejde på Hundige Bygade og Hundigevej. Primo august 2024: Kampagne for trafikadfærd på Hundige Bygade samtidig med trafiksikkerhedsprojekter står færdige.", "source_path": "data/greve/raw_dagsordener/Klima-, Teknik- og Miljøudvalget_2023-04-27T08:00:00+02:00_eda32afa-0665-466c-bdb2-78c4aa4a9075.json", "meeting_year": 2023, "meeting_month": 4, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "eda32afa-0665-466c-bdb2-78c4aa4a9075", "chunk_id": "eda32afa-0665-466c-bdb2-78c4aa4a9075_11_html_fragment_chunk0", "section_type": "html_fragment", "section_title": "Offentlige toiletter, revideret scenarie for besparelse", "committee": "Klima-, Teknik- og Miljøudvalget", "meeting_date": "2023-04-27T08:00:00+02:00", "case_number": "23-000698", "agenda_index": 11, "text": "Beslutning 1. Taget til efterretning 2. Godkendt Torben Hoffmann (V) undlader. Fremstilling Sagsprocedure Klima-, Teknik- og Miljøudvalget Resume Det skal besluttes, hvordan besparelsen på de offentlige toiletter skal udmøntes i 2023. Med denne sag redegøres for de økonomiske forhold, udvalget har ønsket belyst, så der kan træffes beslutning i sagen. Indstilling Administrationen indstiller, at udvalget tager omkostninger forbundet med nedlæggelser og overdragelse af de stationære offentlige toiletter og stykpris for mobile toiletter i sommersæsonen til efterretning. at realiseringen af besparelser for de offentlige toiletter udmøntes ved, a) at de stationære offentlige toiletter ved Niels Pedersensvej og Karlslunde Aktiestykke fjernes b) at der indgås dialog med Karlslunde Hallerne og Mosede Havn om overtagelse af toiletterne på disse lokationer c) at der opstilles mobile toiletter på to lokationer med to toiletter på hver lokation ved Greve Badehotel og Karlslunde Aktiestykke. Sagsbeskrivelse Byrådet godkendte den 3. oktober 2022 (pkt. 9) i forbindelse med godkendelse af budget 2023-2026 en besparelse på 195.000 kr. om året ud af det samlede driftsbudget på 296.000 kr. ved, at der i 2023 skal kigges på det samlede område med fokus på færre men bedre toiletter. Det besluttede budgetskema er vedlagt som bilag. Klima-, Teknik- og Miljøudvalget sendte den 9. februar 2023 (pkt. 6) et forslag om realisering af de vedtagne besparelser på de offentlige toiletter tilbage til administrationen, for at få belyst omkostninger forbundet med nedlæggelse og overdragelse af alle stationære offentlige toiletter samt stykpris for opstilling af mobile toiletter i sommersæsonen. De stationære offentlige toiletter For toiletterne ved henholdsvis Mosede Havn og Karlslunde hallerne er der mulighed for at tilbyde Mosede Havn og KIF (Karlslunde Idrætsforening), at de kan overtage toiletterne. KIF har tidligere henvendt sig til administrationen om, at de gerne vil i dialog omkring en evt. overtagelse. Administrationen vil derfor, hvis det besluttes politisk, påbegynde en dialog med Mosede Havn og KIF, for at afsøge mulighederne for at de overtager bygningerne. Såfremt toiletbygninger overtages, vil det ikke medføre engangsomkostninger til fx aflukning. Ved Niels Pedersensvej er der i alt fire toiletter (to til hvert køn) og håndvask. Ved Karlslunde Aktiestykke er der ét handicaptoilet, fem dametoiletter, to herretoiletter og urinalrende med plads til fire personer. I alt nedlægges således 11 toiletter samt en urinalrende ved at nedlukke de to bygninger. Ved fjernelse af de offentlige toiletter vil der ske en nedrivning af bygningen og opfyld af kloakledninger grundet risikoen for rotter. Engangsomkostningerne for at fjerne de to foreslåede offentlige toiletter er anslået til samlet ca. 0,8 mio. kr. Dette fordeler sig med ca. 0,35 mio. for toilettet ved Karlslunde Aktiestykke og ca. 0,45 mio. kr. for toilettet på Niels Pedersensvej. Ved Niels Pedersensvej udgør toiletbygningen en del af en støttemur ind mod naboen, som fortsat skal sikres. Det betyder, at der kan opstå uforudsete udgifter til dette. Det skal desuden bemærkes, at det ikke kan betale sig at renovere toiletterne ved Karlslunde Aktiestykket, da de er i for ringe stand, mens at en renovering af toilettet ved Niels Pedersensvej anslås at udgøre ca. 0,3 mio. kr. Når det er besluttet hvilke toiletbygninger der skal fjernes og om andre kan overdrages, vender administrationen tilbage med en separat sag om frigivelse af anlægsbevilling til at dække udgifterne. Udgiften vil fx skulle dækkes af Genopretningspuljen på bygningsområdet. Mobile toiletter Der har hidtil været opstillet mobile toiletter i sommersæsonen fra d. 26. juni til d. 28. august ved henholdsvis Granhaugen, Spurvestien og Greve Badehotel. Administrationen har undersøgt omkostningen for opstilling, leje, rengøring og nedtagning af de mobile toiletter i pågældende periode. Stykprisen pr. toiletkabine vurderes til at være ca. 15.000 kr. til leje, transport og slamslugning i perioden. Dertil kommer en udgift på rengøring på ca. 23.000 kr. pr. lokation med op til fire toiletter pr. lokation. Priserne har ikke været i udbud, men er fremkommet ved at spørge eksisterende leverandør af rengøringen og kommende leverandør på drift af grønne områder. Da budgettet skal reduceres til 110.000 kr. er det derfor administrationens vurdering at det er muligt at opstille mobiltoiletter på to lokationer med to toiletter pr. lokation i perioden svarende til en udgift på ca. 106.000 kr. For at sikre en geografisk spredning af toiletfaciliteter foreslås det, at toiletterne stilles på: Greve Badehotel (to stk.) Karlslunde Aktiestykke (to stk.) Lovgrundlag Udbudsloven og bygningsreglementet. Økonomiske konsekvenser De årlige omkostninger for Greve Kommunes offentlige toiletter fordelte sig i 2022 som følger: Løbende forbrugsudgifter – 50.000 kr. Renhold af toiletter ved Karlslunde hallerne – 94.000 kr. Renhold af toilet ved Mosede havn – 36.000 kr. Renhold af toilet ved Niels Pedersensvej – 36.000 kr. Renhold af toilet ved Karlslunde Aktiestykke – 36.000 kr. Opstilling, rengøring og nedtagning af mobile toiletter ved Granhaugen (to stk.), ved Greve Badehotel (to stk.) og ved Spurvestien (et stk.) – 44.000 kr. Den anbefalede model vurderes at medføre en årlig besparelse på 195.000 kr. og inkluderer: Lukning af de stationære offentlige toiletbygninger ved Karlslunde Aktiestykke og Niels Pedersensvej Overdragelse af toiletbygningerne ved Karlslunde Hallerne og Mosede havn Opstilling af mobile toiletter ved Greve Badehotel (to stk.) og Karlslunde Aktiestykke (to stk.) Kommunikation Administrationen vil efter politisk behandling afsøge muligheden for at overdrage toiletbygningerne ved Karlslunde hallerne og Mosede Havn til KIF og Mosede Havn. Alternativt vil de indgå i den kommende sag at disse to toiletter ligeledes bliver afproppet og enten frostsikret eller fjernet. Opfølgning på dette vil blive forelagt udvalget. Tidsplan Juni/juli 2023 – Opstilling af mobile toiletter. August 2023 – Nedtagning af mobile toiletter.", "source_path": "data/greve/raw_dagsordener/Klima-, Teknik- og Miljøudvalget_2023-04-27T08:00:00+02:00_eda32afa-0665-466c-bdb2-78c4aa4a9075.json", "meeting_year": 2023, "meeting_month": 4, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "eda32afa-0665-466c-bdb2-78c4aa4a9075", "chunk_id": "eda32afa-0665-466c-bdb2-78c4aa4a9075_12_html_fragment_chunk0", "section_type": "html_fragment", "section_title": "Klimastrandvej - indhentning af tilbud på foranalyse", "committee": "Klima-, Teknik- og Miljøudvalget", "meeting_date": "2023-04-27T08:00:00+02:00", "case_number": "22-006272", "agenda_index": 12, "text": "Beslutning 4. Anbefales. Fremstilling Sagsprocedure Klima-, Teknik og Miljøudvalget, Økonomiudvalget og Byrådet Resume På Byrådsmødet den 5. september 2022, blev indholdet i en foranalyse for en klimastrandvej fastlagt, og det blev besluttet at bede tre rådgivere om at give pris på forundersøgelsen. Der mangler dog forventeligt ca. 250.000 kr. for at gennemføre udbud og få udarbejdet en foranalyse. Opgaven der sendes i udbud beskrives hermed, herunder to muligheder for at tilpasse opgaven til budgettet. Supplerende dagsorden Økonomiudvalget sendte den 27. marts 2023 (pkt. 26) sagen tilbage til Klima-, Teknik- og Miljøudvalget med henblik på at undersøge, om de kan finde finansiering til at gennemføre behovsanalysen for p-pladser. Administrationen har nu fået et samlet tilbud på både behovsanalysen og analysen (jf. bilag 2). Den samlede udgift udgør jf. vedlagte tilbud og beskrivelse af opgaven, 345.000 kr. Rådgiveren har forklaret den noget billigere pris med, at de allerede kender opgaven og gennem det hidtidige forløb har sat sig ind i de mange baggrundsoplysninger. De har derfor ikke de samme forventede opstartsudgifter. Rådgiveren vil tilstræbe at nå at levere den ønskede analyse inden midten af august, så materialet evt. kan indgå i budgetforhandlingerne. Administrationen indstiller: 4. at tilbud og opgavebeskrivelse (jf. bilag 2) tiltrædes, således at behovsanalysen for p-pladser og vendepladser indgår i den samlede analyse Indstilling Administrationen indstiller, at behovsanalysen for p-pladser og vendepladser på 75.000 kr. kan udgå af analysearbejdet at vedlagte bilag 1 med beskrivelse af opgaven tiltrædes at der spares 150.000 kr. ved ikke at udbyde foranalysen, men tildele opgaven direkte. Sagsbeskrivelse Forligsgruppen har afsat 350.000 kr. i budgettet for 2023 til at få udarbejdet foranalyse for en klimastrandvej. På Byrådsmødet den 5. september 2022 blev det besluttet, at foranalysen omfatter følgende: Behovsanalyse Ideskitse og anlægsoverslag for: 2- til 1-spor mod nord implementering af behovsanalysens forslag bredere cykelsti og fortov grønne områder og torvepladser mv. Der indhentes tilbud på ovenstående. Behovsanalysen fra tre forskellige firmaer. Der ønskes en samlet pris og at punktet nedbrydes, så man kan plukke i det, svarende til det afsatte beløb. Administrationen anbefaler, at behovsanalysen (for yderligere p-pladser og vendepladser) på anslået 75.000 kr. udelades. I stedet skal den valgte rådgiver jf. pkt. 2 \"implementering af behovsanalysens forslag\" selv beskrive, hvor de anbefaler, der skal etableres vendepladser og p-pladser ud fra deres faglige vurdering og erfaring. Administrationen har indgået aftale med rådgiverfirmaet Cowi A/S om udarbejdelse af udbudsmateriale og gennemførelse af udbud. En indledende beskrivelse af det, der udbydes, kan ses i bilag 1. Bemærk at behovsanalysen for yderligere vendepladser og p-pladser ikke indgår i beskrivelsen. Udarbejdelse af udbudsmateriale og gennemførelse af udbud, så der indhentes tre tilbud på arbejdet med foranalysen koster ca. 150.000 kr. Til orientering er det muligt ikke at udbyde opgaven, da det afsatte beløb til opgaven er under beløbsgrænsen iht. udbudsloven. Derved kan Greve Kommune spare 150.000 kr. til udbudsmaterialet, og bede f.eks. Cowi A/S om at udarbejde idéskitser og anlægsoverslag for de fire delelementer, som jf. Cowi A/S overslag koster ca. 325.000 kr. Cowi har også tidligere gennemgået baggrundsmateriale i sagen og deltaget på den første drøftelsessag i Klima-, Teknik- og Miljøudvalget den 2. juni 2022 om indholdet i en forundersøgelse af en klimastrandvej. Cowi A/S har derfor allerede stor baggrundsviden om opgaven. Som det fremgår af ovenstående, vil det afsatte budget på 350.000 kr. ikke række til udarbejdelse af både udbudsmateriale og delanalyser, med mindre der indhentes et meget lavt tilbud fra et andet rådgiverfirma. Administrationen anbefaler derfor, at opgaven ikke udbydes men at tildele opgaven direkte, og derved spare de 150.000 kr. Lovgrundlag Budgetforliget 2022-2025 Vejloven Udbudsloven Risikostyringsplan for stormflod for Greve Kommune 2021-2027 Helhedsplan for Strandvejsområdet Økonomiske konsekvenser Der er afsat 350.000 kr. i 2023 til analyser for klimastrandvejen. Skal opgaven for den samlede foranalyse med de fire delelementer udbydes, koster det ca. 150.000 kr. at udarbejde udbudsmaterialet og gennemføre udbuddet. Når tilbuddene kommer ind, kendes prisen for foranalysen med idéskitser og anlægsoverslag på de valgte delelementer. I Greve Kommunes Økonomiske politik, står der om konkurrenceudsættelse af tjenesteydelser: \"Greve Kommune vurderer løbende om tjenesteydelser som udføres af private leverandører for såvel administration som borgere med fordel kan konkurrenceudsættes med henblik på bedre pris eller bedre opgaveløsning\". Hvis udvalget beslutter, at Cowi A/S skal udarbejder delanalyserne, uden at udbyde opgaven, spares der ca. 150.000 kr., som udbuddet koster. Cowi A/S har tidligere givet en overslagspris på udarbejdelse af de fire delanalyser på 325.000 kr. Da det koster en del at få konkurrenceudsat opgaven, anbefaler administrationen, at opgaven tildeles direkte. Tidsplan Foranalysen forventes at blive gennemført i 2023. Sagens forløb 20-03-2023 Klima-, Teknik- og Miljøudvalget 1.-3. anbefales 27-03-2023 Økonomiudvalget Økonomiudvalget besluttede at sende sagen tilbage til udvalget med henblik på at Klima-, Teknik- og Miljøudvalget undersøger, om de kan finde finansiering til at gennemføre behovsanalysen for p-pladser (pk 1). Afbud: Marc Genning (V) 17-04-2023 Byråd 2022-2025 Beslutning ikke frigivet", "source_path": "data/greve/raw_dagsordener/Klima-, Teknik- og Miljøudvalget_2023-04-27T08:00:00+02:00_eda32afa-0665-466c-bdb2-78c4aa4a9075.json", "meeting_year": 2023, "meeting_month": 4, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "eda32afa-0665-466c-bdb2-78c4aa4a9075", "chunk_id": "eda32afa-0665-466c-bdb2-78c4aa4a9075_13_html_fragment_chunk0", "section_type": "html_fragment", "section_title": "Opdatering af tiårsplan for bygningsoptimering af dagtilbud og skoler", "committee": "Klima-, Teknik- og Miljøudvalget", "meeting_date": "2023-04-27T08:00:00+02:00", "case_number": "22-006033", "agenda_index": 13, "text": "Beslutning 1.-3. Anbefales Fremstilling Sagsprocedure Skole-, Børne- og Ungeudvalget, Klima-, Teknik- og Miljøudvalget, Økonomiudvalget og Byrådet. Resume Byrådet godkendte den 20. juni 2022 en tiårig rækkefølgeplan for bygningsoptimering af dagtilbud og skoler, samt afsatte midler til rækkefølgeplanen i budget 2023-26. Administrationen fremlægger hermed en opdatering af rækkefølgeplan med baggrund i en risikoanalyse af de mest kritiske bygninger. Byrådet skal godkende at den opdaterede rækkefølgeplan indgår i forhandlingerne af budget 2024-27. Indstilling Administrationen indstiller overfor Klima-, Teknik- og Miljøudvalget, Skole-, Børne- og Ungeudvalget, Økonomiudvalget og Byrådet at: 1. at den opdaterede rækkefølgeplan indgår i budgetforhandlingerne for budget 2024-27, således at der søges om midler til renovering af de kritiske bygningsdele, samt en pulje til pilotprojekter til indretning af læringsmiljøer på skolerne omfattet af rækkefølgeplanen. 2. at administrationen indarbejder nye midler i rækkefølgeplanen i 2025-26, svarende til de beløb som nu er anvendt til akutte renoveringer af skoler i 2023-24, og som udgør 59,7 mio. kr. 3. at der ikke udarbejdes bruttoanlægsforslag til budget 2024 om foranalyse af Damagerskolen, Holmeagerskolen og Brogården, som ellers planlagt. Sagsbeskrivelse Den ti årige rækkefølgeplan for dagtilbud og skoler indgik i forhandlingerne for budget 2023-26 med baggrund i bruttoanlægsforslaget (jf. bilag 1). Af bruttoanlægsforslaget fremgik det, at der var behov for at afsætte op imod 100 mio. kr. om året i ti år fra 2025 og frem, til at renovere de resterende skoler i rækkefølgeplan, som er Arenaskolen, Krogårdsskolen, Tune Skole, Damagerskolen og Holmeagerskolen, samt daginstitutionerne Strandhuset og Prinsesseparken og klub Brogården. Byrådet afsatte i budget 2023-26 i alt 88 mio. kr. til rækkefølgeplanen, heraf 8 mio. kr. til Tune skole i 2023, og 80 mio. kr. i alt i 2025-26 primært til Arenaskolen og Krogårdsskolen. Arenaskolen og Krogårdsskolen er der udarbejdet foranalyser på. Tune Skole, der er ved at blive udarbejdet revideret foranalyse på, som forventes fremlagt i Byrådet den 19. juni 2023. Byrådet behandlede den 17. april 2023 (pkt. 7 og pkt. 18) projekter om akutte renoveringer af skoler. Der resterer derfor nu kun 20,3 mio. kr. af de afsatte 80 mio. kr. i 2025-2026. Administrationen vurderer derfor, at der er behov for at genbesøge rækkefølgeplanen med baggrund i en række kritiske forhold på skolerne og dagtilbuddene, som kort beskrives nedenfor. Risikoanalyse af skoler i rækkefølgeplanen Administrationen vurderer, at der er en del kritiske forhold på skolerne, som skal adresseres i budgettet. Ikke alle beløb er estimeret og er derfor på nuværende tidspunkt alene overslag. De kritiske forhold er oplistet efter, hvor stor risiko der er for at skaden opstår, hvis den ikke allerede er opstået. Samt hvor store konsekvenser det har, ikke at reparere skaden. Uddybet beskrivelse af risikoanalyse er vedlagt (jf. bilag 2). På skolerne er der følgende kritiske forhold: 1. Meget kritiske: Krogårdsskolen - tagrenovering etape 2 . Som beskrevet i sag om tagrenovering af Krogårdsskolen etape 1 er der også behov for en tagrenovering af udskolingen. Sagen forventes at udgøre ca. 40 mio. kr. som den første etape. Holmeagerskolen - tagrenovering af hal . Der er igangsat foranalyse af projektet. Ca. 7 mio. kr. Tune Skole - Lunden . Der er i gangsat revision af foranalyse, som forventes fremlagt for Byrådet den. 19. juni 2023. 2. Mellem kritiske: Arenaskolen – vandindtrængning primært i SFO og indskolingsfløj . Damagerskolen – manglende ventilation. Det anbefales at der afsættes midler til screening af bygningen for at finde mulige løsninger. Pilotprojekter til indretning der understøtter læringsmiljøer . Det anbefales, at der udarbejdes et forslag til en pulje til pilotprojekter, hvor nye indretninger, der kan understøtte nye læringsmiljøer afprøves, herunder hensyn til børn med specialbehov. Kirkemosegård - pavilloner. Pavillonernes indeklima er endnu ikke berørt af det, men der er skimmelsvamp under pavillonerne, som løbende tjekkes. Det foreslås der afsættes midler til at analysere på løsninger for pavillonerne i sammenhæng med behov for resten af specialundervisningsområdet ihht. specialanalysen. 3. Ikke på nuværende tidspunkt kritiske: Manglende foranalyser af Holmeagerskolen og Damagerskolen . Administrationen foreslår at foranalyser udskydes og der i stedet ses på ovenstående kritiske punkter på skolerne. Faglokaler på skoler. Der er gennemført de mest kritiske tiltag på skolerne. Dog mangler der faglokaler på Tune Skole Lunden, som beskrives nærmere i den opdaterede foranalyse, som fremlægges for Byrådet den 19. juni 2023. Risikoanalyse af dagtilbud og klub i rækkefølgeplanen På dagtilbud- og klubområdet er der følgende kritiske forhold: 1. Meget kritiske: Renovering af daginstitutionerne Strandhuset, Eriksminde og Prinsesseparken . Alle tre daginstitutioner har meget slidte klimaskærme især facader. Det foreslås at der afsættes midler til foranalyse af daginstitutionerne, herunder muligheder for kapacitetsudvidelse, hvis der er behov i befolkningsprognosen. 2. Mellem kritiske: Brogården - stalde . Det vurderes, at staldene ikke kan renoveres så de kan leve op til gældende standarder for dyrehold i bygningsreglement. Derfor foreslås det, at der indtil videre ikke sker yderligere på Brogården end at situationen overvåges. Lovgrundlag Bygningsreglement og arbejdsmiljølovgivning. Økonomiske konsekvenser Indstillingen har ingen økonomiske konsekvenser. Dog udarbejdes der et revideret bruttoanlægsforslag for rækkefølgeplanen med ovenstående elementer indarbejdet, som prioriteringer til budgetårene 2024-27. Øvrige konsekvenser De kritiske vedligeholdelsesopgaver medfører at der opstår mange akutte skader på bygningerne, som søges løst så godt som muligt indenfor de afsatte driftsmidler. Især vandindtrængning medfører dog risiko for at der opstår skimmelsvamp, som hvis ikke håndteret kan medføre dårligt indeklima. Det vil ofte være svært at vurdere omfanget af skimmelsvamp før der åbnes op for bygningerne. Viser indeklimaprøver at lokalers indeklima ikke er sundhedsmæssig forsvarlig kan det medføre at lokaler må lukkes, hvis der ikke er finansiering til renovering. Kommunikation De løbende problemer der opstår på bygningerne kræver at der tales med bygningernes brugere. Nogen brugere kan blive bekymret for deres sundhed, og ønske at der kommer undersøgelser af indeklimaforholdene, som kan skabe pres på driftsbudgettet. Tidsplan Budgetforslagene udarbejdes til budgetforhandlingerne for 2024-27 og vil derfor udsendes i august. Sagens forløb 25-04-2023 Skole-, Børne- og Ungeudvalget 1.-3. Godkendt", "source_path": "data/greve/raw_dagsordener/Klima-, Teknik- og Miljøudvalget_2023-04-27T08:00:00+02:00_eda32afa-0665-466c-bdb2-78c4aa4a9075.json", "meeting_year": 2023, "meeting_month": 4, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "eda32afa-0665-466c-bdb2-78c4aa4a9075", "chunk_id": "eda32afa-0665-466c-bdb2-78c4aa4a9075_14_html_fragment_chunk0", "section_type": "html_fragment", "section_title": "Udbud af daginstitution ved Greve Borgerhus", "committee": "Klima-, Teknik- og Miljøudvalget", "meeting_date": "2023-04-27T08:00:00+02:00", "case_number": "23-003630", "agenda_index": 14, "text": "Beslutning 3.-7. Anbefalet, idet der i udbuddet skal indarbejdes krav om løsninger for vedvarende energi (herunder solceller), samt krav til bæredygtighed med fokus på at vælge bæredygtige materialer og sikre en rationel drift, så vidt det er muligt. Der skal desuden indtænkes multifunktionelle løsninger i byggeriet, så det så vidt muligt imødekommer ønsker beskrevet i bilag 2 om sambrug omkring lokaler i daginstitutionen. Fremstilling Sagsprocedure Skole-, Børne-, og Ungeudvalget, Plan-, og Tryghedsudvalget, Kultur- og Fritidsudvalget, Klima-, Teknik- og Miljøudvalget, Økonomiudvalget og Byrådet. Resume Sagen indeholder udbudsmateriale for opførelse af en ny daginstitution ved Greve Borgerhus i Greve Midt. Byrådet skal tage stilling til byggeprogram, udbudskriterier, planprincipper og frigivelse af anlægsbevilling. Beslutningen sikrer, at byggeprogrammet kan sendes i udbud, så der kan findes en totalentreprenør til opførelse af daginstitutionen. Indstilling Administrationen indstiller overfor Skole-, Børne- og Ungeudvalget 1. at det pædagogiske byggeprogram jf. bilag 1, med enkelte præciseringer godkendes Administrationen indstiller overfor Plan- og Tryghedsudvalget 2. at planprincipperne i bilag 3 godkendes som udgangspunkt for en ny lokalplan Administrationen indstiller overfor Klima-, Teknik- og Miljøudvalget: 3. at udbudskriterierne godkendes og at administrationen bemyndiges til at godkende valg af totalentreprenør i henhold til de udbudskriterier, der er fremlagt i sagen, 4. at den reviderede tidsplan tages til efterretning, 5. at rådighedsbeløbet på projektet forøges med 3,970 mio. kr. finansieret af puljen til prisstigninger, hvor midlerne allerede er reserveret, jf. Byrådsbeslutning den 12. december 2022 (punkt 29). 6. at der meddeles anlægsbevilling på i alt 56,116 mio. kr. til totalentreprisen, og at dette finansieres af det til formålet afsatte rådighedsbeløb. 7. at der til juni 2023 fremlægges en særskilt sag med en indstilling om vejadgang til daginstitutionen, hvor der også tages stilling til eventuelt behov for tillægsbevilling. Administrationen indstiller overfor Kultur- og Fritidsudvalget: 8. at sagen tages til efterretning. Sagsbeskrivelse Byrådet besluttede den 12. december 2022 (pkt. 29), at der skal opføres en ny daginstitution i to plan ved siden af Greve Borgerhus i Greve Midt. Administrationen har i samarbejde med rådgiverfirmaet NIRAS og NOVA5 arkitekter udarbejdet et byggeprogram for en ny integreret daginstitution til 150 børn beliggende ved Greve Borgerhus, med plads til fire børnehavegrupper á 22 børn og fire vuggestuegrupper á 15 børn. I byggeprogrammet stilles der bl.a. krav til, at bygningen skal være robust og kunne holde til at mange bruger den, og byggeriet skal være enkelt at vedligeholde. Det skal desuden være funktionelt fleksibelt, så det kan tilgodese eventuelle ændringer i de pædagogiske tendenser, samt mulighed for sambrug af lokaler mellem Borgerhuset og den nye daginstitution. Byggeprogrammet er udviklet i samarbejde med pædagogisk personale og faglige konsulenter i Greve Kommune, og tager afsæt i det fælles pædagogiske byggeprogram, som Skole- og Børneudvalget godkendte den 26. august 2021 (pkt. 11), og et tekniske byggeprogram, som Teknik- og Miljøudvalget godkendte den 23. august 2021 (pkt. 11), og beskriver Greve Kommunes ønsker, ambitioner og krav i forbindelse med fremtidige daginstitutioner. I byggeprogrammet er der foretaget få ændringer, hvor enkelte afsnit er blevet foldet yderligere ud samt tilpasset dette projekt (Jf. bilag 1). Administrationen har været i dialog med Fritidsrådet og Brugerrådet af Greve Borgerhus med fokus på områdets udearealer, trafikale forhold, samt mulighed for fælles brug af lokaler i den nye bygning og i Borgerhuset. I udbudsmaterialet er der vedlagt en beskrivelse af Greve Borgerhus og anvendelsen af huset, samt brugernes forslag til fælles brug af den nye daginstitution og Borgerhusets arealer. (Jf. bilag 2). I det videre arbejde med byggeprojektet vil der fortsat være inddragelse af interessenter, samt involvering af fagligt pædagogisk personale. Udbudskriterier Byggeprogrammet udbydes i totalentreprise, hvilket betyder, at bygningsopgaven tildeles én entreprenør, der forestår projektering af det endelige byggeri på baggrund af byggeprogrammet og opførelse frem mod et nøglefærdigt byggeri. Projektet udbydes efter proceduren ”udbud med forhandling\". Der prækvalificeres fire totalentreprenører efter EU-udbudsreglerne på baggrund af relevante referencer og erfaringer med byggeprojekter af tilsvarende karakter i indhold og størrelse – dvs. daginstitutioner eller tilsvarende byggerier, og tilsvarende arbejdsformer og økonomiske nøgletal. I udvælgelse af totalentreprenørerne indgår tilsvarende krav til referencer og erfaring fra de tilknyttede rådgivere. Udbudsmaterialet udsendes i forbindelse med prækvalifikationen. Ved evalueringen af tilbuddene vil der blive anvendt en pointmodel, hvor tilbuddene bedømmes på følgende underkriterier: Pris, organisation og kompetencer, procesbeskrivelse og projekt. Administrationen indstiller, at administrationen bemyndiges til at godkende valg af totalentreprenør i henhold til nedenstående udbudskriterier: Point fra omregningen af priser ganget med 30 % Point fra bedømmelsen af organisation og kompetencer ganget med 10 % Point fra bedømmelsen af procesbeskrivelse ganget med 10 % Point fra bedømmelsen af projektet ganget med 50 % Kontrakten tildeles til den tilbudsiver , som har den højeste samlede pointscore. Kriteriet ”pris” evalueres efter bilag 5. Der accepteres ikke tilbud med en samlet tilbudssum, der er lavere end 39 mio. kr. For tilbud højere end 42 mio. kr. fratrækkes 4,0 point pr. 1,0 mio. kr. ned til 0 point, som gives for tilbud på 43 mio. kr. Der accepteres ikke tilbud med en samlet tilbudssum, der er højere end 43 mio. kr. Samtlige tilbudsgivere, som afleverer et konditionsmæssigt tilbud, vil modtage et engangsvederlag på 200.000 kr. Vederlaget modregnes ikke i den vindende entreprenørs honorar for den videre projektering. I forbindelsen med tilbudsevalueringen er der nedsat en bedømmelseskomité bestående af repræsentanter fra Greve Kommune bistået af eksterne rådgivere og specialister i nødvendigt omfang. Planprincipper Udbudsområdet omfatter en grund på ca. 7.800 m 2 beliggende ved Greve Borgerhus, som ligger mellem Håndværkerbyen og Lillevangsvej i Greve. Byggefeltet grænser op til Greve borgerhus mod øst, parcelhusbebyggelse ”ved Rådhuset” mod syd, erhvervsbebyggelse i Håndværkerbyen mod vest og mod nord den nuværende materielgård tilhørende Greve Kommune. Der er endnu ikke udarbejdet en lokalplan for området. Lokalplanen udarbejdes på baggrund af det vindende konkurrenceprojekt og forventes vedtaget inden byggetilladelsen gives i henhold til terminerne i hovedtidsplanen. Der er udarbejdet retningsgivende planprincipper for den nye daginstitution som bilag til byggeprogrammet. Planprincipper udstikker rammerne for den kommende daginstitution på grunden og vil blive indarbejdet i den kommende lokalplan. Det nye byggeri skal således opføres indenfor rammerne beskrevet i planprincipperne . Nedenfor er de væsentligste planprincipper. Samtlige planprincipper fremgår af bilag 3. Det samlet etageareal bliver maks. 2.000 m 2 svarende til en bebyggelsesprocent på 26. Daginstitutionen opføres i henholdsvis en og to etager med en max højde på 10,5 meter. Der vil være mulighed for tagterrasser. Der stilles krav til en byggelinje på 10 meter mod nord og vest. Bevaring af beplantningsbælte mod nord og vest (dog med mulighed for udtydning). Nye parkeringspladser sammentænkes med de eksisterende. Der stilles krav om anlæggelse af min. 40 parkeringspladser. Facader og gavle kan opføres i mur, træ og andre plane facadematerialer. Mod nord og vest skal der indarbejdes større glaspartier. Desuden er der indsat materialekrav i forhold til døre samt vindues- og dørrammer. Der må inkorporeres metal og beton i byggeriet på max 20 pct. af den samlede facade. Tage skal fremstå ensfarvede, og der må anvendes skifer, vingetegl, sedum (græsbevokset) eller tagpap. Lokalplanen fremsættes til politisk godkendelse i 2024. Det er således planprincipperne, som de fremgår af vedlagte bilag, der i denne sag indstilles til godkendelse, og det indstilles samtidigt at arbejdet med lokalplanen kan igangsættes. Vejbetjening til den nye daginstitution Administrationen er i gang med at undersøge nedenstående mulige vejadgange til den nye daginstitution: Den eksisterende vejadgang via Greveager-Håndværkerbyen. Greveager betjener i dag Borgerhuset og en mindre række erhverv (bl.a. dyrehospital og revision). Ny adgangsvej via Lillevangsvej , så det nuværende signalregulerede tre-benede kryds Lillevangsvej /Jerismosevej ombygges til et fire-benet signalreguleret kryds. Administrationen har bedt rådgiverfirmaet NIRAS om at udarbejde en analyse af trafikafviklingen i forhold til de to mulige vejadgange, med henblik på at afklare den mest hensigtsmæssige og økonomisk forsvarlige løsning Analysen vil blive forelagt til politisk behandling i medio juni 2023, herunder eventuelt behov for yderligere budget. Lovgrundlag Dagtilbudsloven, Bygningsreglementet og Udbudsloven. Økonomiske konsekvenser Med det vedtagne budget 2023-26 er der samlet set afsat rådighedsbeløb på 54,296 mio. kr. på projektet, hvilket inkluderer 1,8 mio. kr. oprindeligt afsat i Budget 2022-25 til adgangsforhold til den nye daginstitution. Herudover har Byrådet den 12. december 2022 reserveret 3,970 mio. kr. i 2023 fra puljen til prisstigninger, og det indstilles nu, at disse midler flyttes til projektet, således at det samlede rådighedsbeløb bliver 58,266 mio. kr. Der er allerede givet anlægsbevillinger bl.a. til indledende rådgivning og foranalyser for 2,150 mio. kr. og det indstilles nu at der meddeles anlægsbevilling på yderligere 56,116 til totalentreprisen finansieret af det afsatte rådighedsbeløb. Anlægsbevilling og rådighedsbeløb dækker også rydning af petanque-bane, som genetableres udenfor projektområdet, samt nedrivning og bortskaffelse af en eksisterende garagebygning ved Borgerhuset. Kommunikation Der er udarbejdet en kommunikationsplan for projektet, og der vil blive lavet en projekthjemmeside på www.Greve.dk, hvor der løbende bliver orienteret om projektet. Derudover oprettes en informationstavle i Borgerhuset, så brugerne løbende kan holde sig orienteret om byggeriet med blandt andet varsling af støj og andre gener, der kan forventes i perioder. Tidsplan Udbudsbekendtgørelsen offentliggøres den 29. maj 2023. Udvælgelse af de prækvalificerede vil ske den 10. august 2023, og herefter vil forhandlings- og tilbudsfasen forløbe i efteråret 2023.", "source_path": "data/greve/raw_dagsordener/Klima-, Teknik- og Miljøudvalget_2023-04-27T08:00:00+02:00_eda32afa-0665-466c-bdb2-78c4aa4a9075.json", "meeting_year": 2023, "meeting_month": 4, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "eda32afa-0665-466c-bdb2-78c4aa4a9075", "chunk_id": "eda32afa-0665-466c-bdb2-78c4aa4a9075_14_html_fragment_chunk1", "section_type": "html_fragment", "section_title": "Udbud af daginstitution ved Greve Borgerhus", "committee": "Klima-, Teknik- og Miljøudvalget", "meeting_date": "2023-04-27T08:00:00+02:00", "case_number": "23-003630", "agenda_index": 14, "text": "forelagt til politisk behandling i medio juni 2023, herunder eventuelt behov for yderligere budget. Lovgrundlag Dagtilbudsloven, Bygningsreglementet og Udbudsloven. Økonomiske konsekvenser Med det vedtagne budget 2023-26 er der samlet set afsat rådighedsbeløb på 54,296 mio. kr. på projektet, hvilket inkluderer 1,8 mio. kr. oprindeligt afsat i Budget 2022-25 til adgangsforhold til den nye daginstitution. Herudover har Byrådet den 12. december 2022 reserveret 3,970 mio. kr. i 2023 fra puljen til prisstigninger, og det indstilles nu, at disse midler flyttes til projektet, således at det samlede rådighedsbeløb bliver 58,266 mio. kr. Der er allerede givet anlægsbevillinger bl.a. til indledende rådgivning og foranalyser for 2,150 mio. kr. og det indstilles nu at der meddeles anlægsbevilling på yderligere 56,116 til totalentreprisen finansieret af det afsatte rådighedsbeløb. Anlægsbevilling og rådighedsbeløb dækker også rydning af petanque-bane, som genetableres udenfor projektområdet, samt nedrivning og bortskaffelse af en eksisterende garagebygning ved Borgerhuset. Kommunikation Der er udarbejdet en kommunikationsplan for projektet, og der vil blive lavet en projekthjemmeside på www.Greve.dk, hvor der løbende bliver orienteret om projektet. Derudover oprettes en informationstavle i Borgerhuset, så brugerne løbende kan holde sig orienteret om byggeriet med blandt andet varsling af støj og andre gener, der kan forventes i perioder. Tidsplan Udbudsbekendtgørelsen offentliggøres den 29. maj 2023. Udvælgelse af de prækvalificerede vil ske den 10. august 2023, og herefter vil forhandlings- og tilbudsfasen forløbe i efteråret 2023. Offentliggørelse af vinderen er planlagt til den 4. december 2023. Det forventes, at daginstitutionen er klar til ibrugtagning marts 2026. Tidplan for hele byggeprocessen er vedlagt i bilag 4. Sagens forløb 25-04-2023 Skole-, Børne- og Ungeudvalget 1. Godkendt. 25-04-2023 Plan- og Tryghedsudvalget 2. Godkendt idet der i udbuddet skal indarbejdes krav om løsninger for vedvarende energi (herunder solceller), samt krav til bæredygtighed med fokus på at vælge bæredygtige materialer og sikre en rationel drift, så vidt det er muligt. Der skal desuden indtænkes multifunktionelle løsninger i byggeriet, så det så vidt muligt imødekommer ønsker beskrevet i bilag 2 om sambrug omkring lokaler i daginstitutionen. 26-04-2023 Kultur- og Fritidsudvalget Beslutning ikke frigivet", "source_path": "data/greve/raw_dagsordener/Klima-, Teknik- og Miljøudvalget_2023-04-27T08:00:00+02:00_eda32afa-0665-466c-bdb2-78c4aa4a9075.json", "meeting_year": 2023, "meeting_month": 4, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "eda32afa-0665-466c-bdb2-78c4aa4a9075", "chunk_id": "eda32afa-0665-466c-bdb2-78c4aa4a9075_15_html_fragment_chunk0", "section_type": "html_fragment", "section_title": "Ændring i formål med pulje til opretning af daginstitutionskøkkener", "committee": "Klima-, Teknik- og Miljøudvalget", "meeting_date": "2023-04-27T08:00:00+02:00", "case_number": "21-013684", "agenda_index": 15, "text": "Beslutning 1. Anbefales Fremstilling Sagsprocedure Skole-, Børne- og Ungeudvalget og Klima-, Teknik- og Miljøudvalget Resume Byrådet finansierede i budget 2021 en pulje til lovligpligtig opgradering af daginstitutionskøkkener. Formålet med puljen var at opgradere køkkener, så de kunne godkendes som produktionskøkkener. Udvalget skal tage stilling til om formålet med puljen skal ændres, så den i stedet anvendes til at opgradere køkkenerne som anretterkøkkener af hensyn til udfordringer med udgift og areal. Indstilling Administrationen indstiller til Klima-, Teknik- og Miljøudvalget at: 1. Udvalget godkender, at de resterende køkkener renoveres efter en standard som anretterkøkkener. Administrationen indstiller til Skole-, Børne- og Ungeudvalget at: 2. Udvalget tager sagen til efterretning. Sagsbeskrivelse Byrådet godkendte i budget 2022 en samlet pulje til lovpligtig opgradering af daginstitutionskøkkener. Formålet med puljen var at opgradere køkkener på 15 daginstitutioner, så de kunne godkendes af Arbejdstilsynet og Fødevarestyrelsen, som produktionskøkkener. Der blev afsat 1 mio. kr. pr. daginstitution svarende til i alt 15 mio. kr., som skulle afvikles i 2022-25. Administrationen har indtil videre i 2022 fået frigivet midler til projekter på seks daginstitutioner (Solstrålen, Vesterbo, Abels Hus, Nova, Kernehuset og Troldehøj). Erfaringen fra disse projekter viser, at der er to udfordringer med at få gennemført projekterne: 1. Anlægsøkonomien pr. projekt overstiger de 1 mio. kr., der er afsat, når produktionskøkkenerne når op på at skulle producere mad til 40-100 børn. Indtil videre har en renovering af de to produktionskøkkener på Solstrålen og Holmebo medført en udgift på 1,7-1,8 mio. kr. pr. køkken. Køkkenet på Holmebo var finansieret af Genopretningspuljen. 2. Køkkenerne i daginstitutionerne er mange steder for små til at kunne udvides, da de er planlagt som mindre husholdningskøkkener. Samtidig ligger de mange steder midt i fælles lokaler, som ikke er foreneligt med kravene til et produktionskøkken, hvor der skal være selvstændig udsugning. Derved vil en opgradering af køkkenerne ikke kun medføre større udgifter, men også at der inddrages børneareal, som vil mindske kapaciteten i daginstitutionerne, og i nogen tilfælde at der skal ske større ombygninger af daginstitutionerne, fordi køkkenerne skal placeres anderledes. Derfor blev det også fravalgt at have produktionskøkken på Nova. Samlet set medfører de to udfordringer, at administrationen anbefaler, at der ikke arbejdes videre med at opgradere køkkenerne til produktionskøkken på de resterende daginstitutioner. Der er dog stadig i høj grad behov for at opgradere de resterende køkkener, så de kan anvendes som anretterkøkkener, forudsat at der skal laves mad til 40-100 børn eller derover. Det vil i nogen omfang være muligt at bevare produktionskøkkener, hvis der kun skal laves mad til op til 40 børn, for eksempel hvis det kun er vuggestuebørnene der har madordning. Renovering af anretterkøkkener kan gennemføres for en mindre anlægsinvestering, da det primært er hårde hvidevarer samt inventar, der skal skiftes ud. De dyre udgifter til produktionskøkkener er etablering af udsugning, sikring af flugtvej direkte til det fri, samt investering i produktionsmaskiner. Administrationen gør dog opmærksom på, at omlægning til anretterkøkkener vil have følgende konsekvenser for madordningen: 1. Det skal udmeldes i forældrenes valg af madordninger, at der ikke kan forventes at få lavet mad fra bunden i et produktionskøkken i de berørte daginstitutioner. Valget foregår i juni 2023. 2. Der skal kigges på, hvilke konsekvenser det kan have for udbuddet og driftsomkostningerne af madordningen for daginstitutionerne, hvis flere dagtilbud skal på madordning med fortilberedt mad. Administrationen vil vende tilbage med en indstilling om udbud, hvis dette bliver relevant efter valget om madordninger er gennemført i sommer 2023. Lovgrundlag Bygningsreglement og Fødevarestyrelsens regler for produktionskøkkener. Økonomiske konsekvenser Puljen til opgradering af køkkener udgør i alt 15 mio. kr. Heraf er der bevilget 1,65 mio. kr. til produktionskøkken på Solstrålen, som er gennemført, og 1 mio. kr. til mindre renoveringer af anretterkøkkener på Abels Hus, Vesterbo, Nova, Kernehuset og Troldehøj, som gennemføres i 2023. Der er derved fortsat 12,35 mio. kr. tilbage i puljen. Øvrige konsekvenser Indstillingen medfører, at den mad som børnene kan få i de berørte dagtilbud til en vis grad vil være forarbejdet. Typisk vil det være sådan, at al frugt og grønt bliver leveret til institutionen og skal skæres, snittes, blancheres, rives eller i det hele taget bearbejdes. Pasta, ris, kartofler osv. koges også i institutionen. Andet mad kommer færdigt og skal varmes i ovnen. Kommunikation Hvis udvalgene godkender indstillingen vil det blive meldt ud i valget af køkkenordning, hvilken type madordning der fremadrettet kan være, hvis der fortsat ønskes en madordning. For de dagtilbud der adskiller valg af madordning for vuggestuebørn og børnehavebørn, kan det være muligt at ikke alle køkkener fremadrettet skal være anretterkøkkener for de berørte dagtilbud, da dette afhænger af antallet af børn, der skal laves mad til. Tidsplan Frokostordningen sendes til valg i sommer 2023. Administrationen vender derfor tilbage med en indstilling om videre proces efter sommer. Sagens forløb 25-04-2023 Skole-, Børne- og Ungeudvalget 2. Udvalget tog sagen til efterretning.", "source_path": "data/greve/raw_dagsordener/Klima-, Teknik- og Miljøudvalget_2023-04-27T08:00:00+02:00_eda32afa-0665-466c-bdb2-78c4aa4a9075.json", "meeting_year": 2023, "meeting_month": 4, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "eda32afa-0665-466c-bdb2-78c4aa4a9075", "chunk_id": "eda32afa-0665-466c-bdb2-78c4aa4a9075_16_html_fragment_chunk0", "section_type": "html_fragment", "section_title": "Muligheder for fremrykning af udbygning af idrætsfaciliteter ved Karlslunde Idrætscenter", "committee": "Klima-, Teknik- og Miljøudvalget", "meeting_date": "2023-04-27T08:00:00+02:00", "case_number": "20-072985K", "agenda_index": 16, "text": "Beslutning 1. Anbefales Fremstilling Sagsprocedure Skole-, Børne- og Ungeudvalget, Kultur- og Fritidsudvalget, Klima-, Teknik- og Miljøudvalget, Økonomiudvalget og Byrådet. Resume Med budgetforliget for 2023-2026 besluttede Byrådet at udskyde udbygningen af Karlslunde Idrætsforening. Byrådet besluttede samtidig at der skal fremlægges en sag om mulig fremrykningen af byggeriet frem mod budget 2024-2027. Byrådet skal beslutte om der skal udarbejdes et bruttoanlægsforslag, der kan indgå i forhandlingerne om budget 2024-2027. Indstilling Administrationen indstiller, at Klima-, Teknik- og Miljøudvalget, Økonomiudvalget og Byrådet 1. beslutter, om der skal udarbejdes et bruttoanlægsforslag til budgetforhandlingerne 2024-2027 vedr. fremrykning af udbygning af Karlslunde Idrætsforening Administrationen indstiller til Skole-, Børne- og Ungeudvalget samt Kultur- og Fritidsudvalget, 2. at muligheder for fremrykning af udbygning af Karlslunde Idrætsforening tages til efterretning. Sagsbeskrivelse Det blev i budgetforliget for 2023-2026 besluttet, at udskyde udbygningen af Karlslunde Idrætsforening til 2027. Det blev desuden besluttet, at alternative muligheder for at fremrykke projektet skulle analyseres og fremlægges i forbindelse med budgetforhandlingerne for 2024-2027. Såfremt Byrådet ønsker, at der udarbejdes et bruttoanlægsforslag vedr. udbygningen af Karlslunde Idrætsforening, vurderes der at være to muligheder, der kan indgå i bruttoanlægsforslaget: Karlslunde Idrætsforening opfører idrætsfaciliteterne, som foreningen lånefinansierer med garanti fra Greve Kommune, der modregner beløbet i kommunens låneramme, og/eller deponerer et beløb svarende til lånets hovedstol. Karlslunde Idrætsforening finansierer tilbagebetalingen af lånet via et øget driftstilskud fra Greve Kommune. Det øgede driftstilskud vil belaste kommunens serviceramme. Greve Kommune finansierer anlægget og Byrådet prioriterer det ind i den samlede anlægsportefølje i forbindelse med budgetforhandlingerne 2024-27 Mulighed 1– Karlslunde Idrætsforening lånoptager og opfører idrætsfaciliteter Karlslunde Idrætsforening optager lån til udgiften og opfører idrætsfaciliteterne. Karlslunde Idrætsforening kan ikke opnå momsrefusion, hvorfor den fulde anlægsudgift for Karlslunde Idrætsforening udgør 37,8 mio. kr. På grund af regler om momsrefusion er den samlede anlægsudgift for Karlslunde Idrætsforening 6,4 mio. kr. højere, end hvis Greve Kommunes opfører anlægget. Hvis Karlslunde Idrætsforening skal opføre anlægget, har de stillet krav om, at det årlige driftstilskud fra Greve Kommune øges med et beløb svarende til den årlige ydelse på lånet. Et lån på 37,8 mio. kr., optaget som et 30-årigt lån, giver en årlig ydelse på ca. 2,0 mio. kr., og en samlet ydelse over 30 år på 60,1 mio. kr. Den konkrete ydelse afhænger af det konkrete kurs- og renteniveau på optagelsestidspunktet. Da Greve Kommune kan få refunderet moms både på drift og anlæg, vil nettoudgiften for Greve Kommune til et øget driftstilskud til Karlslunde Idrætsforening årligt være ca. 1,8 mio. kr., og samlet 53,5 mio. kr. over 30 år. Dette skal ses i forhold til lånets hovedstol på 37,8 mio. kr. Den samlede udgift betragtes som en driftsudgift, og påvirker dermed Greve Kommunes serviceramme. Greve Kommune vil skulle stille garanti for lånet og/eller deponere et tilsvarende beløb. Deponerede midler kan ikke disponeres til andre formål, og påvirker kommunens disponible likviditet. De deponerede midler frigives til kommunens kassebeholdning med 1/25 over 25 år. Mulighed 2 –Greve Kommune opfører idrætsfaciliteter I forbindelse med budgetlægningen for Budget 2024-2027 kan Byrådet beslutte at prioritere etableringen af dette anlægsprojekt til fordel for andre anlægsprojekter. Hvis Greve Kommune opfører idrætsfaciliteterne vil det koste 31,4 mio. kr. Såfremt Byrådet beslutter, at der skal arbejdes videre med denne mulighed, udarbejder administrationen et bruttoanlægsforslag, som indgår i budgetforhandlingerne af budget 2024-2027. Såfremt Byrådet beslutter at der skal udarbejdes et bruttoanlægsforslag vil forslaget indeholde begge ovenstående scenarier for byggeriet og valget af scenarie kan således foretages i forbindelse med budgetforhandlingerne. Konsekvenser af de to muligheder for de eksisterende gymnastiksale ved Strandskolen Der er i 2026 afsat 5,1 mio. kr. til renovering eller nedrivning af gymnastiksalene på Strandskolen. Byrådet har i forbindelse med budgetforliget 2023-2026 besluttet, at der ikke skal anvendes midler på forbedring af gymnastiksalene medmindre der foreligger en politisk godkendelse heraf. Såfremt byggeriet af idrætsfaciliteter ikke prioriteres i forbindelse med budgetforhandlingerne, vil administrationen fremlægge en sag om de nødvendige renoveringer af de eksisterende gymnastiksale på Strandskolen. Lovgrundlag Lånebekendtgørelsen Økonomiske konsekvenser Denne sag har ikke direkte økonomiske konsekvenser for Greve Kommune. Hvis Byrådet i forbindelse med budgetforhandlingerne for 2024-2027 træffer beslutning vedr. fremrykning af udbygning af Karlslunde Idrætsforening vil sagen få økonomiske konsekvenser. De økonomiske konsekvenser er: Mulighed 1 – Karlslunde Idrætsforening lånoptager og opfører idrætsfaciliteter Greve Kommune stille garanti for, at Karlslunde Idrætsforening optager et lån på 37,8 mio. kr. En garantistillelse udgør en økonomisk risiko, da långiver kan rette det fulde krav mod Greve Kommune, hvis Karlslunde Idrætsforening misligholder sin låneforpligtelse. Greve Kommunes låneramme nedskrives, og/eller kommunen deponerer et beløb svarende til lånets hovedstol. Derved nedbringes kommunens disponible likviditet. Ved deponering frigives denne med 1/25 årligt over 25 år. Det deponerede beløb kan, så længe det er deponeret, ikke disponeres til andre formål. Den samlede ydelse for et lån på 37,8 mio. kr. vil med det nuværende renteniveau koste 60,1 mio. kr. Ydelserne finansieres af Greve Kommune via et øget driftstilskud på ca. 1,8 mio. kr. til Karlslunde Idrætsforening, indtil lånet er indfriet. Det øgede driftstilskud påvirker servicerammen. Mulighed 2 –Greve Kommune opfører idrætsfaciliteter Greve Kommune afholder anlægsudgiften på 31,4 mio. kr., der indarbejdes i Budget 2024-2027. For at kunne prioritere anlægget indenfor anlægsrammen udskydes eller fjernes andre anlæg i perioden 2024-26. Gymnastiksalene Der er i 2026 afsat 5,1 mio. kr. til renovering eller nedrivning af gymnastiksalene. Disse midler prioriteres i selvstændig sag når der er taget beslutning om videre scenarie for byggeriet af nye idrætsfaciliteter. Kommunikation Karlslunde Idrætsforening orienteres om sagens udfald på førstkommende styregruppemøde. Sagens forløb 25-04-2023 Skole-, Børne- og Ungeudvalget 2. Sagen blev taget til efterretning. 26-04-2023 Kultur- og Fritidsudvalget Beslutning ikke frigivet", "source_path": "data/greve/raw_dagsordener/Klima-, Teknik- og Miljøudvalget_2023-04-27T08:00:00+02:00_eda32afa-0665-466c-bdb2-78c4aa4a9075.json", "meeting_year": 2023, "meeting_month": 4, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "eda32afa-0665-466c-bdb2-78c4aa4a9075", "chunk_id": "eda32afa-0665-466c-bdb2-78c4aa4a9075_17_html_fragment_chunk0", "section_type": "html_fragment", "section_title": "Restfinansiering af udviklingsprojekt på Mosede Fort", "committee": "Klima-, Teknik- og Miljøudvalget", "meeting_date": "2023-04-27T08:00:00+02:00", "case_number": "23-004391", "agenda_index": 17, "text": "Beslutning 1.-3. Anbefales Fremstilling Sagsprocedure Kultur- og Fritidsudvalget, Klima-, Teknik- og Miljøudvalget, Økonomiudvalget og Byrådet. Resume Sagen indeholder en status på fondsfinansiering af udviklingsprojektet på Mosede Fort. Greve Museum har den 30. marts 2023 modtaget svar fra den sidste fond, og projektet har d.d. en restfinansiering på 7,56 mio. kr. Byrådet skal tage stilling, om der skal udarbejdes et bruttoanlægsforslag om restfinansiering af projektet. Indstilling Administrationen indstiller, til Klima-, Teknik- og Miljøudvalget, Økonomiudvalget og Byrådet, at der til budgetforhandlingerne 2024-27 udarbejdes et bruttoanlægsforslag om restfinansiering af udviklingsprojektet på Mosede Fort. at der meddeles anlægsbevilling på 0,65 mio. kr. i 2023 til projektledelse og konsulentydelser finansieret af det allerede afsatte rådighedsbeløb på projektet. at det tages til efterretning, at projektet udover anlægsmidler hviler på, at der afsættes yderligere driftsmidler til at drive udviklingsprojektet på Mosede Fort med virkning fra budget 2024. Administrationen indstiller til Kultur- og Fritidsudvalget, at status på fondsansøgningerne for udviklingsprojektet Mosede Fort tages til efterretning. Sagsbeskrivelse Projektet med at videreudvikle Mosede Fort har været drøftet og behandlet på byrådsmøder i 2020 (27. april, 22. juni og 16. november), 2021 (17. maj) og 2022 (4. april). På byrådsmødet den 4. april 2022 godkendte Byrådet Greve Museums endelige projektbeskrivelse om en udvidelse af museet på Mosede Fort. I sagen blev hovedprojekt, forretningsplan, økonomi samt fondsstrategi og konsekvenserne for den kommunale medfinansiering og den efterfølgende øgede afledte drift for Mosede Fort belyst. Den endelige projektbeskrivelse var blevet til gennem en forundersøgelse. Denne blev gennemført i 2021 med støtte fra Realdania. Forundersøgelsen viste, hvordan et samlet projekt kan løfte Mosede Fort til en attraktiv besøgsattraktion, som engagerer og begejstrer lokalsamfundet og sikrer, at endnu flere gæster møder den væsentlige historie om Danmark og verden under 1. Verdenskrig. Målet er at byde 30.000 gæster indenfor på det nye Mosede Fort, når det står færdigt. En ny museums- og restaurantbygning på 800 m 2 med udstillingsfaciliteter, restaurant og publikumsfaciliteter som billetsalg, butik og toiletter er projektets centrale element. Fondsfinansiering og fondes forventning til kommunal restfinansiering I perioden 1. juni 2022 til 1. april 2023 har Greve Museum modtaget tilsagn om fondsbevillinger på i alt 51 mio. kr. til projektet ved Mosede Fort. Det drejer sig om flg. bevillinger: 11 mio. kr. bevilliget fra A.P. Møller Fonden (juni 2022), 22 mio. kr. bevilliget fra Realdania (august 2022), 10 mio. kr. bevilliget fra Augustinus Fonden (december 2022) og 8 mio. kr. bevilliget fra Louis-Hansen Fonden (marts 2023). Fondenes bevillingsbreve er vedlagt som bilag 1. til 4. Udover fondsbevillingerne har Greve Kommune i perioden 2018-2022 afsat 5.2 mio. kr. til projektet, og der er lovet medfinansiering på yderligere 2 mio. kr. fra Genopretningspuljen. Greve Museum har derudover modtaget 5 mio. kr. på Finansloven 2018, der efter aftale med Slots- og Kulturstyrelsen (2022) kan anvendes til projektet. I Byrådssagen den 4. april 2022 blev Byrådet orienteret om, at der var forventeligt, at ”de resterende udgifter, der ikke finansiers af fonde, beløber sig til et sted mellem fem og ti mio. kr.”. Byrådet udtrykte på den baggrund vilje til at afsætte yderligere anlægsmidler og afledt drift af til projektet såfremt , der blev rejst fondsfinansiering. Fondene har igennem hele forløbet mundtligt udtrykt forventning om, at Greve Kommunes relative andel af den samlede udgift blev forøget. Bevillingerne fra fonde er givet under forudsætning af, at projektet finansieres fuldt for at kunne igangsættes. Dette står formuleret i flere bevillingsbreve, f.eks. fra Louis-Hansen Fonden: ”Projektet fuldfinansieres inden påbegyndelse.”, og fra Augustinus Fonden: ”Bevillingen kan udbetales, når projektet igangsættes. Det vil sige, når finansieringen til projektet er fuldt afklaret, og der skal afholdes udgifter til projektet.” Scenarier for videre proces Administrationen vurderer, at det ikke er muligt at tilvejebringe yderligere midler til projektet ved at søge fonde. Derudover har fondene udtrykt ønske om at der indenfor en overskuelig tidsperiode kommer en afklaring om realisering af projektet. Derfor anbefales Byrådet, at der udarbejdes et bruttoanlægsforslag til budgetforhandlingerne for 2024-27 som også indeholder afledte driftsomkostninger. Lovgrundlag Kommunestyrelseslovens § 40, stk. 2: Byrådet skal godkende alle indtægter fra eksterne parter, så der sikres politisk bevilling til både at modtage indtægten og til at afholde de relaterede udgifter. Museumsloven § 29e: Mosede Fort er et fredet fortidsminde omfattet af museumsloven. Fredningen omfatter også hele området omkring fortets kerne. Naturbeskyttelsesloven §15 (strandbeskyttelse): Strandbeskyttelseslinjen omfatter strandbredden og arealet op til 300 m bag strandbredden. Det betyder, at hele området mellem stranden og Mosede Strandvej er omfattet af strandbeskyttelsen. Naturbeskyttelsesloven § 18 (fortidsminder) og konkret den fredning, der hedder: ”Overfredningsnævnets afgørelse af 23. oktober 1961 og senere af fredningsnævnets afgørelse af 23. juni 1972 vedrørende Mosede Fort.” Økonomiske konsekvenser Anlægsøkonomi Det samlede anlægsbudget er på 63 mio. kr. ex. moms og 70,76 mio. kr. inkl. fondsmoms. Dette beløb er beregnet ud fra, at restfinansieringen kommer fra Greve Kommune, da midler herfra ikke udløser yderligere fondsmoms. Af det samlede beløb er 63,2 mio. kr. bevilliget, heraf 2 mio. kr. fra genopretningspuljen. Der resterer 7,56 mio. kr. som skal søges om i budgetforhandlingerne. Anlægsøkonomien er specificeret i bilag 5. Der er i budgettet taget højde for fondsmoms. Bevillingerne fra Realdania, Augustinus Fonden og Louis-Hansen Fonden er inkl. fondsmoms. Det er bevillingen fra A.P. Møller Fonden derimod ikke, og fondsmomsen af denne bevilling skal dækkes af Greve Kommunes egenfinansiering. Midler til projektledelse og konsulentydelser i 2023 Greve Museum har siden 2019 finansieret udviklingsprojektet på Mosede Fort indenfor egen budgetramme. Dette har bl.a. været muliggjort af, at museet havde uforbrugte midler fra andre projekter, der kunne anvendes til udviklingsformål. Museet har ikke i 2023 midler i eget budget til at finansiere udviklingsprojektet, hvorfor der ønskes afsat 0,6 mio. kr. til dette. Derudover ønsker museet at have muligheden for at anvende 0,05 mio. kr. til konsulentydelser, herunder rådgivning omkring fondsmoms. Midlerne til projektledelse og konsulentydelser i 2023 er en del af det samlede fremlagte budget for projektet. Øvrige konsekvenser Fondenes finansiering af projektet er betinget af at de nye museumsbygning skal DGNB certificeres. Dette betyder at bygningen skal leve op til højere bæredygtighedsstandarder end det almindelige bygningsreglement. Finansieres projektet fuldt ud, skal det besluttes i hvilken grad der skal DGNB certificeres, herunder hvordan der sikres en bedre opvarmning af Mosede Fort i form af for eksempel fjernvarme. Kommunikation Styregruppen for projektet er overordnet ansvarlig for kommunikation om videreudviklingen af Mosede Fort. Museumschef koordinerer kommunikation med fonde og med Greve Kommunes centrale kommunikationsenhed. En kommunikationsplan vedtages i fællesskab. Tidsplan Styregruppen bag forundersøgelsen har kvalificeret tidsplanen for projektet. I nedenstående tidsplan, som er en overordnet forventet skitse, er der afsat tid til politisk behandling, dialog med fonde om finansiering, forberedelse af byggeri og selve byggeriet. 2023 Udbud af rådgiverydelse 2024 Arkitektkonkurrence, indgåelse af kontrakt, projektering af byggeri, myndighedsgodkendelser 2026 Igangsættelse af byggeri 2027 Indretning, opbygning af udstillinger, indvielse af ny museums- og restaurantbygning Sagens forløb 26-04-2023 Kultur- og Fritidsudvalget Beslutning ikke frigivet", "source_path": "data/greve/raw_dagsordener/Klima-, Teknik- og Miljøudvalget_2023-04-27T08:00:00+02:00_eda32afa-0665-466c-bdb2-78c4aa4a9075.json", "meeting_year": 2023, "meeting_month": 4, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "eda32afa-0665-466c-bdb2-78c4aa4a9075", "chunk_id": "eda32afa-0665-466c-bdb2-78c4aa4a9075_18_html_fragment_chunk0", "section_type": "html_fragment", "section_title": "Tune Nordøst - Lovliggørelse af sekundær bebyggelse samt udestuer i relation til bebygget areal for rækkehuse i Lokalplan 15.18", "committee": "Klima-, Teknik- og Miljøudvalget", "meeting_date": "2023-04-27T08:00:00+02:00", "case_number": "23-002241", "agenda_index": 18, "text": "Beslutning 1.-3. Godkendes Fremstilling Sagsprocedure Klima-, Teknik og Miljøudvalget. Resume Administrationen er i forbindelse med behandlingen af lovliggørelsessager, i relation til bestemmelsen om bebygget areal for rækkehuse i Lokalplan nr. 15.18, blevet opmærksom på en stor andel af ulovlige sekundære bebyggelser samt udestuer. Derfor anbefaler administrationen, at der fastlægges en administrationspraksis, som grundlag for lovliggørelse af de ulovligt opførte bygninger i området samt at forenkle den fremadrettede myndighedsbehandling. Indstilling Administrationen indstiller, at udvalget godkender vedlagte forslag til høringsbrev om lovliggørelse af Tune Nordøst (bilag 1), at administrationen foretager høring af Grundejerforeningen Tune Nordøst med henblik på indhentning af bemærkninger til den foreslåede dispensationsmulighed. at udvalget efter endt høring, på ny får forelagt administrationspraksis til endelig godkendelse. Sagsbeskrivelse Lokalplan nr. 15.18 for Tune Nordøst muliggør opførelsen af 61 parcelhuse og 91 rækkehuse fra 2013 frem til 2022. Lokalplanen fastsætter en maksimal bebyggelsesprocent på 30 for parcelhusejendommene, hvorimod den for rækkehusejendommene i § 7.3 fastsætter et maksimalt bebygget areal: § 7.3 For den enkelte rækkehusgrund inden for delområderne B må det bebyggede areal max. være 150 m2 inklusiv udhus og garage/carport. Hver rækkehusejendom er oprindeligt bebygget med en bolig med en tilhørende carport/udhusbygning. Bygningernes samlede størrelse på den enkelte ejendom har fra opførelsen ligget lige under det maksimalt tilladte bebyggede areal på 150 m2. Dog har 31 ejendomme fået dispensation til at overskride det tilladte byggede areal, hvoraf 28 rækkehuse har fået tilladelse til et bebygget areal på 163 m2, to parcelhuse opført indenfor delområdet for rækkehuse har fået tilladelse til et bebygget areal på 179 m2 og et enkelt parcelhus opført indenfor delområdet for rækkehuse har fået tilladelse til et bebygget areal på 207 m2. I takt med områdets udvikling har de enkelte grundejere opført udestuer, terrasseoverdækninger, drivhuse mv. I de fleste tilfælde uden en forudgående tilladelse. Det har medført, at mange af rækkehusejendommene overskrider det maksimalt tilladte bebyggede areal. I forbindelse med at administrationen gav afslag til opførelse af en overdækket terrasse, som følge af overskridelsen af det bebyggede areal, blev kommunen af den pågældende ansøger gjort opmærksom på en række ejendomme i området, hvorpå der er opført bygninger, der ligesom ansøgtes, er i modstrid med lokalplanens bestemmelse herom. Administrationen har oprettet sager til lovliggørelse på de pågældende ejendomme, som ansøgeren havde fremhævet. Det er sket med udgangspunkt i byggelovens § 16 C, stk. 3, der angiver, at kommunen skal søge et ulovligt forhold lovliggjort, når kommunen bliver opmærksom på forholdet. Delegationer og dispensationer I forbindelse med behandlingen af lovliggørelsessagerne er administrationen blevet opmærksom på en uklar administrationspraksis i forhold til, hvordan bestemmelsen om det bebyggede areal administreres. Administrationen har i en række tilfælde meddelt dispensation fra bestemmelsen uden den fornødne delegation hertil, på grund i misforståelser omkring delegationens rækkevidde. Bilag 3 angiver hvilke dispensationer Teknik- og Miljøudvalget har godkendt samt hvilke dispensationer administrationen har meddelt herudover. Som følge af uklarheden har administrationen sat lovliggørelsessagerne i bero for at skabe et overblik over, hvor stort et omfang, bestemmelsen omkring det bebyggede areal overskrides med. Gennemgang af bebyggede arealer Administrationen har ved gennemgang af området sammenlignet de opførte bygninger på digitale luftfotos med de tilladelser, der er meddelt gennem tiden ( jf. bilag 2). Administrationen skal i den forbindelse understrege, at de bygninger kommunen ikke har kendskab til, er opmålt via luftfotos og derfor ikke er præcise. Ligeledes kan disse bygningers anførte anvendelse eller funktion afvige fra det faktiske og der kan være opført yderligere bygninger i området, som ikke fremgår af de luftfotos administrationen, har til rådighed. Gennemgangen viser, at ca. 49 % (45 ejendomme) af de 91 rækkehusejendomme overskrider det bebyggede areal på maks. 150 m2. Fratrækkes de ejendomme der har modtaget dispensation fra kommunen, overskrider ca. 27 % (25 ejendomme) af de 91, det tilladte bebyggede areal. Overskridelsen af det bebyggede areal ligger i gennemsnit på 14,2 m2 for den enkelte ejendom og omfatter opførelse af udestuer, terrasseoverdækninger, drivhuse og lignende. Forslag til ny administrationspraksis Med udgangspunkt i, at en stor del af ejendommene i området overskrider det tilladte bebyggede areal, sammenholdt med den hidtidige administrationspraksis, anbefaler administrationen, at der for rækkehusejendommene vedtages en dispensationsmulighed på op til maksimalt 20 m2, udover det for den pågældende ejendom tilladte bebyggede areal. Dette fordi administrationen ud fra gennemgangen kan konstatere, at der i området, tilsvarende kommunens andre rækkehusområder, er et ønske om opførelse af udestuer, terrasseoverdækninger, drivhuse og lignende. I og med, at det bebyggede areal for den enkelte ejendom allerede ved opførelsen af bolig og carport/udhusbygning er tæt på at overskride det tilladte bebyggede areal, resulterer merbebyggelsen, at bestemmelsen ofte vil blive overskredet. Administrationens anbefaling om en dispensationsmulighed til yderligere 20 m2 vil konkret betyde: at de boliger, som oprindeligt er opført med et bebygget areal på maksimalt 150 m2 inklusiv carport/udhus, vil få mulighed for et bebygget areal på 150 m2 + 20 m2 at de boliger, som oprindeligt er opført med et bebygget areal på 163 m2 inklusiv carport/udhus, vil få mulighed for et bebygget areal på maksimalt 163 m2 + 20 m2 at de to boliger, som er opført som enfamiliehuse med et bebygget areal på maksimalt 179 m2 inklusiv carport/udhus, vil få mulighed for et bebygget areal på 179 m2 + 20 m2 at boligen, som er opført som et enfamiliehus med et bebygget areal på maksimalt 207 m2 inklusiv carport/udhus, vil få mulighed for et bebygget areal på 207 m2 + 20 m2 Det vil betyde, at bygninger, som er opført uden tilladelse fra kommunen, og hvor det samlede bebyggede areal inklusiv de 20 m2 er overskredet, skal lovliggøres fysisk således, at det for bygningstypen tilladte bebyggede areal inklusiv de 20 m2 ikke overskrides. Administrationen kan oplyse, at de dispensationer der er meddelt uden delegation jf. bilag 3, vil være i tråd med dispensationsmuligheden ovenfor, idet ingen af ejendommene inklusiv merdispensationen vil overskride det for den pågældende ejendoms oprindelige godkendte bebyggede areal tillagt de 20 m2. Administration har desuden beregnet, hvad dispensationsmuligheden på de ekstra 20 m2 medfører for den enkelte ejendoms bebyggelsesprocent ( jf bilag 2). Lovliggørelse Generelt kan lovliggørelse af et byggeri ske via en retlig lovliggørelse, en fysisk lovliggørelse eller en kombination heraf. Ved retlig lovliggørelse gøres det ulovlige forhold lovligt ved tilladelse eller dispensation til opretholdelse af tilstanden. Ved fysisk lovliggørelse bringes byggeriet rent fysisk i overensstemmelse med den pågældende lovgivning. Lovliggørelsesmæssigt vil den anbefalede dispensationsmulighed betyde, at 21 af de 25 ejendomme, der har opført ulovligt byggeri, vil kunne lovliggøre deres byggeri retligt, idet de pågældende ejendomme ikke overskrider det tilladte bebyggede areal med mere end de ekstra 20 m2. De resterende fire ejendomme vil derimod skulle lovliggøre det ulovlige byggeri fysisk og retligt ved helt eller delvist at fjerne bygninger, for at nedbringe det bebyggede areal i overensstemmelse med dispensationsmuligheden. Det er administrationens anbefaling, at forslaget godkendes, idet det antages, at en fuld fysisk lovliggørelse af byggeri i området, vil blive en vedvarende udfordring, hvis ikke der gives mulighed for opførelse af byggeri udover det for ejendommene oprindeligt godkendte. Dette bl.a. med udgangspunkt i bygningsreglementets generelle bestemmelser om, at sekundært byggeri med et samlet areal på op til 50 m2 pr. bolig, kan opføres uden en forudgående byggetilladelse. Dertil at det ikke kun for boligejerne i Tune Nordøst men generelt for mange andre, er nærliggende at ville opføre terrasseoverdækninger, drivhuse mv. uden at få undersøgt, om det pågældende byggeri, selvom det ikke kræver byggetilladelse, er i overensstemmelse med en gældende lokalplan, tinglyst servitut eller lignende. Såfremt udvalget godkender administrationens indstilling, vil administrationen foretage høring af Grundejerforeningen Tune Nordøst ( jf bilag 1), med anmodning om foreningens bemærkninger til forslaget om dispensationsmuligheden til ekstra 20 m2. Administrationen vil med de indkomne bemærkninger indstilles en sag til Klima-, Teknik og Miljøudvalget til endelig godkendelse. Lovgrundlag Planlovens § 19 Økonomiske konsekvenser Der er ingen økonomiske konsekvenser for Greve Kommune. Kommunikation Såfremt udvalget godkender administrationens indstilling, vil administrationen høre Grundejerforeningen Tune Nordøst ( jf. bilag 1), med anmodning om foreningens bemærkninger til forslaget om dispensationsmuligheden til 20 m2.", "source_path": "data/greve/raw_dagsordener/Klima-, Teknik- og Miljøudvalget_2023-04-27T08:00:00+02:00_eda32afa-0665-466c-bdb2-78c4aa4a9075.json", "meeting_year": 2023, "meeting_month": 4, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "eda32afa-0665-466c-bdb2-78c4aa4a9075", "chunk_id": "eda32afa-0665-466c-bdb2-78c4aa4a9075_19_html_fragment_chunk0", "section_type": "html_fragment", "section_title": "Ved Mosede Landevej 64, Greve - Dispensation til opsætning af gittermast", "committee": "Klima-, Teknik- og Miljøudvalget", "meeting_date": "2023-04-27T08:00:00+02:00", "case_number": "23-000631", "agenda_index": 19, "text": "Beslutning Godkendt Fremstilling Sagsprocedure Klima-, Teknik- og Miljøudvalget. Resume Administrationen har modtaget en dispensationsansøgning om opsætning af en ca. 42 meter høj gittermast på matrikel nr. 5h Greve By, Greve i industrikvarteret Greve Main. Matriklen er omfattet af Lokalplan 14.17, der i § 6.6 angiver, at antennemaster og udendørs antenner kun må etableres indenfor lokalplanområdet med byrådets særlige tilladelse. Indstilling Administrationen indstiller, at der meddeles dispensation til opsætning af en ca. 42 meter høj gittermast, til bedre tale- og mobilbredbåndsdækning i det sydlige industriområde samt i villaområdet mellem motorvejen og Blågårdsvej. Sagsbeskrivelse Administrationen har modtaget en dispensationsansøgning om opsætning af en ca. 42 meter høj gittermast på matrikel nr. 5h Greve By, Greve i industrikvarteret Greve Main. Matriklen er omfattet af Lokalplan 14.17, der i § 6.6 angiver, at antennemaster og udendørs antenner kun må etableres indenfor lokalplanområdet med byrådets særlige tilladelse. Masten ønskes placeret i et læbælte på matrikel nr. 5h Greve By, Greve, hvor der er adgang via eksisterende cykelsti. Mastens nederste dele skjules af den eksisterende bevoksning. Mastens placering fremgår af bilag 1. TDC ønsker at udbygge deres netværk med en ny antenneposition på grund af manglende optimeret mobil- og datadækning i området, da behovet for en stærk digital infrastruktur er voksende. Digitalisering af hverdagsliv både på arbejdet og i fritiden og den digitale infrastruktur er i dag blevet en forudsætning for vækst og udvikling. Mastens dækning fremgår af bilag 2. Ansøger oplyser desuden, at en forbedret netværk og hertil mobilbredbånd kunne benyttes i forbindelse med: Bedre mulighed for at kommunikere digitalt med arbejdspladser, kunder, Skat og kommunen. Al musik i dag er tilgængelig som online musiktjenester, og brugen er mangedoblet over de sidste år til i dag at udkonkurrere CD. I ambulancetjenesten er 4G/5G den teknologi der anvendes til forsøg med overførsel af live-video mellem ambulance og lægen i modtagelse/skadestue. Genoptræning i hjemmet live-overføres via 4G/5G til kommunens konsulenter inden for sundhedssektoren. I følge Masteloven er ansøger forpligtigede til at undersøge alle eksisterende høje strukturer i området, som eventuelt kan benyttes i forbindelse med etablering af antenneudstyr. Ansøger oplyser, at i dette område er der desværre ikke nogen strukturer, som har den tilstrækkelige højde til at kunne bruges. Ansøgers formål med opsætning af masten er at opfylde behovet for øget kapacitet og dækning til det sydlige industriområde samt hurtigere bredbånd til villaområdet mellem motorvejen og Blågårdsvej. Ansøger oplyser desuden, at der er andre operatører, som også gerne vil skabe dækning i området. TDC NET vil gerne facilitere, at der bliver plads til andre teleoperatører i masten, hvis de er interesserede i mastefælleskab jf. Masteloven. Forespørgsler til andre teleoperatører er udsendt herfra. TT-Netværket ønsker at blive indplaceret i masten Hi3G ønsker at blive indplaceret i masten Der er endnu ikke modtaget svar fra Cibicom På grund af det kuperede terræn i området har ansøger valgt en højde på 42 meter. En gittermast er valgt fremfor en anden konstruktion som for eksempel en rørmast, som ansøger mener vil se meget stor og klodset ud. Ansøger mener, at en gittermast er mere ”luftig”, og er nemmere at se ”igennem”. Denne effekt kan ikke opnås med en rørmast. Der opsættes panelantenner med tilhørende radiotekniske komponenter i masten. Der trækkes kabler fra antennerne i masten til udstyret på jorden og der føres el og transmission til antennepositionen i masten. Ved mastefod sættes teknikskabe. Mastens størrelse samt udformning fremgår af bilag 3. Jf. Greve Kommuneplan 2021 foretrækkes slanke rørmaster i Greve Kommune. Master, der placeres i bymæssig bebyggelse, skal være rørmaster - eksempelvis flagstænger. Gittermaster tillades ikke i byområder og i bevaringsværdige landskaber. Valg af gittermaster kan tillades i erhvervsområder og ved landbrugsvirksomheder. Administrationen vurderer derfor, at der kan meddeles dispensation til det ønskede, da gittermasten opføres i et erhvervsområde. Derudover har operatøren mulighed for at servicere antennerne uden brug af kran, hvilket vil genere lodsejer mindre. Lovgrundlag Planloven § 19. Økonomiske konsekvenser Sagen har ingen økonomiske konsekvenser for kommunen. Øvrige konsekvenser Hvis der ikke opsættes en ny mast, så vil der fortsat være manglende mobil- og datadækning i det sydlige industriområde samt i villaområdet mellem motorvejen og Blågårdsvej. Kommunikation Sagen har været i naboorientering i perioden 2. februar 2023 til 17. februar 2023. De omkringliggende naboer samt grundejerforeningerne G/F Greve Main, G/F Blågården, G/F Mosede Bypark, G/F Elmegården og G/F Kildegården har ikke indsendt indsigelser til projektet.", "source_path": "data/greve/raw_dagsordener/Klima-, Teknik- og Miljøudvalget_2023-04-27T08:00:00+02:00_eda32afa-0665-466c-bdb2-78c4aa4a9075.json", "meeting_year": 2023, "meeting_month": 4, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "eda32afa-0665-466c-bdb2-78c4aa4a9075", "chunk_id": "eda32afa-0665-466c-bdb2-78c4aa4a9075_20_html_fragment_chunk0", "section_type": "html_fragment", "section_title": "Gammeltoftevej 5, Karlslunde - Landzonetilladelse til ridebane", "committee": "Klima-, Teknik- og Miljøudvalget", "meeting_date": "2023-04-27T08:00:00+02:00", "case_number": "23-000172", "agenda_index": 20, "text": "Beslutning 1.-2. Godkendt Fremstilling Sagsprocedure Klima-, Teknik- og Miljøudvalget. Resume Administrationen har modtaget en ansøgning om landzonetilladelse til etablering af en ridebane på Gammeltoftevej 5, Karlslunde. Etablering af en ridebane kræver en landzonetilladelse jf. planlovens § 35, stk. 1. Ejendommen er ikke omfattet af en lokalplan, men er beliggende i transportkorridoren jf. Fingerplan 2019. Indstilling Administrationen indstiller, at der meddeles landzonetilladelse til den ansøgte ridebane efter planlovens § 35, stk. 1. at landzonetilladelsen betinges af et tinglyst fjernelsesvilkår, det skal fastsætte, at ejer accepterer, at anlægget fjernes uden udgift for det offentlige, hvis korridoren senere tages i brug for at gennemføre et overordnet infrastrukturanlæg. Sagsbeskrivelse Administrationen har modtaget en ansøgning om landzonetilladelse til etablering af en ridebane på Gammeltoftevej 5, matr.nr. 3k Karlslunde By, i Karlslunde. Ridebanen omfatter et areal på ca. 19 x 60 meter og etableres i umiddelbar tilknytning til den eksisterende bebyggelse på ejendommen. Placering er vist på bilag 1. Det er af ansøger oplyst, at ridebanen alene er til privat brug, og at ridebanen ikke udføres med lysmaster. Etablering af en ridebane kræver en forudgående landzonetilladelse i henhold til planlovens § 35, stk. 1, idet der sker en ændring i anvendelsen af ejendommen ubebyggede arealer. Greve Kommune skal i behandlingen af de enkelte ansøgninger om landzonetilladelse foretage en konkret vurdering. I vurderingen forud for en landzonetilladelse indgår blandt andet omfanget af eksisterende bygninger, grundens størrelse, samt bygningens/anlægges placering. Administrationen vurderer, der bør meddeles landzonetilladelse til ridebanen, idet den ansøgte ridebane vurderes til at have midlertidig karakter og er umiddelbar i tilknytning til eksisterende bygninger på ejendommen. Ejendommen er beliggende i transportkorridoren jf. Fingerplan 2019. Transportkorridoren omfatter arealreservationer, der skal sikre mulighed for, at fremtidige motorveje, baner, tekniske anlæg mv. kan placeres i mindst mulig konflikt med bymæssig bebyggelse. Inden for transportkorridoren er der begrænsninger for byudvikling, nybyggeri, ændret anvendelse mv. Fingerplan 2019 § 24, nr. 1 og 2 angiver følgende: § 24. Den kommende planlægning skal sikre: 1) At den langsigtede reservation af transportkorridorer til fremtidig overordnet trafikal infrastruktur og tekniske anlæg fastholdes. 2) At transportkorridorernes landzonearealer friholdes for yderligere permanent bebyggelse og anlæg, bortset fra bebyggelse og anlæg, som er nødvendige for driften for landbrugsejendomme. Vejledning om administration af transportkorridorerne i hovedstadsområdet angiver følgende omkring permanente og midlertidige bygninger og anlæg i landzone. Midlertidige bygninger og anlæg kan undtagelsesvis tillades i transportkorridoren i landzone, hvis der i landzonetilladelsen indføjes et fjernelsesvilkår, der tinglyses på ejendommen. Vilkåret skal fastsætte, at ejeren accepterer, at bygningen/anlægget fjernes uden udgift for det offentlige, hvis korridoren senere tages i brug for at gennemføre et overordnet infrastrukturanlæg. Der kan også være tale om midlertidige rekreative anvendelser, som ikke rummer bygninger eller andre omkostningstunge anlæg, fx en knallertbane eller boldbane. Det er ikke i overensstemmelse med transportkorridorens formål, at der inden for arealreservationen meddeles landzonetilladelse til ny permanent bebyggelse og anlæg, der har en ikke-landbrugsmæssig funktion. Hvis sådanne permanente og omkostningstunge anlæg, som ikke har midlertidig karakter, pålægges fjernelsesvilkår, må grundejeren påregne ikke at få erstatning og dermed at miste en betydelig værdi, hvis ejendommen senere udnyttes til infrastrukturanlæg. Ved afgørelsen af om nybyggeri, anlæg eller ændret arealanvendelse har midlertidig karakter, kan der blandt andet lægges vægt på følgende forhold: at anvendelsen/bebyggelsen kun skal eksistere i en nærmere bestemt tidsbegrænset periode, der er fastsat som et vilkår i landzonetilladelsen, at bebyggelsen/anlægget er en let, og mindre omkostningsfuld konstruktion, der relativt nemt kan fjernes, at der er tale om en anvendelse, hvor et areal holdes fri for faste anlæg såsom et grønt område, en boldbane eller boldfælleder, at golfbaneanlæg uden bygninger, et beplantningsbælte Som beskrevet ovenfor udføres ridebanen uden lysmaster og der er derfor tale om et anlæg, der ikke er omkostningstungt, og som uden større udgifter fra ejer kan fjernes, hvis transportkorridoren senere tages i brug. Derudover er der tale om en anvendelse, hvor arealet holdes fri for faste anlæg. Administrationen vurderer, at der bør meddeles landzonetilladelse til ridebanen, der betinges af tinglyst fjernelsesvilkår, idet den ansøgte ridebane vurderes til at have midlertidig karakter og er umiddelbar i tilknytning til eksisterende bygninger på ejendommen. Lovgrundlag Planlovens § 35 og Fingerplan 2019. Økonomiske konsekvenser Der er ingen økonomiske konsekvenser for Greve Kommune, idet en eventuel landzonetilladelse betinges af et tinglyst fjernelsesvilkår, der skal fastsætte, at ejer accepterer, ar anlægget fjernes uden udgift for det offentlige, hvis korridoren senere tages i brug for at gennemføre et overordnet infrastrukturanlæg. Kommunikation Sagen har været i naboorientering i perioden den 20. februar 2023 til den 6. marts 2023. De omkringliggende naboer har ikke indsendt indsigelser til projektet.", "source_path": "data/greve/raw_dagsordener/Klima-, Teknik- og Miljøudvalget_2023-04-27T08:00:00+02:00_eda32afa-0665-466c-bdb2-78c4aa4a9075.json", "meeting_year": 2023, "meeting_month": 4, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "eda32afa-0665-466c-bdb2-78c4aa4a9075", "chunk_id": "eda32afa-0665-466c-bdb2-78c4aa4a9075_21_html_fragment_chunk0", "section_type": "html_fragment", "section_title": "Kildebrønde Landevej 33, Kildebrønde - Landzonetilladelse til orangeri", "committee": "Klima-, Teknik- og Miljøudvalget", "meeting_date": "2023-04-27T08:00:00+02:00", "case_number": "22-014095", "agenda_index": 21, "text": "Beslutning Godkendt Fremstilling Sagsprocedure Klima-, Teknik- og Miljøudvalget Resume Administrationen har modtaget en ansøgning om opførelse af et orangeri på Kildebrønde Landevej 33 i Kildebrønde. Opførelsen kræver landzonetilladelse. Indstilling Administrationen indstiller, at der meddeles landzonetilladelse til den ansøgte opførelse af et orangeri på 59 m2. Sagsbeskrivelse Administrationen har modtaget en ansøgning om landzonetilladelse til opførelse af et orangeri på 59 m2 på adressen Kildebrønde Landevej 33 i Kildebrønde. Det ønskes, at orangeriet skal følge husets udtryk. Dette gøres ved at anvende genbrugsruder til ydervæggene i samme stil som på huset. Soklen ønskes udført i sort pudset lecablokke i samme højde som huset. Til taget ønskes anvendt nyt lamineret glas. I orangeriet ønskes opført en pejs med tilhørende skorsten, som placeres i midten af gavlen mod øst (mod marken), jf. bilag. På ejendommen er der i forvejen opført et enfamiliehus på 173 m2 med udnyttet tagetage, samt en garage på 20 m2, et udhus på 18 m2 og et udhus på 6 m2. Ejendommen har et grundareal på 1.980 m2 og bebyggelsesprocenten bliver ca. 12 %. Ejendommen ligger i landzone, og jf. Planloven § 35, må der ikke opføres ny bebyggelse i landzone uden tilladelse fra kommunalbestyrelsen. Ved den enkelte ansøgning om landzonetilladelse skal kommunalbestyrelsen foretag en vurdering og afvejning af en række forskellige hensyn. Det kan være planlægningsmæssige hensyn, landskabelige og naturbeskyttelsesmæssige hensyn, miljømæssige hensyn, og trafikale hensyn. Kommunalbestyrelsen skal vurdere, om byggeriet strider imod Planlovens hensigt om ikke at øge byudvikling i landdistrikterne. Byggeriet skal være hensigtsmæssigt for brugen af ejendommen, uden at være til gene for omkringliggende ejendomme. Sagen har været i naboorientering hos Kildebrønde Landevej 31 og 35 samt hos Kildebrønde Landsbylaug . Der er i forbindelse med naboorienteringen ikke kommet indsigelser til projektet. Ejerne i Kildebrønde Landevej 35 har fremsendt bemærkning om, at det er fint for dem. Administrationen vurderer, at det ønskede orangeri er tilpasset ejendommens øvrige bebyggelse samt områdets karakter. Bygningen vurderes ikke at være til gene for omkringliggende naboer og med en beliggenhed midt på ejendommen er der minimum 9 m til nærmeste skel. Lovgrundlag Planloven § 35. Økonomiske konsekvenser Sagen har ingen økonomiske konsekvenser. Kommunikation Ansøgningen om landzonetilladelse har været sendt i naboorientering hos ejere af Kildebrønde Landevej 31 og 35 samt hos Kildebrønde Landbylaug .", "source_path": "data/greve/raw_dagsordener/Klima-, Teknik- og Miljøudvalget_2023-04-27T08:00:00+02:00_eda32afa-0665-466c-bdb2-78c4aa4a9075.json", "meeting_year": 2023, "meeting_month": 4, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "eda32afa-0665-466c-bdb2-78c4aa4a9075", "chunk_id": "eda32afa-0665-466c-bdb2-78c4aa4a9075_22_html_fragment_chunk0", "section_type": "html_fragment", "section_title": "Karlslunde Landevej 34, Karlslunde, dispensation og landzonetilladelse, overdækninger", "committee": "Klima-, Teknik- og Miljøudvalget", "meeting_date": "2023-04-27T08:00:00+02:00", "case_number": "22-014259", "agenda_index": 22, "text": "Beslutning Godkendt Fremstilling Sagsprocedure Klima-Teknik- og Miljøudvalget Resume Administrationen har modtaget en ansøgning om opførelse af to overdækninger til træning af heste (Rotunder) på et eksisterende ridecenter. Ridecenteret er beliggende på Karlslunde Landevej 34. Ansøgningen kræver dispensation fra lokalplan 14.03, der angiver, at der kun må opføres landbrug. Det ansøgte kræver endvidere en landzonetilladelse jf. planlovens § 35, stk.1. Indstilling Administrationen indstiller, at der gives dispensation fra lokalplan 14.03 § 3, stk. 5, samt landzonetilladelse til de ansøgte overdækninger efter Planlovens § 35, stk. 1. Sagsbeskrivelse Dispensationsansøgningen og ansøgning om landzonetilladelse er fremsendt i forbindelse med ansøgning om byggetilladelse til to overdækninger kaldet rotunder. Der er tidligere givet tilladelse til at anvende ejendommen som ridecenter. Der ønskes to overdækninger, som skal anvendes til træning af heste, og som er på hver ca. 268 m2. Placering af bygninger fremgår af bilag 1-3. Det eksisterende ridecenter på ejendommen er godkendt i 1978. Området er omfattet af lokalplan 14.03, område D, og er placeret i landzone. Lokalplan 14.03 § 3, stk. 5 angiver følgende: Område D må kun anvendes til landbrug og lignende landzoneerhverv. Bygninger som ikke længere er nødvendige til driften af landbrugsejendommen kan af byrådet (med hovedstadsrådets godkendelse) tillades anvendt til mindre værksteds- og lagervirksomheder og lignende, som ikke medfører gener for de omboende. Hovedstadsrådet er nedlagt og landzoneadministrationen er flyttet til kommunerne. Da ejendommen ikke primært anvendes til landbrugsproduktion men som ridecenter, kræver den ønskede anvendelse således en dispensation fra lokalplan 14.03, samt en landzonetilladelse. Der er foretaget naboorientering af de nærmeste naboer. Der er indkommet bemærkninger fra 2 naboer. Bemærkninger fremgå af bilag 4. Den ene nabo oplyser, at de ikke har indvendinger mod overdækningerne. Den anden nabo angiver, at vedkommende er bekymret for, at rotunderne vil skabe en øget trafik på Gjersdalsvej, som i forvejen er belastet af gårdens brugere fra 6 morgen til 24 aften alle ugens dage, hele året rundt. Gjersdalsvej er en smal vej uden fortove, og hvor bilister til ridecenteret ofte kører stærkere end forholdene tillader. Administrationen vurderer, at de to rotunder ikke vil bevirke, at trafikken til ejendommen vil stige mærkbart, idet omfanget af de nye overdækninger er minimal i forhold til omfanget af det samlede rideanlæg på ejendommen. Administrationen vurderer, at der kan gives de ønskede dispensationer og landzonetilladelser, da anvendelsen af bygningerne og ridebanerne er en naturlig anvendelse i relation til det tidligere godkendte ridecenter. Lovgrundlag Planlovens §35 samt lokalplan 14.03. Økonomiske konsekvenser Der er ingen økonomiske konsekvenser for Greve Kommune. Kommunikation Sagen har været i naboorientering hos Kildeagervej 2, Mejerivej 11 A og 11 B, Karlslunde Kirke, Hovedgaden 24, Gjersdalsvej 3, 7 og 13, Hovedgaden 3, 5, 7, 9, 11 og 13 i perioden 1. marts 2023 til 22. marts 2023.", "source_path": "data/greve/raw_dagsordener/Klima-, Teknik- og Miljøudvalget_2023-04-27T08:00:00+02:00_eda32afa-0665-466c-bdb2-78c4aa4a9075.json", "meeting_year": 2023, "meeting_month": 4, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "eda32afa-0665-466c-bdb2-78c4aa4a9075", "chunk_id": "eda32afa-0665-466c-bdb2-78c4aa4a9075_23_html_fragment_chunk0", "section_type": "html_fragment", "section_title": "Hedebovej 6, Greve Strand - Dispensation til gavltrekant", "committee": "Klima-, Teknik- og Miljøudvalget", "meeting_date": "2023-04-27T08:00:00+02:00", "case_number": "22-014227", "agenda_index": 23, "text": "Beslutning 1.-2. Godkendes Fremstilling Sagsprocedure Klima-, Teknik- og Miljøudvalget Resume Administrationen har modtaget en ansøgning om opførelse af 36 m2 tilbygning til eksisterende enfamiliehus på Hedebovej 6, 2670 Greve. Ejendommen er omfattet af lokalplan 12.50, som angiver, at gavltrekanter på murede bygninger kun må have samme overflade og farve som det øvrige murværk. Der ansøges om dispensation til, at gavltrekant på tilbygning kan udføres med træbeklædning som på det eksisterende hus. Indstilling Administrationen indstiller følgende: at der meddeles dispensation til, at gavltrekant på tilbygning kan udføres med træbeklædning ligesom gavltrekanter på det eksisterende hus. at administrationen tildeles kompetencen til at kunne dispensere fra lokalplan 12.50 § 9.2, nr. 2,til at gavltrekanter på murede tilbygninger kan udføres med træbeklædning, i de tilfælde hvor det eksisterende hus har gavltrekanter med træbeklædning. Sagsbeskrivelse Administrationen har den 4. november 2022 modtaget en ansøgning om opførelse af 36 m2 muret tilbygning til eksisterende enfamiliehus på 175 m2 på Hedebovej 6, 2670 Greve, matrikel nr. 11kr, Hundige By, Kildebrønde. I den forbindelse søges der om dispensation for gavltrekantens materiale. Ejendommen er omfattet af lokalplan 12.50, som angiver følgende: § 9.2, nr. 2 Gavltrekanter på murede bygninger må kun have samme overflade og farve, som det øvrige murværk. Den ansøgte tilbygning ønskes udført med gavltrekant af træbeklædning, som også er at finde på det eksisterendes hus to øvrige gavltrekanter. Det ansøgte byggeri kræver derfor dispensation fra lokalplanens bestemmelse om materiale for gavltrekanter på murede bygninger. Sagen har været sendt i naboorientering hos ejere af Hedebovej 8, Rytterbakken 3 og 5. Der er ikke kommet indsigelser i forbindelse med naboorienteringen. Administrationen indstiller, at der bør gives dispensation, idet eksisterende hus blot forlænges ved at gavlen rykkes 4,0 meter mod nord. Huset vil derfor have samme udtryk som før tilbygningen og skaber dermed et ensartet udtryk for huset (jf. bilag 1-3), som angiver planer samt eksisterende- og fremtidige facader. Der ses at være en del eksisterende bebyggelse i lokalplan 12.50, som er udført med gavltrekanter af træbeklædning. Administrationen indstiller derfor muligheden for, at udvalget delegerer kompetencen til, at administrationen kan give dispensation til, at gavltrekanter kan udføres med træbeklædning, i de tilfælde hvor der er tale om opførelse af en tilbygning til et eksisterende hus, der i forvejen har gavltrekanter med træbeklædning. Lovgrundlag Planlovens §19 Økonomiske konsekvenser Det vurderes, at der ikke vil være økonomiske konsekvenser. Øvrige konsekvenser Det vurderes at skabe præcedens for tilbygninger til eksisterende bebyggelse i området, som har lovlige gavltrekanter af træbeklædning, men ikke for øvrig bebyggelse. Det vurderes ikke at ændre udtrykket i lokalplansområdet, da der ses at være en stor del af eksisterende bebyggelse i området, hvor gavltrekanter er udført med træbeklædning. Kommunikation Sagen har været sendt i naboorientering jf. planlovens § 20 hos ejere af Hedebovej 8, Rytterbakken 3 og 5.", "source_path": "data/greve/raw_dagsordener/Klima-, Teknik- og Miljøudvalget_2023-04-27T08:00:00+02:00_eda32afa-0665-466c-bdb2-78c4aa4a9075.json", "meeting_year": 2023, "meeting_month": 4, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "eda32afa-0665-466c-bdb2-78c4aa4a9075", "chunk_id": "eda32afa-0665-466c-bdb2-78c4aa4a9075_24_html_fragment_chunk0", "section_type": "html_fragment", "section_title": "Jægervænget 13, Hundige - Dispensation til gavltrekant", "committee": "Klima-, Teknik- og Miljøudvalget", "meeting_date": "2023-04-27T08:00:00+02:00", "case_number": "22-013119", "agenda_index": 24, "text": "Beslutning Godkendt Fremstilling Sagsprocedure Klima-, Teknik - og Miljøudvalget Resume Administrationen har den 11. januar 2023 modtaget en ansøgning om dispensation til opførelse af en tilbygning med gavlbeklædning af træ. Ejendommen er omfattet af lokalplan 12.50. Der er ansøgt om dispensation til en tilbygnings gavlbeklædning, som overskrider lokalplanens bestemmelser for facadens fremtræden. Indstilling Administrationen indstiller, at der meddeles dispensation til, at gavltrekant på tilbygning kan udføres med træbeklædning, ligesom gavltrekanter på det eksisterende hus. Sagsbeskrivelse Administrationen har den 11. januar 2023 modtaget en ansøgning om dispensation fra lokalplan 12.50, hvor gavltrekanter på murede bygninger kun må have samme overflade og farve som det øvrige murværk. Lokalplanens § 9.2 , nr. 2 fastsætter: Gavltrekanter på murede bygninger må kun have samme overflade og farve som det øvrige murværk. Det eksisterende hus har gavltrekanter af træbeklædning, og derfor ansøger ejerne om at opføre tilbygningens gavltrekanter af træ (jf. bilag 1-7). Administrationen vurderer, at træbeklædning vil harmonere med den eksisterende bebyggelsesstil, samt området for lokalplan 12.50. Administrationen anbefaler derfor, at der meddeles dispensation til at husets gavltrekant i træ kan etableres. Lovgrundlag Planlovens § 19, om at kommunalbestyrelsen kan dispensere fra bestemmelserne i en lokalplan, hvis dispensation ikke er i strid med principperne i planen. Økonomiske konsekvenser Der forventes ikke økonomiske konsekvenser for kommunen. Øvrige konsekvenser Det kan skabe presedens i området. Det vurderes dog ikke at ændre udtrykket i lokalplansområdet, da en stor del af eksisterende bebyggelse har gavle af træbeklædning. Kommunikation Sagen har været sendt i naboorientering af Jægervænget 1-11. Administrationen har ikke modtaget indsigelser.", "source_path": "data/greve/raw_dagsordener/Klima-, Teknik- og Miljøudvalget_2023-04-27T08:00:00+02:00_eda32afa-0665-466c-bdb2-78c4aa4a9075.json", "meeting_year": 2023, "meeting_month": 4, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "eda32afa-0665-466c-bdb2-78c4aa4a9075", "chunk_id": "eda32afa-0665-466c-bdb2-78c4aa4a9075_25_html_fragment_chunk0", "section_type": "html_fragment", "section_title": "Greve Bygade 66, Greve Landsby - Dispensation til vinkelhus", "committee": "Klima-, Teknik- og Miljøudvalget", "meeting_date": "2023-04-27T08:00:00+02:00", "case_number": "22-015261", "agenda_index": 25, "text": "Beslutning Sagen sendes tilbage med henblik på at belyse, hvad der tidligere er givet tilladelse til i forhold til vinkelbygninger inden for gældende lokalplan. Fremstilling Sagsprocedure Klima-, Teknik- og Miljøudvalget. Resume Administrationen har modtaget en ansøgning om opførelse af et vinkelhus med en husdybde på 8,03 m på Greve Bygade 66, 2670 Greve. Ejendommen er omfattet af Lokalplan 14.02 hvorefter dele af byggeriet kræver dispensation. Indstilling Administrationen indstiller, at der meddeles dispensation til opførelse af vinkelhus, idet lokalplanen tillader tilbygning af vinkelbygning jf. Lokalplan 14.02 § 6.8. at administrationen fremadrettet får tildelt kompetencen til at meddele dispensation fra lokalplaner, hvor det er tilladt at opføre vinkelbygninger som tilbygning. at der meddeles afslag på en husdybde på 8,03 meter, der overskrider den maksimale dybde på 7,2 meter jf. Lokalplan 14.02 § 6.14. at den bemyndigelse, som administrationen fik på Klima-, Teknik- og Miljøudvalgets møde den 9. februar 2023 til at meddele dispensation fra lokalplaner med en maksimal husdybde på 7,2 meter op til 8,0 meter ændres til op til 7,5 meter, da nye energikrav ikke kan begrunde en yderligere dispensation. Sagsbeskrivelse Ejeren af ejendommen på Greve Bygade 66, 2670 Greve i Greve Landsby har søgt om dispensation til opførelse af et vinkelhus jf. situationsplan og facadetegninger i bilag 1. Ejendommen er omfattet af Lokalplan nr. 14.02 § 6.14, som kræver, at huset skal opføres som længehus. Af § 6,8 fremgår det dog, at \" Der kan opføres tilbygninger til bebyggelsen (herunder vinkelbygninger) samt fritliggende udhuse, såfremt de opfylder de i §§ 6.5, 6.6 og 6.7 nævnte betingelser, og såfremt rygningshøjden ikke overstiger længehusets rygningshøjde\". §6.5 omhandler facadehøjde. §6.6 omhandler tage, der skal udformes som symmetriske, uafvalmede sadeltage med 45-50° hældning. §6.7 omhandler tagets udhæng, der ikke må være større end 50 cm regnet vinkelret på muren. Flere ejendomme i området har fået tilladelse til vinkelbygninger eksempelvis Lillegade 15, Vesterbjerg 21 og Bjergvænget 10. Derfor indstilles det, at der dispenseres fra bestemmelse i § 6.14, så der kan opføres et hus med vinkel. Det ansøgte hus opfylder Lokalplan 14.02 §§ 6.5, 6.6 og 6.7. Der søges derudover om dispensation fra husdybden. Ifølge § 6.14 må husdybden ikke overstige 7,2 meter. I ansøgningen vil huset få en dybde på 8,03 meter. Det er begrundet med et stigende isoleringskrav siden vedtagelse af Lokalplan 14.02 i 1980, hvilket har gjort, at tykkelsen af ydervæggene er forøget. Administrationen har undersøgt, at isoleringskravet til ydervægge opført i 1983 var på 120,5 mm mens isoleringskravet til ydervægge på beboelseshuse opført i 2020 er på 230 mm. Det øgede isoleringskrav kan derfor alene begrunde en forøgelse af husdybden med to gange 109,5 mm = 22 cm. Derfor foreslås det, at den delegation, som administrationen fik den 9. februar 2023 ( pkt. 12 ) til at dispensere fra en maksimal husdybde i landsbyerne Tune, Karlslunde, Greve og Kildebrønde ændres fra 8,0 meter til 7,5 meter for på den måde samtidig at bevare landsbyernes særpræg og acceptere nutidens energikrav. Høring I forbindelse med behandlingen af byggesagen har sagen været i partshøring og i naboorientering. Samtlige høringssvar kan ses i bilag 2. Byggesagen har været i partshøring hos Greve Bygade 68, Grevetoften 21 og Grevetoften 23 vedrørende terrænregulering for fastlæggelse af niveauplan. Terrænreguleringen kræver ikke tilladelse, men ville efterfølgende kunne påklages, hvorfor det er valgt at tage terrænreguleringen med i partshøringen. Der er kommet bemærkninger til partshøringen fra Grevetoften 21, Grevetoften 23 og Greve Bygade 68. Ejeren af Grevetoften 21 er bekymret for den ønskede terrænregulering, fordi de mener, at reguleringen alene bør finde sted ved husets placering i stedet for på hele grunden. De mener, at terrænreguleringen vil påvirke områdets udtryk på grund af ændring af grundens naturligt forløb. Ydermere mener ejerne af Greve Bygade 68, at der ønskes terrænregulering på grund af husets størrelse samt placering på grunden. Her mener ejerne af Greve Bygade 68, at hvis huset blev gjort mindre og placeret anderledes på grunden, vil der ikke være behov for den ønskede terrænregulering. Sidst og ikke mindst oplyser ovennævnte ejere, at terrænreguleringen vil medføre, at regnvand fra markarealer ved Grevetoften vil blive ledt vest om huset mod Greve Bygade 68. Administrationen vurderer, at de indkomne bemærkninger til partshøring ikke giver anledning til væsentlig ulempe for matriklen på Grevetoften 21. I forhold til bemærkninger fra Greve Bygade 68 angående husets størrelse vurderer administrationen, at husets bebyggelsesprocent, som er på 25, overholder Lokalplan 14.02 § 6.1. I forhold til husets placering er det ikke reguleret af Lokalplan 14.02. Det vil sige, at kommunen ikke kan stille krav til husets placering på baggrund af ovenstående bemærkninger. Ydermere påhviler det ejere af Greve Bygade 66 at holde regnvand på egen grund jf. BR 18 § 77 stk. 2. Det betyder også, at regnvand der ledes fra markarealer nord for Grevetoften, skal håndteres af ejer af den pågældende landejendom. I forbindelse med behandlingen af dispensationsansøgninger er der desuden sendt en naboorientering til Greve Bygade 64, Greve Bygade 68, Grevetoften 21 og Grevetoften 23 samt Greve Landsbylaug. Der er kommet bemærkninger fra Greve Bygade 68, Grevetoften 17, Grevetoften 21 Grevetoften 23 og Greve Landsbylaug. En kopi af høringssvar fremgår af bilag 2. Beboerne fra Greve Bygade 68, Grevetoften 23 og Grevetoften 17 er utilfredse med ansøgerens ønske om at få dispensation efter Lokalplan 14.02 § 6.14 i forbindelse med opførelse af et vinkelhus. Samtlige, der har afgivet høringssvar, er imod, at husets brede forøges i forhold til 7,2 meter, jf. lokalplan 14.02 § 6.14. Greve Landsbylaug ønsker generelt, at dispensationer holdes til et minimum for netop at sikre bevarelsen af landsbyens specielle karakter, og henstiller på det kraftigste, at husets dybde ikke overskrider de i lokalplanens 7.2 meter. Ydermere mener beboerne fra Grevetoften 23 og Greve Bygade 68, at vinduestyper og størrelse vil medføre indbliksgener. I forhold til bygningshøjde mener beboere fra Greve Bygade 68 og Grevetoften 23, at den anvendte beregningsmetode til måling af bygningshøjde er forkert, da den skal måles fra det samlede skrånende terræn mod Greve Bygade og, at jordpåfyldning skal medregnes. Administrationen vurderer, at Lokalplan 14.02 allerede giver tilladelse til, at opføre en vinkelbygning som tilbygning jf. § 6.8, og derfor bør der i dette tilfælde også gives dispensation fra starten af, hvis ansøgeren efter opførelse af beboelseshus alligevel senere kan søge om tilladelse til opførelse af en vinkelbygning, jf. § 6.8. Dette jævnfør også, at andre byggerier har fået tilladelse til vinkelbygninger. I forhold til bygningshøjde er der fastsat en niveauplan på 17.50, hvor bygningshøjden er målt fra. Denne beregningsmetode er i overensstemmelse med BR 18 § 456 som angiver, at for bebyggelser på skrånende terræn eller terræn med større niveauforskelle måles fra et eller flere niveauplaner, der fastsættes af kommunalbestyrelsen. I forhold til indbliksgener vurderer administrationen, at husets placering overholder afstandskrav til skel, som er minimum 2.5 meter jf. BR 18 § 177. Lokalplan 14.02 regulerer ikke vinduestyper eller vinduesstørrelse, hvorfor administrationen ikke kan stille krav til disse. Ydermere er der kommet indvendinger i forhold til den ønskede overskridelse af husets bredde fra 7,2 meter til 8,03 meter. Administrationen har vurderet, at der er tale om en meget stor overskridelse (83 cm = 11,5%), som ikke kan begrundes med nye energikrav. Administrationen anbefaler derfor, at der meddeles afslag på denne dispensation og at den delegationen som administrationen fik på Klima-, Teknik- og Miljøudvalget den 9. februar 2023 (pkt. 12) ændres, således at administrationen fremadrettet kan behandle dispensationsansøgninger med en maksimal bygningsbredde fra 7,2 meter op til 7,5 meter. Lovgrundlag Lokalplan 14.02. Planloven § 19. Byggeloven § 13. Klima-, Teknik- og Miljøudvalgets beslutning den 9. februar 2023 (pkt. 12) vedrørende Bødkerstræde 14, Karlslunde, dispensation. Økonomiske konsekvenser Sagen har ingen økonomiske konsekvenser for kommunen. Kommunikation Sagen har været i høring hos Greve Bygade 64, Greve Bygade 68, Grevetoften 21, Grevetoften 23 og Greve Landsbylaug.", "source_path": "data/greve/raw_dagsordener/Klima-, Teknik- og Miljøudvalget_2023-04-27T08:00:00+02:00_eda32afa-0665-466c-bdb2-78c4aa4a9075.json", "meeting_year": 2023, "meeting_month": 4, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "eda32afa-0665-466c-bdb2-78c4aa4a9075", "chunk_id": "eda32afa-0665-466c-bdb2-78c4aa4a9075_26_html_fragment_chunk0", "section_type": "html_fragment", "section_title": "Grevetoften 19, Greve Landsby - Dispensation til vinkelhus", "committee": "Klima-, Teknik- og Miljøudvalget", "meeting_date": "2023-04-27T08:00:00+02:00", "case_number": "23-000514", "agenda_index": 26, "text": "Beslutning Sagen sendes tilbage med henblik på at belyse, hvad der tidligere er givet tilladelse til i forhold til vinkelbygninger inden for gældende lokalplan. Fremstilling Sagsprocedure Klima-, Teknik- og Miljøudvalget. Resume Administrationen har modtaget en ansøgning om opførelse af et vinkelhus med en husdybde på 8,03 m på Grevetoften 19, 2670 Greve. Ejendommen er omfattet af Lokalplan 14.02. Indstilling Administrationen indstiller, at der meddeles dispensation til opførelse af vinkelhus, idet lokalplanen tillader tilbygning af vinkelbygning jf. Lokalplan 14.02 § 6.8. at administrationen fremadrettet får tildelt kompetencen til at meddele dispensation fra lokalplaner, hvor det er tilladt at opføre vinkelbygninger som tilbygning. at der meddeles afslag på en husdybde på 8.03 meter, der overskrider den maksimale dybde på 7,2 meter jf. Lokalplan 14.02 § 6.14. at den bemyndigelse, som administrationen fik på Klima-, Teknik- og Miljøudvalgets møde den 9. februar 2023 til at meddele dispensation fra lokalplaner med en maksimal husdybde på 7,2 meter op til 8,0 meter ændres til 7,5 meter, da nye energikrav ikke kan begrunde en yderligere delegation. Sagsbeskrivelse Ejeren af ejendommen på Grevetoften 19, 2670 Greve i Greve Landsby har søgt om dispensation til opførelse af et vinkelhus jf. situationsplan og facadetegninger i bilag 1. Ejendommen er omfattet af Lokalplan nr. 14.02 § 6.14, som kræver, at huset skal opføres som længehus . Af § 6,8 fremgår det dog, at \" Der kan opføres tilbygninger til bebyggelsen (herunder vinkelbygninger) samt fritliggende udhuse, såfremt de opfylder de i §§ 6.5, 6.6 og 6.7 nævnte betingelser, og såfremt rygningshøjden ikke overstiger længehusets rygningshøjde\". §6.5 omhandler facadehøjde. §6.6 omhandler tage, der skal udformes som symmetriske, uafvalmede sadeltage med 45-50° hældning. §6.7 omhandler tagets udhæng, der ikke må være større end 50 cm regnet vinkelret på muren. Flere ejendomme i området har fået tilladelse til vinkelbygninger eksempelvis Lillegade 15, Vesterbjerg 21 og Bjergvænget 10. Derfor indstilles det, at der dispenseres fra bestemmelse i § 6.14, så der kan opføres et hus med vinkel. Det ansøgte hus opfylder Lokalplan 14.02 §§ 6.5, 6.6 og 6.7. Der søges derudover om dispensation fra husdybden. Ifølge § 6.14 skal husdybden være på 7,2 meter. I ansøgningen vil huset få en dybde på 8,03 meter. Det er begrundet med et stigende isoleringskrav siden vedtagelse af Lokalplan 14.02 i 1980, hvilket har gjort, at tykkelse af ydervægge er forøget. Vores undersøgelse viser imidlertid, at ydervægge opført i 1983 er på 120,5 mm, mens ydervægge til beboelseshuse opført i 2020 er på 230 mm. Det øgede isoleringskrav kan alene begrunde en forøgelse af husdybden med to gange 109,5 mm = 22 cm. Derfor foreslås det, at den delegation, som administrationen fik den 9. februar 2023 til at dispensere fra en maksimal husdybde i landsbyerne Tune, Karlslunde, Greve og Kildebrønde ændres fra 8,0 meter til 7,5 meter for på den måde samtidig at bevare landsbyernes særpræg og acceptere nutidens energikrav. Høring I forbindelse med behandlingen af byggesagen har sagen været i partshøring og i naboorientering. Samtlige høringssvar kan ses af bilag 2. Sagen har været i partshøring hos Greve Bygade 62, Greve Bygade 64, Greve Bygade 66, Grevetoften 17 og Grevetoften 21 vedrørende terrænregulering for fastlæggelse af niveauplan. Terrænreguleringen kræver ikke tilladelse, men ville efterfølgende kunne påklages, hvorfor det er valgt at tage terrænreguleringen med i partshøringen. Der er kommet bemærkninger til partshøringen fra Grevetoften 17 og Grevetoften 21. Ejerne af Grevetoften 17 er bekymret for den ønskede terrænregulering på grund af afledningsforhold mod beboerne syd for Greve Bygade. De vil sige, at de tvivler på, at ejendommen på Grevetoften 19 kan håndtere regnvand på egen grund. Herudover er ejerne af Grevetoften 21 imod den ønskede terrænregulering, og de foreslår terrænregulering ved husets placering og ikke på hele grunden. Det skyldes, at terrænreguleringen af hele grunden vil ødelægge områdets udtryk på grund af ændring af grundens naturligt forløb. Administrationen vurderer, at de indkomne bemærkninger til partshøring ikke giver anledning til væsentlig ulempe for matriklerne på Grevetoften 17 og Grevetoften 21. I forbindelse med behandlingen af dispensationsansøgninger er der desuden sendt en naboorientering til Greve Bygade 62, Greve Bygade 64, Grevetoften 17 og Grevetoften 21 samt Greve Landsbylaug . Der er kommet bemærkninger fra Greve Bygade 62, Greve Bygade 68, Grevetoften 17, Grevetoften 21 og Greve Landsbylaug . En kopi af høringssvar kan læses i bilag 2. Beboerne fra Greve Bygade 68 og Grevetoften 17 er utilfredse med ansøgerens ønske om at få dispensation efter Lokalplan 14.02 § 6.14 i forbindelse med opførelse af et vinkelhus. Samtlige, der har afgivet høringssvar, er imod, at husets brede forøges i forhold til 7,2 meter, jf. lokalplan 14.02 § 6.14. Greve Landsbylaug ønsker generelt, at dispensationer holdes til et minimum for netop at sikre bevarelsen af landsbyens specielle karakter, og henstiller på det kraftigste, at husets dybde ikke overskrider de i lokalplanens 7.2 meter. Ydermere mener beboerne fra Greve Bygade 68 og Grevetoften 17, at vinduesstørrelse vil medføre indbliksgener. Administrationen vurderer, at Lokalplan 14.02 allerede giver tilladelse til at opføre en vinkelbygning som tilbygning jf. § 6.8, og derfor bør der i dette tilfælde også gives dispensation fra starten af, hvis ansøgeren efter opførelse af beboelseshus alligevel senere kan søge om tilladelse til opførelse af en vinkelbygning, jf. § 6.8. Dette jævnfør også at andre byggerier har fået tilladelse til vinkelbygninger. I forhold til indbliksgener vurderer administrationen, at husets placering overholder afstandskrav til skel som er minimum 2,5 meter jf. BR 18 § 177. Lokalplan 14.02 regulerer ikke vinduestyper eller vinduesstørrelse, hvorfor administrationen ikke kan stille krav til disse. Ydermere er der kommet indvendinger i forhold til den ønskede overskridelse af husets bredde fra 7,2 meter til 8,03 meter. Administrationen har vurderet, at der er tale om en meget stor overskridelse (83 cm = 11,5%), som ikke kan begrundes med nye energikrav, og som ikke harmonerer med landsbyens særpræg. Lovgrundlag Lokalplan 14.02. Planloven § 19. Byggeloven § 13. Klima-, Teknik- og Miljøudvalgets beslutning den 9. februar 2023 (pkt. 12) vedrørende Bødkerstræde 14, Karlslunde, dispensation. Økonomiske konsekvenser Sagen har ingen økonomiske konsekvenser for kommunen. Kommunikation Sagen har været i høring hos Greve Bygade 62, Greve Bygade 64, Greve Bygade 66, Grevetoften 17, Grevetoften 21 og Greve Landsbylaug .", "source_path": "data/greve/raw_dagsordener/Klima-, Teknik- og Miljøudvalget_2023-04-27T08:00:00+02:00_eda32afa-0665-466c-bdb2-78c4aa4a9075.json", "meeting_year": 2023, "meeting_month": 4, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "eda32afa-0665-466c-bdb2-78c4aa4a9075", "chunk_id": "eda32afa-0665-466c-bdb2-78c4aa4a9075_27_html_fragment_chunk0", "section_type": "html_fragment", "section_title": "Lukket: Resultat af udbud af ladestandere", "committee": "Klima-, Teknik- og Miljøudvalget", "meeting_date": "2023-04-27T08:00:00+02:00", "case_number": "22-006357", "agenda_index": 27, "text": "1. Anbefales idet beløbet i 2023 lægges i kassen og tages med som en teknisk rettelse i budget 2024-2027 2. anbefales", "source_path": "data/greve/raw_dagsordener/Klima-, Teknik- og Miljøudvalget_2023-04-27T08:00:00+02:00_eda32afa-0665-466c-bdb2-78c4aa4a9075.json", "meeting_year": 2023, "meeting_month": 4, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "eda32afa-0665-466c-bdb2-78c4aa4a9075", "chunk_id": "eda32afa-0665-466c-bdb2-78c4aa4a9075_28_html_fragment_chunk0", "section_type": "html_fragment", "section_title": "Ændring i placering af daginstitutionen Lunas Ark", "committee": "Klima-, Teknik- og Miljøudvalget", "meeting_date": "2023-04-27T08:00:00+02:00", "case_number": "22-013129", "agenda_index": 28, "text": "Beslutning Taget til efterretning. Udvalget ønsker, at administrationen i forbindelse med PCB-renovering af SFO på Krogårdsskolen ser på muligheden for at anvende SFO indskolingen til daginstitution og flytte indskoling og SFO til 1. sal på den eksisterende skole. Fremstilling Sagsprocedure Skole-, Børne-, og Ungeudvalget, Plan- og Tryghedsudvalget samt Klima-, Teknik- og Miljøudvalget. Resume Sagen indeholder en orientering om støjforholdene for området ved Klub Godset, hvor det er besluttet at arbejde videre med at opføre en ny daginstitution til 210 børn, som erstatning for Lunas Ark. Tiltag for at dæmpe trafikstøjen var forventet, men ikke undersøgt. Administrationen har nu undersøgt trafikstøjen på grunden og må konkludere, at det ikke er muligt at planlægge for en ny daginstitution i området. Indstilling Administrationen indstiller til Skole-, Børne- og Ungeudvalget, Plan- og Tryghedsudvalget samt Klima-, Teknik- og Miljøudvalget at orienteringen om støjforholdene for en ny daginstitution ved Klub Godset tages til efterretning og at administrationen undersøger muligheden for renovering/nybyg af den eksisterende Lunas Ark. Sagsbeskrivelse Byrådet besluttede den 12. december 2022 (pkt. 28), at der arbejdes videre med placering af en ny daginstitution ved Klub Godset som erstatning for Lunas Ark på Hundigegårdsvej 16. Det var på daværende tidspunkt forventet, at der skulle arbejdes med tiltag for at dæmpe trafikstøjen, men forholdet var ikke nærmere undersøgt. Greve Kommune har i samarbejde med rådgiverfirmaet NIRAS arbejdet med at forberede udbuddet af den nye daginstitution, ved siden af Klub Godset. I den forbindelse er der udarbejdet simuleringer for, hvordan støjen fra motorvejen kan håndteres. Støjen for grunden er på 61-72 dB, hvor det tilladte er maksimalt 58 dB for at det jf. planloven er tilladt, at udarbejde en lokalplan for området. I simuleringerne er der taget udgangspunkt i at etablere en støjafskærmning på 10 meter svarende til hele bygningens højde. Som det vises i bilag 1, er det ikke muligt at reducere støjen på grunden, så det er indenfor de tilladte grænseværdier jf. planloven. Dette ville heller ikke være muligt, hvis der blev etableret støjafskærmninger på 15 meter eller derover, eller hvis daginstitutionen blev placeret på anden vis på grunden ved Klub Godset eller på den anden side af Godsvej ved siden af daginstitutionen Toftegården. Generelt er boliger og øvrige bygninger langs motorvejen udfordret af støjen, så dette er ikke særegent for denne placering. Der er jf. planloven et planlægningsforbud, hvis der ikke kan redegøres for, at støjen kan reduceres til under 58 dB. Det er da kun eksisterende anvendelser og allerede planlagte forhold, der vil være mulige i området. Administrationen må derfor konkludere, at det ikke er muligt at etablere daginstitutionen som forudsat ved Klub Godset. Administrationen er i stedet i gang med at undersøge muligheden for renovering/nybyg af Lunas Ark. Alternativer for placering af Lunas Ark De øvrige skitserede muligheder for placering af Lunas Ark fremgår nedenstående: Lunas Ark på eksisterende grund. I dette scenarie bygges der nyt på grunden for Lunas Ark som optimeres i forhold til at skabe flest mulige pladser. Det kan foregå ved, at de nuværende bygninger rives ned, og der etableres en ny bygning på grunden. I byggeperioden genhuses børnene. Løsningen medfører, at den eksisterende sti imellem de to nuværende bygninger, skal flyttes til et andet sted på grunden. Støjen på grunden er som ved Klub Godset på 61-72 dB, så det skal i givet fald afklares, om byggeriet kan opføres indenfor den gældende lokalplan, da udarbejdelse af en ny lokalplan på dette sted jf. planloven også kan være vanskelig. På baggrund af ovenstående problematik i forhold til støj, er administrationen i gang med at undersøge, om det er muligt at bevarer noget af de eksisterende bygninger på grunden, og om byggeriet da kan udføres indenfor gældende lokalplan. Matriklen ved Abels Hus. Området ved Abels Hus er i dag udlagt som græsareal til fysisk aktivitet for skoleeleverne på Krogårdskolen. Arealet ligger syd for Krogårdskolen, og øst for det nuværende Abels Hus, hvor adgang til arealet vurderes at medføre en række trafikale og økonomiske udfordringer. Adgang til arealet vil skulle foregå via Skoleagervej og matrikel 7000ba. Dette er en udfordring, da vejen ikke er særlig bred pga. indsnævringer og vejen er meget befærdet i spidsbelastningstidspunkterne. Det vil derfor skulle undersøges om der skal gennemføres en ombygning af krydset ved Krogårdsvej, hvor bløde og hårde trafikanter krydser hinanden. Derudover indebærer dette scenarie inddragelse af et område, som i dag benyttes af FDF Hundige, hvis brugsaftale kun kan opsiges, såfremt kommunen bistår FDF Hundige med at finde andre egnede lokaler, samt at lokalerne indrettes, så de svarer til den investering som FDF Hundige har foretaget i de nuværende lokaler. Dette dog ud fra en afskrivningsprocent fra dengang investeringen blev foretaget. I budgetanalysen for bygningsoptimering som blev behandlet på Byrådet den 17. maj 2021 (pkt. 31) havde administrationen foreslået, at der blev arbejdet med at etablere en ny daginstitution på grunden for Lunas Ark (Hundigegårdsvej 16), som også kunne rumme pladserne for daginstitutionen Eriksminde (Eriksmindevej 22), som er en selvejende institution. Anbefalingen skete med baggrund i, at Eriksminde også har et højt vedligeholdelsesefterslæb (dengang på 8-18 mio. kr. afhængig af renoveringsniveau), som derved kunne løses ved at udvide Lunas Ark. Byrådet besluttede, at man ikke ønskede, at administrationen arbejdede videre med en sammenlægning af de to institutioner. Administrationen kan tilføje, at arealet for Eriksminde er mindre end arealet ved Lunas Ark og at det derfor heller ikke vil være muligt at samle de to institutioner på arealet ved Eriksminde. Administrationen har igangsat et arbejde med at afklare, om der skal udarbejdes en ny lokalplan for renovering/nybyg af en ny daginstitution på den eksisterende adresse på Hundigegårdsvej 16 og vender på den baggrund tilbage i maj 2023 med en uddybning af muligheden for at bibeholde den eksisterende placering af den nye Lunas Ark. Lovgrundlag Bygningsreglement og Planloven Økonomiske konsekvenser I budgetlægningen 2022-2025 er der afsat rådighedsbeløb på i alt 79,4 mio. kr. fra 2023 til 2026 til bygningsoptimering og kapacitetsbehov på dagtilbud. Kommunikation Der kommunikeres med medarbejdere og forældre til børnene på Lunas Ark omkring den ændrede plan. Der kan være et generelt behov for at kommunikere til borgerne i Greve Kommune om betydningen af støjudfordringerne for de boliger, institutioner og skoler, der ligger i nærheden af motorvejen. Tidsplan Oprindeligt skulle byggeprojektet være sendt i udbud i sommeren 2023 og institutionen være etableret i marts 2026. Med den nuværende udfordring vil det tidlist være muligt at udbyde institutionen i efteråret 2023, efter byrådet har truffet beslutning om udbuddet af institutionen. En ny indstilling, vil indeholde mulighed for at optimere i tidsplanen, hvis der ikke skal udarbejdes lokalplan for området. Det er fortsat planen, at daginstitutionen kan stå klar i 2026. Sagens forløb 25-04-2023 Skole-, Børne- og Ungeudvalget Orienteringen blev taget til efterretning. 25-04-2023 Plan- og Tryghedsudvalget Anbefales.", "source_path": "data/greve/raw_dagsordener/Klima-, Teknik- og Miljøudvalget_2023-04-27T08:00:00+02:00_eda32afa-0665-466c-bdb2-78c4aa4a9075.json", "meeting_year": 2023, "meeting_month": 4, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "eda32afa-0665-466c-bdb2-78c4aa4a9075", "chunk_id": "eda32afa-0665-466c-bdb2-78c4aa4a9075_29_html_fragment_chunk0", "section_type": "html_fragment", "section_title": "Lukket: Henvendelser til formanden", "committee": "Klima-, Teknik- og Miljøudvalget", "meeting_date": "2023-04-27T08:00:00+02:00", "case_number": "21-015023", "agenda_index": 29, "text": "Orienteringen blev taget til efterretning.", "source_path": "data/greve/raw_dagsordener/Klima-, Teknik- og Miljøudvalget_2023-04-27T08:00:00+02:00_eda32afa-0665-466c-bdb2-78c4aa4a9075.json", "meeting_year": 2023, "meeting_month": 4, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "eda32afa-0665-466c-bdb2-78c4aa4a9075", "chunk_id": "eda32afa-0665-466c-bdb2-78c4aa4a9075_30_html_fragment_chunk0", "section_type": "html_fragment", "section_title": "Huskeliste og orientering fra administrationen", "committee": "Klima-, Teknik- og Miljøudvalget", "meeting_date": "2023-04-27T08:00:00+02:00", "case_number": "21-013718", "agenda_index": 30, "text": "Beslutning Orienteringen blev taget til efterretning. Fremstilling Sagsprocedure Klima-, Teknik- og Miljøudvalget. Resume I sagen gives et kort overblik over administrationens orienteringspunkter. Indstilling Administrationen indstiller at eventuelle orienteringer tages til efterretning. Sagsbeskrivelse Administrationen orienterer om: Byggesagsbehandlingstider Vedlagt som bilag 1 er seneste statistik for byggesagsbehandlingstiderne. Afslag fra KL's Klimapris Greve Kommune har sendt sin indstilling til KL's Klimapris 2023, særligt med baggrund i initiativet med Klimaborgersamlingen. Kommunen har modtaget et afslag jf. vedlagte bilag 2. Klage over tilladelse til stenrevet \"Strandgreven\" Kystdirektoratet har gjort Greve Kommune opmærksom på, at der er indkommet en klage over tilladelsen til stenrevet syd for Mosede Havn, ”Strandgreven”. Klagen er indkommet den 26. marts til Miljø- og Fødevareklagenævnet. Klagen er vedlagt som bilag 3. Kystdirektoratet gør opmærksom på, at en klage har opsættende virkning. Tilladelsen kan derfor ikke udnyttes, før klagen er afgjort. Slidlagsarbejde ved den nye busterminal Hundige i uge 23 og 24 Som udvalget er bekendt med, blev den ombyggede busterminal i Hundige taget endelig i brug i august 2022. Der blev ikke udlagt slidlag på vejarealet, da en del af arealet var afspærret på grund af boligbyggeriet nord og syd for busterminalen. For at sikrer det bedste resultat, blev udlægning af slidlag udskudt til 2023. Arbejdet udføres i uge 23 og 24. I forbindelse med dette arbejde skal busterminalens vejareal helt afspærres. Der bliver udarbejdet en midlertidig løsning for busbetjeningen af Hundige Station i samarbejde med Movia og DSB togbusser . I den forbindelse flyttes stoppestederne for samtlige busser til nærliggende stoppesteder, så tæt på stationen som muligt. Vognbaner på Hundige Centervej mellem Gersagerparken og Waves bliver reserveret til holdende busser. Der opstilles midlertidigt pauseskur for chauffører på Hundige Centervej med el, vand og toilet (Jf. bilag 4). Borgmesterbrev til transportministeren og ministeren for landdistrikter Borgmesteren har sendt vedlagte brev (jf. bilag 5) til transportministeren og ministeren for landdistrikter for at gøre opmærksom på Greve Kommunes ønske om: at få ophævet den støjrestriktionszone der er i Tune, som forhindrer udviklingen i en stor del af byen at få etableret til- og afkørselsramper på motorvejen i sydgående retning ved Greve C, nr. 28. at få del i støjpuljen til at etablere støjværn fra motorvejen Flytning af buslæskur fra Greve Station til Karlslunde IF Administrationen har genforhandlet aftalen med Clear Channel vedr. reklamefinansierede buslæskure i Greve kommune. Clear Channel opsætter i den forbindelse to reklamefinansierede buslæskærme på Greve Stationsforplads, som erstatter kommunens egne buslæskærme på samme placering. De eksisterende buslæskure er dyre i drift, hvis de store glaspartier bliver slået i stykker, hvilket er sket. Administrationen har derfor takket ja til at få Clear Channel til at de opsætter deres buslæskærme på Greve Station. Da kommunens to buslæskærme på Greve Stationsforplads er af arkitektonisk høj kvalitet, samt i god stand, har administrationen forsøgt at få dem genplaceret, da det vil være resursespild blot at køre dem til miljøstationen. Karlslunde Idrætsforening har vist interesse og administrationen har indgået en aftale med Karlslunde IF (fodboldafdelingen) om, at buslæskærmene sættes op på volden v. opvisningsbanen på Karlslunde idrætsforening, Kongens enge 42. Det er en betingelse at Karlslunde IF, Fodboldafdelingen overtager vedligeholdelsesansvaret for buslæskærmene. Nedtagning, fragt og opsætning af buslæskærmene andrager i alt 110.000 kr. ekskl. moms. som afholdes indenfor driftskontrakten med PV Greve a/s. Hvis buslæskærmene i stedet blev kørt direkte på Miljøstationen, ville udgiften beløbe sig til 70.000 kr. ekskl. moms. Der er dermed en merudgift på 40.000 kr. ved at genbruge buslæskærmene på Karlslunde idrætsforening. Møde i Natur- og Miljørådet den 26. januar 2023 Der har været holdt møde i Natur- og Miljørådet den 26. januar 2023. Referatet og præsentation fra mødet er vedlagt som bilag 6 og 7. Klima-, Teknik- og Miljøudvalget godkendte på sit møde den 9. februar 2023 Natur- og Miljørådets forslag til udmøntning af Naturpuljen 2023. Svar på klage over sagsbehandlingen vedrørende støj fra varmepumpe Administrationen har modtaget flere henvendelser med en klage over administrationens behandling af en klage over støj fra en varmepumpe opsat hos naboen til klageren. Et par af henvendelserne er sendt med cc. til borgmesteren og medlemmerne i Klima-, Teknik-, og Miljøudvalget. I bilag 8 ses de svar, der er sendt på henvendelser til udvalgets orientering.", "source_path": "data/greve/raw_dagsordener/Klima-, Teknik- og Miljøudvalget_2023-04-27T08:00:00+02:00_eda32afa-0665-466c-bdb2-78c4aa4a9075.json", "meeting_year": 2023, "meeting_month": 4, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "eda32afa-0665-466c-bdb2-78c4aa4a9075", "chunk_id": "eda32afa-0665-466c-bdb2-78c4aa4a9075_31_html_fragment_chunk0", "section_type": "html_fragment", "section_title": "Orientering fra formanden/gensidig orientering", "committee": "Klima-, Teknik- og Miljøudvalget", "meeting_date": "2023-04-27T08:00:00+02:00", "case_number": "21-014457", "agenda_index": 31, "text": "Beslutning Udvalgsformanden byder velkommen til Klimahandledag i aften. Orienteringen blev taget til efterretning. Fremstilling Sagsprocedure Klima-, Teknik- og Miljøudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning.", "source_path": "data/greve/raw_dagsordener/Klima-, Teknik- og Miljøudvalget_2023-04-27T08:00:00+02:00_eda32afa-0665-466c-bdb2-78c4aa4a9075.json", "meeting_year": 2023, "meeting_month": 4, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "eda32afa-0665-466c-bdb2-78c4aa4a9075", "chunk_id": "eda32afa-0665-466c-bdb2-78c4aa4a9075_32_html_fragment_chunk0", "section_type": "html_fragment", "section_title": "Klima-, Teknik- og Miljøudvalgets mødekalender 2023", "committee": "Klima-, Teknik- og Miljøudvalget", "meeting_date": "2023-04-27T08:00:00+02:00", "case_number": "21-014455", "agenda_index": 32, "text": "Beslutning Orienteringen blev taget til efterretning. Fremstilling Sagsprocedure Klima-, Teknik- og Miljøudvalget. Resume I sagen gives et overblik over Klima-, Teknik- og Miljøudvalgets udvalgsmøder og møder i tilknytning til udvalget. Indstilling Administrationen indstiller at orienteringen tages til efterretning. Sagsbeskrivelse Kalenderen er vedlagt som bilag.", "source_path": "data/greve/raw_dagsordener/Klima-, Teknik- og Miljøudvalget_2023-04-27T08:00:00+02:00_eda32afa-0665-466c-bdb2-78c4aa4a9075.json", "meeting_year": 2023, "meeting_month": 4, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "eda32afa-0665-466c-bdb2-78c4aa4a9075", "chunk_id": "eda32afa-0665-466c-bdb2-78c4aa4a9075_33_html_fragment_chunk0", "section_type": "html_fragment", "section_title": "Underskriftsark", "committee": "Klima-, Teknik- og Miljøudvalget", "meeting_date": "2023-04-27T08:00:00+02:00", "case_number": "21-014460", "agenda_index": 33, "text": "Fremstilling Sagsprocedure Klima-, Teknik- og Miljøudvalget. Resume Elektronisk underskriftsark.", "source_path": "data/greve/raw_dagsordener/Klima-, Teknik- og Miljøudvalget_2023-04-27T08:00:00+02:00_eda32afa-0665-466c-bdb2-78c4aa4a9075.json", "meeting_year": 2023, "meeting_month": 4, "committee_normalized": "klima,teknikogmiljø", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
