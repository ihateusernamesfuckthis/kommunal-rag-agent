{"document_id": "765b2dcb-2643-4fbb-b2dc-1b06e7520c64", "chunk_id": "765b2dcb-2643-4fbb-b2dc-1b06e7520c64_0_html_fragment_chunk0", "section_type": "html_fragment", "section_title": "Godkendelse af dagsorden", "committee": "Beskæftigelses- og Erhvervsudvalget", "meeting_date": "2025-08-11T08:00:00+02:00", "case_number": "", "agenda_index": 0, "text": "Beslutning Godkendt. Afbud: Brigitte Klintskov Jerkel Fremstilling Sagsprocedure Beskæftigelses- og Erhvervsudvalget. Resume Godkendelse af dagsorden. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Beskæftigelses- og Erhvervsudvalget_2025-08-11T08:00:00+02:00_765b2dcb-2643-4fbb-b2dc-1b06e7520c64.json", "meeting_year": 2025, "meeting_month": 8, "committee_normalized": "beskæftigelsesogerhvervs", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "765b2dcb-2643-4fbb-b2dc-1b06e7520c64", "chunk_id": "765b2dcb-2643-4fbb-b2dc-1b06e7520c64_1_html_fragment_chunk0", "section_type": "html_fragment", "section_title": "Evaluering af rundbordssamtaler", "committee": "Beskæftigelses- og Erhvervsudvalget", "meeting_date": "2025-08-11T08:00:00+02:00", "case_number": "25-007111", "agenda_index": 1, "text": "Beslutning Orienteringen blev taget til efterretning, idet udvalget ønsker at fastholde den årlige dialog med GreveSolrødErhverv, mens møderne med de nationale parter får karakter af ad hoc møder, når der er noget at mødes om. Udvalget ønsker endvidere at drøfte antallet af møder på næste rundbordssamtale med GreveSolrødErhverv, eksempelvis at GreveSolrødErhverv og udvalget mødes med erhvervsforeningens medlemmer. Afbud: Brigitte Klintskov Jerkel Fremstilling Sagsprocedure Beskæftigelses- og Erhvervsudvalget. Resume Beskæftigelses- og Erhvervsudvalget skal drøfte og evaluere rundbordssamtalerne med de nationale og lokale erhvervsorganisationer. Formålet er at vurdere dialogernes udbytte og identificere centrale temaer, således at pointerne fra samtalerne kan omsættes til konkret lokal erhvervsudvikling og være en styrkelse af samarbejdet mellem Greve Kommune og erhvervslivet. Indstilling Administrationen indstiller, at drøftelsen tages til efterretning. Sagsbeskrivelse På Beskæftigelses- og Erhvervsudvalgets møde den 2. juni 2025 (pkt. 8) besluttede udvalget, at der er behov for at drøfte og evaluere rundbordssamtalerne med henblik på at vurdere udbyttet af dialogerne. I drøftelsen bør det indgå, hvordan fremtidige dialogformer med erhvervsorganisationerne kan tilrettelægges og forankres. Rundbordssamtalernes koncept Konceptet med rundbordssamtalerne startede i 2024 og indeholder to rundbordssamtaler. Én til afholdelse i foråret med de nationale erhvervsorganisationer og én i efteråret med den lokale erhvervsforening GreveSolrødErhverv. Samtalerne har blandt andet berørt temaer som rekruttering af arbejdskraft, unges vej til erhvervslivet, lokal erhvervsservice samt det generelle samarbejde mellem kommune og erhvervsliv. Særligt behov for en drøftelse af det nationale møde Til rundbordssamtalerne i 2025 meldte alle fire repræsentanter fra de nationale erhvervsorganisationer afbud. Disse er Dansk Industri, Dansk Erhverv, TEKNIQ og Dansk Arbejdsgiverforening. TEKNIQ og Dansk Arbejdsgiverforening fandt andre repræsentanter, mens Dansk Industri og Dansk Erhverv aldrig vendte tilbage på administrationens henvendelser med forslag til andre repræsentanter. Dansk Industri har efterfølgende tilkendegivet, at de fortsat er interesserede i at deltage. For at rundbordssamtalerne kan skabe reel værdi og kvalificere det politiske arbejde, er det afgørende, at de deltagende repræsentanter har den nødvendige beslutningskompetence og strategiske indsigt. På mødet skal dialogen matche det politiske niveau i udvalget, så drøftelserne kan omsættes til konkret handling. Endnu mere struktur på samtalerne Baggrunden for samtalerne i 2024 var erhvervsundersøgelsen fra IRIS Group og handleplanen fra ErhvervsCentret Greve. Det kunne være en overvejelse, at administrationen udvælger tre konkrete temaer til hvert møde, og at de enkelte temaer drøftes med erhvervsorganisationerne i 15 minutter. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag . Tidsplan Pointerne fra drøftelsen indgår som en revidering af bilag 1 ”Koncept for rundbordssamtale”. Der er allerede nu aftalt en rundbordssamtale med GreveSolrødErhverv i december måned, som dermed bliver afholdt ud fra den reviderede udgave. Til udvalgets møde i september indgår den reviderede udgave til endelig beslutning. Øvrige forhold Det har virket uklart for erhvervsorganisationerne, om det var Greve Kommunes ønske at indgå dialogen med de enkelte erhvervsorganisationer, eller om ønsket snarere var lokale virksomhedsrepræsentanter. Det er således et opmærksomhedspunkt i det videre arbejde med konceptet.", "source_path": "data/greve/raw_dagsordener/Beskæftigelses- og Erhvervsudvalget_2025-08-11T08:00:00+02:00_765b2dcb-2643-4fbb-b2dc-1b06e7520c64.json", "meeting_year": 2025, "meeting_month": 8, "committee_normalized": "beskæftigelsesogerhvervs", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "765b2dcb-2643-4fbb-b2dc-1b06e7520c64", "chunk_id": "765b2dcb-2643-4fbb-b2dc-1b06e7520c64_2_html_fragment_chunk0", "section_type": "html_fragment", "section_title": "Budgetopfølgning 1 (2025) - Beskæftigelses- og Erhvervsudvalget", "committee": "Beskæftigelses- og Erhvervsudvalget", "meeting_date": "2025-08-11T08:00:00+02:00", "case_number": "24-013330", "agenda_index": 2, "text": "Beslutning Budgetopfølgningen blev taget til efterretning. Afbud: Brigitte Klintskov Jerkel Fremstilling Sagsprocedure Beskæftigelses- og Erhvervsudvalget. Resume I denne sag orienteres fagudvalget om indholdet i budgetopfølgning 1 2025 inden for eget udvalgsområde. Budgetopfølgning 1 2025 blev behandlet i Byrådet den 28. maj (pkt. 13). Indstilling Administrationen indstiller, at sagen tages til efterretning. Sagsbeskrivelse Denne sag skal ses i sammenhæng med den samlede budgetopfølgning 1 2025, som er udarbejdet pr. 31. januar 2025 og er behandlet i Byrådet den 28. maj 2025. Det korrigerede budget for Beskæftigelses- og Erhvervsudvalget var pr. 31. januar 2025 på 782,5 mio. kr., hvoraf 6,5 mio. kr. er afsat til service og 776,0 mio. kr. ligger udenfor servicerammen. Forventet regnskabsresultat og afvigelser på udvalgets område gennemgås nedenfor. Områder under Beskæftigelses- og Erhvervsudvalget Inden for udvalgets område forventes et samlet regnskabsresultat på 773,1 mio. kr., som afviger fra det korrigerede budget med et mindreforbrug på -9,4 mio. kr. (indenfor og udenfor servicerammen). Drift indenfor servicerammen Indenfor servicerammen på drift forventes mindreforbrug på -0,5 mio. kr. som primært er relaterer til indhentning af lægeerklæringer. Drift udenfor servicerammen Udenfor servicerammen på drift forventes mindreforbrug på -8,9 mio. kr. De væsentligste afvigelser er følgende: Boligydelse: 3,0 mio. kr. (merforbrug) Seniorpension: -8,4 mio. kr. ( mindreforbrug ). Sygedagpenge: -3,5 mio. kr. ( mindreforbrug ) Der henvises til vedlagt bilag 1, der redegør for udvalgets forventede regnskabsresultat, eventuelle afvigelser fra det reviderede budget, samt de primære årsager til disse afvigelser. Økonomiske konsekvenser Sagen har ingen selvstændige økonomiske konsekvenser. Bevillinger blev givet ifm. bevillingssagen til budgetopfølgning 1 2025, som blev behandlet af Byrådet den 28. maj 2025. Høring Der er ikke høringspligt i denne sag .", "source_path": "data/greve/raw_dagsordener/Beskæftigelses- og Erhvervsudvalget_2025-08-11T08:00:00+02:00_765b2dcb-2643-4fbb-b2dc-1b06e7520c64.json", "meeting_year": 2025, "meeting_month": 8, "committee_normalized": "beskæftigelsesogerhvervs", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "765b2dcb-2643-4fbb-b2dc-1b06e7520c64", "chunk_id": "765b2dcb-2643-4fbb-b2dc-1b06e7520c64_3_html_fragment_chunk0", "section_type": "html_fragment", "section_title": "Kontanthjælpsreformen, statusopfølgning", "committee": "Beskæftigelses- og Erhvervsudvalget", "meeting_date": "2025-08-11T08:00:00+02:00", "case_number": "25-006401", "agenda_index": 3, "text": "Beslutning 1. Orienteringen blev taget til efterretning. 2. Godkendt. Afbud: Brigitte Klintskov Jerkel Fremstilling Sagsprocedure Beskæftigelses- og Erhvervsudvalget. Resume Med sagen orienteres Beskæftigelses- og Erhvervsudvalget om status på implementeringen af kontanthjælpsreformen og antallet af berørte borgere i Greve Kommune. Indstilling Administrationen indstiller, at udvalget tager orienteringen til efterretning, og at det godkendes, at der primo 2026 gives en ny statusopfølgning med fokus på beskæftigelsesudviklingen blandt kontanthjælpsmodtagere. Sagsbeskrivelse I oktober 2023 blev der indgået en bred politisk aftale om reform af kontanthjælpssystemet under overskriften ”Nyt kontanthjælpssystem – flere i arbejde, enklere regler og færre børn i lavindkomst”. Reformens overordnede formål er at øge incitamentet til arbejde, forenkle regelsættet og målrette ydelsen efter den enkelte borgers konkrete behov. Loven trådte i kraft 1. januar 2025 med virkning fra 1. juli 2025. Udvalget blev i februar 2025 orienteret om reformens indhold og målsætninger (punkt nr. 2). I den forbindelse ønskede udvalget en statusopfølgning i august 2025, med fokus på antal berørte borgere med lønindtægt fordelt på kontanthjælpssatser. Nyt ydelsessystem Reformen samler de tidligere ydelser, herunder kontanthjælp, uddannelseshjælp, selvforsørgelses- og hjemrejseydelse samt overgangsydelse, i ét samlet ydelsessystem med tre grundlæggende satser. Mindste sats (6.553 kr.) gives til borgere, der ikke opfylder opholds- og beskæftigelseskravet. Dette omfatter nyankomne flygtninge eller indvandrere uden længerevarende ophold i Danmark, eller som endnu ikke har opnået fast tilknytning til arbejdsmarkedet. Grundsats (6.955 kr.) gælder for borgere under 30 år, som ikke har tilstrækkelig erhvervserfaring til at modtage den forhøjede sats. Forhøjet sats (12.064 kr.) tildeles borgere over 30 år samt unge mellem 25 og 29 år, der har haft mindst 2,5 års fuldtidsarbejde inden for de seneste 10 år. Status på berørte borgere Administrationens gennemgang af alle kontanthjælpssager viser, at 428 borgere i Greve Kommune pr. juni 2025 er berørt af reformens ændringer. Fordelingen på de nye kontanthjælpssatser fremgår af nedenstående: Kontanthjælpssats Antal borgere Mindste sats (6.553 kr.) 117 Grundsats (6.955 kr.) 147 Forhøjet sats (12.064 kr.) 164 Administrationen har særligt fokus på en mindre gruppe på cirka 15 borgere, hvor reformen vurderes at kunne få betydelig indvirkning på deres livssituation. Det drejer sig særligt om unge med psykiske diagnoser og særlige støttebehov samt borgere, som påvirkes af opholds- og beskæftigelseskravet og overgår til mindstesatsen. For denne gruppe af borgere kan reformens ændringer medføre økonomiske og sociale konsekvenser, mens deres støttebehov fortsat er uændret. Administrationen følger derfor denne gruppe tæt og prioriterer en målrettet socialfaglig indsats for at sikre, at de modtager den nødvendige støtte, så de kommer tættere på job eller i uddannelse. Orienteringsbreve og afgørelser I januar 2025 har alle berørte borgere modtaget et orienteringsbrev med generel vejledning om den nye lovgivning. I perioden januar til marts 2025 har alle berørte borgere modtaget vejledningsbreve med en vejledende sats og tillæg. I perioden maj til juni 2025 har borgerne modtaget en foreløbig afgørelse, som fastlægger deres nye ydelsessats og tillæg. Borgerne får i slutningen af juli 2025 tilsendt den første udbetalingsmeddelelse med oplysning om den nye ydelse. Lønnet arbejde blandt kontanthjælpsmodtagere Et af reformen centrale mål er at øge incitamentet til lønnet arbejde. Pr. maj 2025 er 10 borgere registreret som modtagere af supplerende ydelse ved lønnet arbejde, fordelt således: Kontanthjælpssats Antal med lønindtægt Mindstesats 3 Grundsats 2 Forhøjet sats 5 I alt 10 Det lave antal borgere med lønnet arbejde indikerer, at reformens ambition om øget beskæftigelse endnu ikke er realiseret i nævneværdig grad. Det skyldes bandt andet, at implementeringen af kontanthjælpsreformen stadig er i en indledende fase og at flere borgere har komplekse udfordringer, som kræver længerevarende og individuelt tilpassede indsatser. It-understøttelse Da de nationale it-systemer endnu ikke er fuldt udviklede, er mulighederne for at foretage løbende og detaljeret datadrevet opfølgning fortsat begrænsede. Det forventes, at de tekniske udfordringer gradvist bliver løst i takt med, at nationale leverancer og lokale tilpasninger implementeres. De fulde effekter af reformen forventes først at kunne vurderes efter en længere implementeringsperiode. Administrationen følger udviklingen og fremlægger en ny statusopfølgning primo 2026. Lovgrundlag Lov om aktiv beskæftigelsesindsats. Lov om aktiv socialpolitik. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag .", "source_path": "data/greve/raw_dagsordener/Beskæftigelses- og Erhvervsudvalget_2025-08-11T08:00:00+02:00_765b2dcb-2643-4fbb-b2dc-1b06e7520c64.json", "meeting_year": 2025, "meeting_month": 8, "committee_normalized": "beskæftigelsesogerhvervs", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "765b2dcb-2643-4fbb-b2dc-1b06e7520c64", "chunk_id": "765b2dcb-2643-4fbb-b2dc-1b06e7520c64_4_html_fragment_chunk0", "section_type": "html_fragment", "section_title": "Mødekalender 2026 - Beskæftigelses- og Erhvervsudvalget", "committee": "Beskæftigelses- og Erhvervsudvalget", "meeting_date": "2025-08-11T08:00:00+02:00", "case_number": "25-005529", "agenda_index": 4, "text": "Beslutning 1. Godkendt. 2. Godkendt med bemærkning om, at udvalget besluttede at flytte mødet fra den 5. januar 2026 til den 12. januar 2026 under forudsætning af, at Sundheds- og Omsorgsudvalget ligeledes godkender en flytning af deres møde samme dag. 3. Godkendt. Afbud: Brigitte Klintskov Jerkel Fremstilling Sagsprocedure Beskæftigelses- og Erhvervsudvalget. Resume Beskæftigelses- og Erhvervsudvalget skal tage stilling til udvalgets mødekalender for 2026 på baggrund af den godkendte mødekalender for Byrådet og Økonomiudvalget 2026. Udkast til mødekalender er udarbejdet, så der tages hensyn til sagernes videre forløb i Økonomiudvalget og Byrådet. Indstilling Administrationen indstiller, at den faste mødedag bliver mandag med mødestart kl. 8.00, at den foreslåede mødekalender for Beskæftigelses- og Erhvervsudvalget godkendes, og at det godkendes, at mødeplanen godkendes endeligt på det konstituerende møde for Beskæftigelses- og Erhvervsudvalget 1. december 2025. Sagsbeskrivelse Den 25. juni 2025 godkendte Byrådet mødedatoerne for Økonomiudvalget og Byrådet i 2026. Det blev besluttet at afholde ni årlige møder i henholdsvis Økonomiudvalget og Byrådet i lighed med 2024 og 2025. Der er ingen bestemmelser i styrelsesloven om, hvor mange fagudvalgsmøder, der årligt skal planlægges. Administrationen anbefaler, af hensyn til sagsforløbene, at antallet af fagudvalgsmøder er ni, ligesom i Økonomiudvalget og Byrådet. Det foreslås, at møder i Beskæftigelses- og Erhvervsudvalget afholdes på mandage mellem klokken 8.00 og 11.00. Møderne i 2026 foreslås afholdt på følgende datoer: 5. januar, 9. februar, 23. marts, 4. maj, 1. juni, 17. august, 14. september, 19. oktober og 16. november. Lovgrundlag Kommunestyrelseslovens §§ 2, 8 og 20. Økonomiske konsekvenser Udgifter til mødeforplejning, konference mv. holdes inden for udvalgenes budgetramme. Høring Der er ikke høringspligt i denne sag . Tidsplan Mødekalenderen godkendes endeligt udvalgets konstituerende møde 1. december 2025. Øvrige forhold Den godkendte mødekalender vil blive offentliggjort på greve.dk og mødedagene vil blive skrevet ind i kalenderen for Byrådets medlemmer.", "source_path": "data/greve/raw_dagsordener/Beskæftigelses- og Erhvervsudvalget_2025-08-11T08:00:00+02:00_765b2dcb-2643-4fbb-b2dc-1b06e7520c64.json", "meeting_year": 2025, "meeting_month": 8, "committee_normalized": "beskæftigelsesogerhvervs", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "765b2dcb-2643-4fbb-b2dc-1b06e7520c64", "chunk_id": "765b2dcb-2643-4fbb-b2dc-1b06e7520c64_5_html_fragment_chunk0", "section_type": "html_fragment", "section_title": "Det Frivillige Mentorkorps i Greve Kommune", "committee": "Beskæftigelses- og Erhvervsudvalget", "meeting_date": "2025-08-11T08:00:00+02:00", "case_number": "25-005840", "agenda_index": 5, "text": "Beslutning Orienteringen blev taget til efterretning. Udvalget ønsker, at der udsendes en pressemeddelelse om arbejdet i det frivillige mentorkorps samt en orienteringssag på et kommende møde om indsatsen inklusive data. Afbud: Brigitte Klintskov Jerkel Fremstilling Sagsprocedure Beskæftigelses- og Erhvervsudvalget. Resume Beskæftigelses- og Erhvervsudvalget har ønsket en sag med orientering om Det Frivillige Mentorkorps i Greve Kommune og hvordan kommunen i højere grad kan gøre brug af frivillighed i det beskæftigelsesrettet arbejde. Orienteringen gives i form af et mundtligt oplæg på mødet. Indstilling Administrationen indstiller, at orienteringen tages til efterretning. Sagsbeskrivelse På Beskæftigelses- og Erhvervsudvalgets møde den 24. marts 2025 (pkt. 3) behandlede udvalget en sag om reformen Fremtidens beskæftigelsesindsats. Udvalget besluttede, at der skal fremlægges en sag med orientering om Det Frivillige Mentorkorps i Greve Kommune. Herunder hvordan frivillige i højere grad kan bruges og medtænkes i det beskæftigelsesrettede samarbejde. Orienteringen gives i form af et mundtligt oplæg og vil bl.a. omhandle det frivillige mentorkorps opgaver og resultater samt overvejelser om, hvordan frivillighed i højere grad kan tænkes ind i kommunens beskæftigelsesrettede indsats. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag. Øvrige forhold Mia Rosenørn, udviklingskonsulent og ansvarlig for Det Frivillige Mentorkorps i Center for Job & Socialservice, deltager under dette punkt.", "source_path": "data/greve/raw_dagsordener/Beskæftigelses- og Erhvervsudvalget_2025-08-11T08:00:00+02:00_765b2dcb-2643-4fbb-b2dc-1b06e7520c64.json", "meeting_year": 2025, "meeting_month": 8, "committee_normalized": "beskæftigelsesogerhvervs", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "765b2dcb-2643-4fbb-b2dc-1b06e7520c64", "chunk_id": "765b2dcb-2643-4fbb-b2dc-1b06e7520c64_6_html_fragment_chunk0", "section_type": "html_fragment", "section_title": "Orientering fra formanden og gensidig orientering", "committee": "Beskæftigelses- og Erhvervsudvalget", "meeting_date": "2025-08-11T08:00:00+02:00", "case_number": "", "agenda_index": 6, "text": "Beslutning Der var ingen orienteringer. Afbud: Brigitte Klintskov Jerkel Fremstilling Sagsprocedure Beskæftigelses- og Erhvervsudvalget. Resume Udvalgsformanden og udvalgets medlemmer orienterer om aktuelle emner. Indstilling Administrationen indstiller, at orienteringer tages til efterretning. Sagsbeskrivelse Formanden orienterer om:", "source_path": "data/greve/raw_dagsordener/Beskæftigelses- og Erhvervsudvalget_2025-08-11T08:00:00+02:00_765b2dcb-2643-4fbb-b2dc-1b06e7520c64.json", "meeting_year": 2025, "meeting_month": 8, "committee_normalized": "beskæftigelsesogerhvervs", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "765b2dcb-2643-4fbb-b2dc-1b06e7520c64", "chunk_id": "765b2dcb-2643-4fbb-b2dc-1b06e7520c64_7_html_fragment_chunk0", "section_type": "html_fragment", "section_title": "Huskeliste og orientering fra administrationen", "committee": "Beskæftigelses- og Erhvervsudvalget", "meeting_date": "2025-08-11T08:00:00+02:00", "case_number": "", "agenda_index": 7, "text": "Beslutning Orienteringen blev taget til efterretning. Afbud: Brigitte Klintskov Jerkel Fremstilling Sagsprocedure Beskæftigelses- og Erhvervsudvalget. Resume Administrationen giver et kort overblik over orienteringspunkter, og hvis der er emner på udvalgets huskeliste, vil de blive vedlagt som bilag. Indstilling Administrationen indstiller, at orienteringen tages til efterretning. Sagsbeskrivelse Administrationen har følgende til orientering: JobCamp 2025 Den 23. og 24. oktober 2025 afholder KL JobCamp 2025 i Aalborg Kongres & Kulturcenter. Invitation og foreløbigt program vedlægges (bilag 6 og 7). JobCamp henvender sig til kommunalpolitikere, kommunale ledere og medlemmer af De Regionale Beskæftigelsesråd samt andre interessenter på beskæftigelsesområdet. Invitation og foreløbigt program, er vedlagt sagen som bilag. Borgmesterbrev vedr. nyt uddannelses- og institutionslandskab Orientering om politisk aftale på ungdoms- og Voksenuddannelsesområdet jfr. bilag 1. Brev fra KKR Sjælland vedr. flygtningefordeling 2026 Brev vedlægges jfr. bilag 2. Kulturpas Orientering om henvendelse fra kulturministeren vedr. kulturpas jfr. de til sagen vedlagte bilag 3-5. Udkast til program for virksomhedsbesøg Udvalget orienteres kort om udkast til program for virksomhedsbesøg den 8. september 2025.", "source_path": "data/greve/raw_dagsordener/Beskæftigelses- og Erhvervsudvalget_2025-08-11T08:00:00+02:00_765b2dcb-2643-4fbb-b2dc-1b06e7520c64.json", "meeting_year": 2025, "meeting_month": 8, "committee_normalized": "beskæftigelsesogerhvervs", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "765b2dcb-2643-4fbb-b2dc-1b06e7520c64", "chunk_id": "765b2dcb-2643-4fbb-b2dc-1b06e7520c64_8_html_fragment_chunk0", "section_type": "html_fragment", "section_title": "Beskæftigelses- og Erhvervsudvalgets møde- og aktivitetskalender 2025", "committee": "Beskæftigelses- og Erhvervsudvalget", "meeting_date": "2025-08-11T08:00:00+02:00", "case_number": "", "agenda_index": 8, "text": "Beslutning Orienteringen blev taget til efterretning. Afbud: Brigitte Klintskov Jerkel Fraværende: Liselott Blixt Fremstilling Sagsprocedure Beskæftigelses- og Erhvervsudvalget. Resume I sagen gives et overblik over Beskæftigelses- og Erhvervsudvalgets møder og aktiviteter i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Møde- og aktivitetskalenderen og årshjul for rapportering af nøgletal til Beskæftigelses- og Erhvervsudvalget er vedhæftet som bilag. KL jobCAMP25 KL jobCAMP25 afholdes den 23.-24. oktober 2025 i Aalborg. Tilkendegivelse om deltagelse og bestilling af flybilletter skal meddeles senest den 14. august kl. 12.00 af hensyn til tilmelding til konferencen og bestilling af flybilletter.", "source_path": "data/greve/raw_dagsordener/Beskæftigelses- og Erhvervsudvalget_2025-08-11T08:00:00+02:00_765b2dcb-2643-4fbb-b2dc-1b06e7520c64.json", "meeting_year": 2025, "meeting_month": 8, "committee_normalized": "beskæftigelsesogerhvervs", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "765b2dcb-2643-4fbb-b2dc-1b06e7520c64", "chunk_id": "765b2dcb-2643-4fbb-b2dc-1b06e7520c64_9_html_fragment_chunk0", "section_type": "html_fragment", "section_title": "Underskriftsark", "committee": "Beskæftigelses- og Erhvervsudvalget", "meeting_date": "2025-08-11T08:00:00+02:00", "case_number": "", "agenda_index": 9, "text": "Beslutning Afbud: Brigitte Klintskov Jerkel Fremstilling Sagsprocedure Beskæftigelses- og Erhvervsudvalget. Resume Elektronisk underskriftsark.", "source_path": "data/greve/raw_dagsordener/Beskæftigelses- og Erhvervsudvalget_2025-08-11T08:00:00+02:00_765b2dcb-2643-4fbb-b2dc-1b06e7520c64.json", "meeting_year": 2025, "meeting_month": 8, "committee_normalized": "beskæftigelsesogerhvervs", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
