{"document_id": "c5ce315c-a49b-4b86-a5c6-4bbcb2fc7efd", "chunk_id": "c5ce315c-a49b-4b86-a5c6-4bbcb2fc7efd_0_html_fragment_chunk0", "section_type": "html_fragment", "section_title": "Godkendelse af dagsorden", "committee": "Social- og Handicapudvalget", "meeting_date": "2023-08-14T17:00:00+02:00", "case_number": "21-014477", "agenda_index": 0, "text": "Beslutning Godkendt. Fremstilling Sagsprocedure Social- og Handicapudvalget. Resume Godkendelse af dagsorden for mødet den 14. august 2023. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Social- og Handicapudvalget_2023-08-14T17:00:00+02:00_c5ce315c-a49b-4b86-a5c6-4bbcb2fc7efd.json", "meeting_year": 2023, "meeting_month": 8, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "c5ce315c-a49b-4b86-a5c6-4bbcb2fc7efd", "chunk_id": "c5ce315c-a49b-4b86-a5c6-4bbcb2fc7efd_1_html_fragment_chunk0", "section_type": "html_fragment", "section_title": "Orientering om barnets lov", "committee": "Social- og Handicapudvalget", "meeting_date": "2023-08-14T17:00:00+02:00", "case_number": "23-006873", "agenda_index": 1, "text": "Beslutning Orienteringen blev taget til efterretning. Fremstilling Sagsprocedure Skole-, Børne- og Ungeudvalget, Social- og Handicapudvalget, Økonomiudvalget og Byrådet Resume Barnets lov er vedtaget med ikrafttræden 1. januar 2024 og administrationen orienterer herom. Indstilling Administrationen indstiller, at orienteringen tages til efterretning. Sagsbeskrivelse Folketinget har den 2. juni 2023 vedtaget barnets lov. Barnets lov er en ny lov der samler servicelovens nuværende regler om børn og unge samtidig med, at der er vedtaget ændringer til nuværende lovgivning for området. Loven sætter retning for arbejdet med børn og familier. Der er tale om nogle ret omfattende ændringer. Dog kan fire centrale områder fremhæves: Et tidssvarende børnesyn, flere rettigheder for og løbende inddragelse af børnene. Fleksible sagsforløb med større rum for socialfaglige vurderinger. Rette hjælp i tide. Færre skift og mere stabilitet Med barnets lov får børn og unges rettigheder og stemme større betydning i sagsbehandlingen. Det er hensigten, at barnet eller den unges perspektiv skal være styrende i både afdækningen af barnets eller den unges behov, i indsatserne og i opfølgningen på barnets trivsel og udvikling, uanset barnets eller den unges alder. Der fjernes en række proceskrav og det er hensigten, at tid og ressourcer prioriteres til de mest komplekse sager. Som eksempel kan nævnes, at der kun skal udarbejdes børnefaglig undersøgelse i de mest komplekse og alvorlige børnesager, hvorfor der i de resterende børnesager alene skal laves en afdækning af barnets eller den unges udfordringer og ressourcer. Det er således hensigten, at der skal kunne iværksættes støttende indsatser hurtigere end ved den nugældende lovgivning. Barnets lov stiller nye krav til sagsarbejdet i forhold til søskende til anbragte, ligesom der indføres en række rettigheder for børn og unge, for eksempel får børn fra 10 år partsrettigheder i en lang række situationer, ligesom børn kan anmode om at blive anbragt. Administrationen er i færd med at forberede lovændringen, herunder undersøge eventuelle strukturelle eller øvrige ændringer der kan blive nødvendige. Administrationen vil sikre den nødvendige viden og kompetencer til børn- og ungerådgiverne, ligesom der skal ske forberedelse af kommunens udøvende institutioner. Administrationen vil i løbet af 4. kvartal 2023 fremlægge en politisk sag, hvor der skal træffes politiske beslutninger i forhold til udmøntningen af barnets lov. Lovgrundlag Barnets lov. Økonomiske konsekvenser Eventuelle økonomiske konsekvenser for Greve Kommune kan ikke opgøres på nuværende tidspunkt. Øvrige forhold Isabel Gebuhr, leder af Familierådgivningen, deltager under dette punkt.", "source_path": "data/greve/raw_dagsordener/Social- og Handicapudvalget_2023-08-14T17:00:00+02:00_c5ce315c-a49b-4b86-a5c6-4bbcb2fc7efd.json", "meeting_year": 2023, "meeting_month": 8, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "c5ce315c-a49b-4b86-a5c6-4bbcb2fc7efd", "chunk_id": "c5ce315c-a49b-4b86-a5c6-4bbcb2fc7efd_2_html_fragment_chunk0", "section_type": "html_fragment", "section_title": "Ekspertudvalgets anbefalinger til socialområdet", "committee": "Social- og Handicapudvalget", "meeting_date": "2023-08-14T17:00:00+02:00", "case_number": "23-007402", "agenda_index": 2, "text": "Beslutning Orienteringen blev taget til efterretning. Fremstilling Sagsprocedure Social- og Handicapudvalget. Resume I forbindelse med aftalen om kommunernes økonomi for 2022, blev der nedsat et ekspertudvalg på socialområdet. Ekspertudvalget har offentliggjort den første delrapport, som belyser, hvad der driver udgiftsudviklingen på socialområdet og kommer med anbefalinger til en bæredygtig og økonomisk udvikling på socialområdet. I denne sag orienteres udvalget om ekspertudvalgets delrapport, herunder udvalgets anbefalinger. Indstilling Administrationen indstiller, at orienteringen tages til efterretning. Sagsbeskrivelse Baggrund Ekspertudvalget blev nedsat med afsæt i den daværende regerings anerkendelse af stigende udgifter på det specialiserede socialområde. Udvalget fik til opgave, at komme med anbefalinger til hvordan man sikrer en økonomisk og faglig bæredygtig udvikling. Udvalget fik i kommissoriet for arbejdet til opgave, at belyse og analysere følgende 5 spor: Hvad driver udviklingen i udgifterne og borgernes indsatser? Hvilken forebyggelse kan hjælpe borgerne, før problemerne vokser? Fokus på kerneopgaven Dét, der virker Progression for borgeren Ekspertudvalget er et uafhængigt udvalg bestående af følgende medlemmer: Torben Tranæs (formand), forskningsdirektør ved VIVE Jakob Kjellberg, professor i sundhedsøkonomi ved VIVE Jon Kvist, professor i Europæisk offentlig politik og velfærd ved RUC Mette Gørtz, professor i økonomi ved Københavns Universitet Lise Plougmann Willer, direktør for Borger & Arbejdsmarked i Esbjerg Kommune Ann-Sofie Bech von Hielmcrone , generalsekretær for KFUK’s Sociale Arbejde Trine Stokholm, tilsynschef ved Socialtilsyn Øst Jakob Bigum Lundberg, landsformand for Foreningen af Kommunale Social-, Sundheds- og Arbejdsmarkedschefer i Danmark (FSD) Mogens Lindhard , Head of Global Social Responsibility hos Grundfos Ekspertudvalget er blevet betjent af et sekretariat bestående af Social-, Bolig og Ældreministeriet, Finansministeriet, KL og Social- og Boligstyrelsen. Delrapportens fund De samlede udgifter til socialområdet har været stigende fra 53,1 mia. i 2018 til 57,8 mia. i 2022. Stigningen har været størst på voksenområdet. Udgifterne er steget med 1,0 mia. på børneområdet og med 3,7 mia. på voksenområdet. Af delrapporten fremgår blandt andet følgende hovedpointer Stigningen i økonomien vurderes at skyldes en række strukturelle og institutionelle udfordringer, som udfordrer kommunernes styringsmuligheder og lokale prioriteringsrum Udgiftsstigningen på voksenområdet drives særligt af botilbudsområdet Udgiftsstigningen modsvares ikke af tilsvarende stigning i antallet af modtagere af botilbud Der er således også tale om stigende enhedspriser De borgere, der modtager de dyreste indsatser, er typisk borgere med meget komplekse udfordringer og behov, herunder borgere med svær autisme, ADHD, udviklingshæmning og/eller volds- og foranstaltningsdomme Der er tale om et udgiftspres, der gør det nødvendigt for kommunerne at foretage vanskelige prioriteringer i forhold til de øvrige velfærdsområder. Der er således tale om en udvikling, der udfordrer socialområdet og velfærdssamfundet samlet set Der er brug for en drøftelse af, hvorvidt målgruppen for støtte og hjælp på socialområdet fortsat skal være den samme som i dag Lovgivning og eksterne parter, herunder Ankestyrelsen eller tilsynsmyndigheder, peger ikke altid i samme retning Der opleves et stærkt forventningspres fra borgere, pårørende, politikere mv., som er med til at øge presset på socialområdet Herudover er der en række eksempler i rapporten, som understøtter rapportens fund. Nedenfor følger eksempler herpå; Borgere har i udgangspunktet ret til at bevare deres botilbudsplads til længerevarende ophold, selv om udviklingen i deres behov gør, at de ikke længere er i målgruppen for tilbuddet Det kræver samtykke fra borgeren, hvis der skal ske en flytning til et andet tilbud Flytning uden samtykke træffes sjældent af Familieretshuset og Familieretshuset må ikke tillægge økonomiske hensyn vægt Magtanvendelsesreglerne og fortolkningen heraf medvirker til udgiftsopdriften og sikrer samtidig ikke altid den bedste løsning for borgerne. Beskyttelseshensyn skal således eksempelvis ske ved konstant tilstedeværelse af fysisk personale, hvor andre mindre omkostningstunge løsninger ville kunne sikre samme resultat og samtidig varetage omsorgen for borgeren Frit-valg ordningen (retten til at vælge eget tilbud) er via afgørelser fra Ankestyrelsen typisk 25% dyrere end det tilbud, som kommunen tilbyder Akuttilbud med selvmødeprincip betyder i praksis, at kommunerne ingen indflydelse har på hvem der bruger tilbuddet og tilbuddets indhold. Kommunerne skal blot betale den fremsendte regning Rapporten indeholder andre datafund, eksempler og pointer. Ovenstående er således uddrag. Den fulde rapport samt bilag hertil er vedlagt som bilag til sagen. Anbefalingerne Udvalget skriver i indledningen til anbefalingerne, at de er motiveret af to overordnede hensyn; Det er udvalgets opfattelse, at andre rammevilkår for socialområdet vil kunne give mere omsorg og et bedre liv til borgerne for de samme midler Det skal være muligt for kommunerne at vedtage og gennemføre prioriteringer generelt på velfærdsområderne, både de specialiserede og de almene velfærdsområder Udvalget skriver endvidere , at det vil kræve mange og også ret grundlæggende ændringer på flere niveauer på socialområdet, hvis disse to overordnede hensyn skal tilgodeses fuldt ud. Udvalgets 11 anbefalinger lyder; Øget mulighed for at fastsætte lokale serviceniveauer Ændring af servicelovens formålsbestemmelse Styrk interessentinddragelse og helhedsbetragtning i Ankestyrelsen Øget fleksibilitet i anvendelse af botilbud Revision af magtanvendelsesreglerne i serviceloven Eftersyn af tilsyn med tilbud på socialområdet Indførelse af takstloft på områder med selvmødeprincip Indførelse af beløbsgrænse for alternative tilbud Styrke udbygningen af den kommunale botilbudskapacitet Nytænkning merudgiftsydelsen Datagrundlaget på socialområdet skal styrkes og udbygges Anbefalingerne uddybet i bilagene til sagen. Flere af anbefalingerne indgår i aftalen for kommunernes økonomi i 2024, eksempelvis at styrke udbygningen af den kommunale botilbudskapacitet, takstlofter på tilbud underlagt selvmødeprincippet, eftersyn af tilsyn med tilbud på socialområdet og nytænkning af merudgiftsydelser mv. I alt indgår 6 af de 11 anbefalinger i aftalen for kommunernes økonomi i 2024. Konteksten i Greve Kommune Det er administrationens vurdering, at den første delrapport viser et retvisende og genkendeligt billede af den faglige og økonomiske udvikling, som også ses i Greve Kommune. Herudover har Greve Kommune vedtaget handleplaner på specialundervisningsområdet, det specialiserede børne- og ungeområdet samt det specialiserede voksenområdet, som indeholder dele af anbefalingerne fra ekspertudvalget, eksempelvis tilvejebringelse af øget kommunal botilbudskapacitet. Administrationen vil følge og søge at påvirke udmøntningen af aftalen for kommunernes økonomi for 2024 samtidig med, at der arbejdes på at implementere kommunens egne lokale handleplaner. I forlængelse heraf arbejdes der også aktuelt med egne lokale anbefalinger i den specialpædagogiske analyse. Disse anbefalinger har ingen direkte sammenhæng til ekspertudvalgets anbefalinger, idet disse omhandler voksenområdet. Det er dog administrationens opfattelse, at såvel anbefalingerne i den specialpædagogiske analyse, de lokalt vedtagne handleplaner samt ekspertudvalgets anbefalinger samlet set giver et godt afsæt for at arbejde med et fagligt og økonomisk bæredygtigt område. Det er ligeledes administrationens opfattelse, at det vil tage tid at arbejde med såvel kommunens egne anbefalinger og handleplaner, som ekspertudvalgets anbefalinger. Det må derfor anses som sandsynligt, at der også i årene der kommer vil være et betydeligt økonomisk pres på området. Økonomiske konsekvenser Sagen har ingen direkte økonomiske konsekvenser for Greve Kommune. Kommunikation Administrationen har rettet henvendelse til Handicaprådet med henblik på, at være i dialog om Ekspertudvalgets anbefalinger.", "source_path": "data/greve/raw_dagsordener/Social- og Handicapudvalget_2023-08-14T17:00:00+02:00_c5ce315c-a49b-4b86-a5c6-4bbcb2fc7efd.json", "meeting_year": 2023, "meeting_month": 8, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "c5ce315c-a49b-4b86-a5c6-4bbcb2fc7efd", "chunk_id": "c5ce315c-a49b-4b86-a5c6-4bbcb2fc7efd_3_html_fragment_chunk0", "section_type": "html_fragment", "section_title": "KKR Sjælland analyse om kommunernes køb af dyre private tilbud på det specialiserede socialområde", "committee": "Social- og Handicapudvalget", "meeting_date": "2023-08-14T17:00:00+02:00", "case_number": "22-014604", "agenda_index": 3, "text": "Beslutning Orienteringen blev taget til efterretning. Fremstilling Sagsprocedure Social- og Handicapudvalget. Resume Sagen handler om resultaterne i en analyse af Region Sjællands 17 kommuners køb af dyre private tilbud på det specialiserede socialområde. Analysen er en af de 15 indsatser i den politisk vedtagne handleplan på d e t specialiserede voksenområde, som Social- og Handicapudvalget løbende f år stat u srapporteringer på. Køb af dyre tilbud på det specialiserede socialområde – herunder dyre private tilbud – har stor betydning for kommunens økonomi. Indstilling Administrationen indstiller, at Social- og Handicapudvalget tager analysen til efterretning. Sagsbeskrivelse KKR Sjælland besluttede den 23. marts 20 2 2, at der skal ses nærmere på takster og udgifter på det specialiserede socialområde, herunder kommunernes køb af dyre private tilbud . Dyre tilbud er i analysen d efineret som tilbud med en døgntakst på minimum 2.550 kr., svarende til en årlig udgift på ca. 0,930 mio. kr. Efterfølgende blev konsulentfirmaet LG Insight hyret til at udarbejde den ønskede analyse . Analysen omfatter køb af dyre private tilbud på både det specialiserede børne- og voksenområde i kalenderåret 2021.Denne sag handler om den del af analysen, der vedrører voksenområdet. Det skyldes, at det kun er den del af analysen, der indgår som en indsats i handleplanen på det specialiserede voksenområde (indsats nr. 10). Udover at indgå i handleplanen på det specialiserede voksenområde er analysen også en af de i alt 11 budgetanalyser til Budget 2024-27, som blev afrapporteret på byrådsmødet den 19. juni 2023.Byrådet besluttede at oversende analyserne til den videre budgetproces. Analysens resultater og konklusioner på voksenområdet Analysens resultater og konklusioner er udelukkende opgjort for regionens kommuner under ét, og det er derfor ikke muligt at se resultater specifikt for den enkelte kommune eller sammenligninger mellem kommuner. På voksenområdet kan analysen resumeres således: Analysen bekræfter, at foranstaltningerne på det specialiserede voksenområde generelt (og altså ikke kun i private tilbud) er steget betydeligt i de senere år, og at stigningen i Region Sjælland har været større end i resten af landet. På seks af de i alt syv opgjorte foranstaltningstyper på voksenområdet har stigningen i perioden 2015-21 været større i Region Sjælland end i hele landet. Den gennemsnitlige stigning i de syv foranstaltningstyper fra 2015-21 er 61% i Region Sjælland mod 45% for hele landet Analysen omfatter 110 borgerforløb hos private leverandører, heraf 48 borgere med handicap og 62 borgere med psykiske diagnoser De 48 borgere med handicap kostede i gennemsnit 4.858 kr. i døgnet, svarende til 1,773 mio. kr. årligt. De 62 borgere med psykiske diagnoser kostede i gennemsnit 4.643 kr. i døgnet, svarende til 1,695 mio. kr. årligt. I gennemsnit altså ikke nogen stor prisforskel for de to grupper Ophold i midlertidige botilbud (servicelovens §107) er den klart hyppigste foranstaltningstype. For borgere med handicap udgør de midlertidige botilbud 63% af det samlede antal forløb, og for borgere med psykisk diagnose er det 81%. Sammenlagt for de to grupper udgør midlertidige botilbud 73% af det samlede antal forløb Geografisk ligger de private tilbud i analysen hovedsagelig i Region Sjælland. 66% ligger således i Region Sjælland, 13% ligger i Region Hovedstaden, og 21% ligger vest for Storebælt Der er store prisvariationer mellem samme foranstaltningstype, og også mellem samme foranstaltningstype hos samme private tilbud. Undersøgelsen afdækker dog ikke, om forskellene skyldes kommunernes individuelle tilkøb foranlediget af de konkrete borgeres funktionsniveau Undersøgelsen har afdækket i alt 14 private botilbud, hvor regionens kommuner i 2021 har købt flere tilbud hos samme leverandør, og hvor leverandøren blev brugt af flere af regionens kommuner samtidig. Denne afdækning er fremhævet i analysen, fordi den potentielt gør det muligt for kommunerne at drøfte et eventuelt samarbejde om fx rammeaftaler med den pågældende leverandør, herunder aftaler om prisen på tilkøbsydelser for at øge prisgennemsigtigheden. Administrationen kan oplyse, at Greve Kommune har benyttet et enkelt af disse 14 tilbud til en enkelt borger. Det drejer sig om det midlertidige botilbud Egfond i Sorø. KKR Sjællands behandling af analysen og det videre forløb KKR Sjælland behandlede analysen på sit møde den 26. april 2023. KKR Sjælland tog analysen til efterretning, og besluttede samtidig: At der skal arbejdes videre med et styrket kommunalt samarbejde i forhold til køb hos private leverandører og A t der skal arbejdes videre med et styrket kommunalt samarbejde om tilbud, fx i forhold til små målgrupper , herunder styrket kommunalt samarbejde mellem kommunerne og regionen om tilbud Udmøntningen af KKR Sjællands beslutninger er forankret i K17 (de 17 kommuners kommunaldirektører), hvor alle kommuner har forpligtet sig til at have fokus på fremdriften og engagere sig i arbejdet. Det er administrationens vurdering, at et samarbejde om konkrete områder oplagt kan ske i regi af det fælleskommunale samarbejde i KKR Sjælland om de toårige Rammeaftaler på det specialiserede social- og undervisningsområde. Her er det efter administrationens opfattelse nødvendigt med et større fokus end hidtil på at iværksætte fælles og ikke mindst forpligtende tiltag, der kan medvirke til at bremse udgiftsvæksten. Administrationen vil således bringe analysens konklusioner med ind i kommunens bidrag i de fælleskommunale samarbejdsfora på området: KKR Sjælland, K17 og styregruppen for Rammeaftalen på det specialiserede social- og undervisningsområde. Derudover bruges undersøgelsen som led i det samlede arbejde med at udvikle praksis og understøtte implementeringen af handleplanen på det specialiserede voksenområde. Økonomiske konsekvenser Sagen har ingen økonomiske konsekvenser for Greve Kommune på kort eller mellemlangt sigt. På længere sigt er det muligt, at der kan opnås besparelser i kraft af lavere priser og billigere tilbud . D et forudsætter dog , at intentionerne om et styrket kommunalt samarbejde i regionen om køb hos private og om et styrket kommunalt /regionalt samarbejde om tilbud i øvrigt, udmøntes og realiseres i praksis. Øvrige forhold Denne sag handler som nævnt kun om den del af analysen, der vedrører voksenområdet. A dministrationen gør dog opmærksom på, at det i analysens Del 1 om ”Analysemetode og datagrundlaget” fremgår i en tabel , at Greve Kommune ikke har leveret data på børne- /ungeområdet. Det er imidlertid ikke korrekt. Greve Kommune har leveret data, og de data indgår også i analysen på børne- /ungeområdet. Det er analysefirmaet LG Insight , der har skrevet forkert i tabellen. LG Insight har beklaget fejlen.", "source_path": "data/greve/raw_dagsordener/Social- og Handicapudvalget_2023-08-14T17:00:00+02:00_c5ce315c-a49b-4b86-a5c6-4bbcb2fc7efd.json", "meeting_year": 2023, "meeting_month": 8, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "c5ce315c-a49b-4b86-a5c6-4bbcb2fc7efd", "chunk_id": "c5ce315c-a49b-4b86-a5c6-4bbcb2fc7efd_4_html_fragment_chunk0", "section_type": "html_fragment", "section_title": "KL Komponents analyse om de dyreste enkeltsager på det specialiserede voksenområde", "committee": "Social- og Handicapudvalget", "meeting_date": "2023-08-14T17:00:00+02:00", "case_number": "22-014604", "agenda_index": 4, "text": "Beslutning Orienteringen blev taget til efterretning. Fremstilling Sagsprocedure Social- og Handicapudvalget. Resume Sagen handler om resultaterne i en KL Komponent undersøgelse af de dyreste enkeltsager på det specialiserede voksenområde i 50 kommuner, og om Greve Kommunes resultater sammenlignet med de øvrige deltagende kommuner. Analysen er en af de 15 indsatser i den politisk vedtagne handleplan på det specialiserede voksenområde, som Social- og Handicapudvalget løbende får statusrapporteringer på. De dyreste enkeltsager på det specialiserede voksenområdehar stor betydning for kommunens økonomi. Indstilling Administrationen indstiller, at Social- og Handicapudvalget tager analysen til efterretning. Sagsbeskrivelse K L Komponent besluttede i efteråret 2022 at invitere alle landets kommuner til at deltage i en undersøgelse om de dyreste enkeltsager på det specialiserede voksenområde, defineret som borgersager med en årlig udgift på minimum 2 mio. kr. Formålet med undersøgelsen var at få mere viden og derigennem hjælpe med at afdække handlemulighederne i de dyreste enkeltsager. Deltagelsen var gratis for kommunerne, og i alt 50 kommuner – heriblandt Greve Kommune – valgte at være med. Undersøgelsen indgår som en indsats i handleplanen på det specialiserede voksenområde (indsats nr. 1 2 ). Udover at indgå i handleplanen på det specialiserede voksenområde er analysen også en af de i alt 11 budgetanalyser til Budget 2024-27, som blev afrapporteret på byrådsmødet den 19. juni 2023. Byrådet besluttede at oversende analyserne til den videre budgetproces. Om undersøgelsen Analysen er baseret på en spørgeskemaundersøgelse i de 50 deltagende kommuner. Der skulle svares på en række enslydende spørgsmål for hver enkelt af kommunens dyreste borgersager med en årlig udgift på mindst 2 mio. kr. For Greve Kommune drejede sig om 19 sager. Udfyldelsen af spørgeskemaerne var administrativt en omfattende opgave, hvorfor administrationen fandt det vigtigt efterfølgende at kunne anvende specifikke opgørelser og resultater for Greve Kommune til det videre udviklingsarbejde med handleplanen på det specialiserede voksenområde. Administrationen tilkøbte derfor en analyserapport, hvor Greve Kommunes tal og besvarelser sammenlignes med de deltagende kommuner fra hele landet, de deltagende kommuner i KKR Sjælland samt de tre mest sammenlignelige kommuner i undersøgelsen. De tre kommuner er Favrskov, Frederikssund og Roskilde. Det er denne specifikke rapport for Greve Kommune, der er vedlagt sagen som bilag. De deltagende 50 kommuner har tilsammen 1,5 mio. indbyggere i alderen 18-66 år, som er den aldersgruppe, der bruges til nøgletalsberegninger på det specialiserede voksenområde. Greve Kommune har lidt over 30.000 indbyggere i denne aldersgruppe, svarende til 2% af de 1,5 mio. Undersøgelsens r esultater Undersøgelsens resultater resumeres nedenfor. Det er i d en forbindelse vigtigt at være opmærksom på, at tal og resultater for Greve Kommune altså kun omfatter de 19 dyreste enkelt sager, svarende til 3% af de i alt lidt over 600 sager på voksenområdet i Greve Kommune. Undersøgelsen er altså ikke dækkende for hele voksenområdet i bred forstand. Antallet af dyre enkeltsager Det samlede antal dyre enkeltsager i undersøgelsen er 721. Heraf altså 19 fra Greve Kommune, svarende til 2,6%. Da Greve Kommunes andel af det samlede antal 1 8-66-årige indbyggere i undersøgelsen kun er 2%, har Greve Kommune altså matematisk set en overrepræsentation af dyre enkeltsager blandt de deltagende kommuner Derimod er andelen af borgere i botilbud generelt (uanset pris) lavt i Greve Kommune sammenlignet med andre. Pr. 1.000 borgere i den nævnte aldersgruppe er 5,87 borgere i Greve Kommune ifølge undersøgelsen bevilget et botilbud. Det tilsvarende tal er 6,56 for sammenligningskommunerne, og for Region Sjælland og hele landet er det henholdsvis 7,97 og 8,17. Hvis man fx sammenligner Greve Kommune med Region Sjælland, svarer forskellen til, at Greve Kommune ville have 63 flere borgere i botilbud, hvis vi lå på regionsgennemsnittet – svarende til en årlig merudgift i størrelsesorden 70-75 mio. kr. I de tte regne eksempel er der dog ikke taget hensyn til kommunernes forskellige rammevilkår, borgersammensætning, socioøkonomiske forhold mv. Til gengæld er en større andel af Greve Kommunes borgere i botilbud dyre nok til at komme med i undersøgelsen: 10,7% af Greve Kommunes borgere i botilbud koster således over 2 mio. kr. For sammenligningskommunerne er andelen 8% , og for regionen og hele landet er den 6,6 – 6,7% Borgerne og de pårørende Borgerne er i analysen opdelt i tre diagnosegrupper: Udviklingshæmning, autister og øvrige diagnoser. Greve Kommunes andel af borgere med udviklingshæmning ligger på samme niveau som både sammenligningskommuner, Region Sjælland og hele landet. Til gengæld er Greve Kommunes andel af autister høj, mens andelen i gruppen med øvrige diagnoser er tilsvarende lav Ifølge undersøgelsen var 37% af de dyreste enkeltsager i Greve Kommune – svarende til syv borgere - forud for opholdet i deres voksentilbud anbragt på institution, opholdssted el ler lign ende før det 18. år. Det svarer nogenlunde til niveauet i sammenligningskommunerne, Region Sjælland og hele landet. I de resterende 63% af Greve Kommunes sager er der i spørgeskemaet svaret ”ingen oplysninger” på spørgsmålet om, hvor borgeren kom fra før det 18. år. Det hænger sammen med, at administrationen af ressourcehensyn besluttede at gå max to år tilbage i tiden ved udfyldelsen af spørgeskemaet. Derfor blev ”fortiden” ikke undersøgt for borgere ældre end i 20’erne. Efterfølgende er alle 19 sager imidlertid undersøgt nærmere: I 13 af sagerne har der før det 18. år været iværksat foranstaltninger på børne- og ungeområdet. I de resterende seks sager er der tale om borgere i en alder, hvor der ikke længere kan ses journaler fra tiden før de blev voksne , eller de er først tilflyttet Greve Kommune som voksne . Men alle seks borgere har funktionsnedsættelser, der indikerer, at der sandsynligvis også må have været iværksat foranstaltninger for dem, før de blev 18 år Sammenlignet med andre kommuner har Greve Kommune en relativ lav andel af de dyreste borgersager med voldelig/udadreagerende adfærd. Til gengæld har Greve Kommune en relativ høj andel af borgere med selvskadende adfærd Graden af magtanvendelser i de dyreste enkeltsager er 21% i Greve Kommune, hvilket er lavt sammenlignet med andre. I sammenligningskommunerne er den 41% og i Region Sjælland og hele landet henholdsvis 35% og 31% Kvaliteten af samarbejdet med de pårørende er vurderet højt i Greve Kommune sammenlignet med andre. I 74% af sagerne vurderes samarbejdet således som involveret og godt. Det tilsvarende tal i regionen er 58% og for hele landet 55%. Det skal dog pointeres, at de pårørende ikke selv har været inddraget i undersøgelsen, og at svarene er udtryk for sagsbehandlernes vurdering af samarbejdet. Sagsbehandlingen Greve Kommune bruger den statslige videns- og specialrådgivningssituation VISO væsentligt hyppigere end andre kommuner i sagsbehandlingen af de dyreste borgersager: VISO er konsulteret i 58% af sagerne, hvor både sammenligningskommunerne, Region Sjælland og hele landet ligger i niveauet 36-38%. Det er gratis for kommunerne at anvende VISO 5% af Greve Kommunes dyreste enkeltsager har været behandlet i Ankestyrelsen, fordi borgeren har klaget over en afgørelse. Det er en større andel end i sammenligningskommunerne (3%), men det er kun halvt så stor en andel som i regionen og hele landet (begge 10%) I 42% af Greve Kommunes dyreste sager er de velfærdteknologiske hjælpemidler afdækket. Det er lavere end i sammenligningskommunerne (58%) men højere end i Region Sjælland (33%) og hele landet (36%) Leverandører af tilbud med de dyreste enkeltsager Greve Kommune har den laveste andel af dyre enkeltsager i et tilbud i egen kommune. Det resultat er helt som forventet, for Greve Kommune har i mange år været en udpræget køberkommune Når Greve Kommune køber en plads i et eksternt tilbud til de dyreste borgere, sker det i 65% af sagerne i private tilbud og selvejende institutioner . Det er næsten på niveau med Region Sjælland (62%), men væsentligt højere end sammenligningskommunerne (39%) og hele landet (51%) Forhandling af takster og priser Her skiller Greve Kommune sig markant ud: I 67% af de dyreste sager har der helt eller delvis været mulighed for takstforhandling. I sammenligningskommunerne er det 47%, i Region Sjælland 44% og i hele landet 49%. Tallene indikerer, at Greve Kommune sammenlignet med andre kommuner har stort fokus på prisforhandling. Det svarer også til den virkelighed, som sagsbehandlerne og ledelsen på området oplever: Der bruges mange ressourcer på prisforhandling med især de private tilbud , og ikke så sjældent hører sagsbehandlerne fra tilbuddene, at Greve Kommune er ”besværlige” at samarbejde med, og at tilbuddene ikke oplever en tilsvarende tilgang til prisforhandling i andre kommuner. Opsummerende Undersøgelsen viser et genkendeligt billede, som også ligger til grund for en række af de initiativer som udvalg og byråd har iværksat i Greve Kommune. Resultaterne bidrager med viden og udviklingsmuligheder som administrationen vil arbejde videre med i forbindelse med ”Handleplan for bæredygtig faglig og økonomisk udvikling på det specialiserede voksenområde” Økonomiske konsekvenser Sagen har ingen økonomiske konsekvenser for Greve Kommune, men indgår som nævnt som et led i det samlede arbejde med at udvikle praksis og understøtte implementeringen af handplanen på det specialiserede voksenområde.", "source_path": "data/greve/raw_dagsordener/Social- og Handicapudvalget_2023-08-14T17:00:00+02:00_c5ce315c-a49b-4b86-a5c6-4bbcb2fc7efd.json", "meeting_year": 2023, "meeting_month": 8, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "c5ce315c-a49b-4b86-a5c6-4bbcb2fc7efd", "chunk_id": "c5ce315c-a49b-4b86-a5c6-4bbcb2fc7efd_5_html_fragment_chunk0", "section_type": "html_fragment", "section_title": "Tryghed i Greve Nord - Halvårsstatus 2023", "committee": "Social- og Handicapudvalget", "meeting_date": "2023-08-14T17:00:00+02:00", "case_number": "20-010677K", "agenda_index": 5, "text": "Beslutning Orienteringen blev taget til efterretning. Fremstilling Sagsprocedure Plan- og Tryghedsudvalget, Klima-, Teknik- og Miljøudvalget, Kultur- og Fritidsudvalget, Skole-, Børne- og Ungeudvalget, Social- og Handicapudvalget, Beskæftigelses- og Erhvervsudvalget, Økonomiudvalget og Byrådet. Resume I denne sag orienteres der om status medio 2023 på handlingsplanens indsatser i programmet Tryghed i Greve Nord. Indstilling Administrationen indstiller overfor Plan- og Tryghedsudvalget, Klima-, Teknik- og Miljøudvalget, Kultur- og Fritidsudvalget, Skole-, Børne- og Ungeudvalget, Social- og Handicapudvalget og Beskæftigelses- og Erhvervsudvalget, at status på indsatser i forbindelse med Tryghed i Greve Nord - første halvår af 2023 - tages til efterretning. Sagsbeskrivelse Den 12. december 2022 fik Byrådet en orientering om status på de 11 oprindelige indsatser der tilsammen arbejder for et trygt Greve Nord. I forbindelse med denne status blev de 11 indsatser samlet til fremadrettet ni indsatser. De ni indsatser er: Tættere kobling mellem skole og fritidsliv (Indsats to) Koordineret familierettet indsats til de mest udsatte familier (Indsats fire) Kommunikationsindsats der arbejder med fortællingerne (Indsats fem) Fysisk indretning (Indsats seks) Erhvervsuddannelser (Indsats syv) Beboersammensætning (Indsats otte) Tryghedskampagne (Indsats ni) Vagter (Indsats ti) Overvågning (Indsats 11) De besluttede indsatser fordeler sig mellem nye tiltag, og eksisterende tiltag som administrationen allerede har iværksat. I det følgende orienteres udvalg og Byråd om status på arbejdet med indsatserne i første halvår af 2023. Tættere kobling mellem skole og fritidsliv, i ndsats nr. to Status Idræts- og FritidsSekretariatet har de forgangne to år arbejdet for at give flere børn og unge i Greve Nord et aktivt fritidsliv gennem projektet ”Træd ind i fællesskabet”. Indsatsen er nu slut, idet fondsmidlerne fra Trygfonden udløb den 1. august 2023. Vejledning til familier, herunder fritidsvejledning til børn og unge i Greve Nord, betragtes efter to års projektforløb som en driftsopgave hos fondene. Det er derfor ikke lykkes at hente nye fondsmidler til at bevare indsatsen, hvorfor den ikke længere varetages i det omfang, som projektet tillod. Fra august 2021 til august 2023 har 175 børn fået vejledning, hvoraf 83 børn er startet til en ny aktivitet, og for mere end 100 børn har økonomisk støtte fra BROEN Greve været en forudsætning for deres deltagelse i en fritidsaktivitet. Dertil har projektet bidraget til en lang række aktiviteter for børn og unge i samarbejde med foreninger i den nordlige del af Greve samt med helhedsplanen i Greve Nord, ligesom projektet har gjort det muligt at afvikle foreningsaktiviteter på tværs af fire skoler. I projektperioden har 190 elever fra hhv. Krogårdskolen, Hundige Lilleskole, Greve Privatskolen og Arenaskolen mødt hinanden for at prøve kræfter med fritidsaktiviteter på tværs. Ved projektets afslutning er alle involverede foreninger, kommunale institutioner og afdelinger blevet informeret om den fremadrettede situation. Vejledningen er forsøgt lagt ud til foreninger og fagpersoner i Greve Kommune, som i forbindelse med deres kerneopgave møder familierne, børnene og de unge. Håbet er, at foreningerne og medarbejderne i de kommunale institutioner, skoler og øvrige relevante afdelinger kan vejlede, henvise og ansøge om kontingentstøtte fra BROEN Greve til de børn og unge, som har behov. Udliciteringen af opgaven sker velvidende at praksiserfaring på området har vist, at den håndholdte og vedvarende vejledning og kontakt til ubemidlede familier har stor betydning for, om børn og unge har et aktivt fritidsliv. På baggrund af projektets forløb og erfaringer, er det Idræts- og Fritids Sekretariatets faglige vurdering, at koblingen mellem skole og fritidslivet i den nordlige del af Greve Kommune ikke kan vedligeholdes eller udbygges under de nuværende ressourcer og økonomiske vilkår. Koordineret familierettet indsats til de mest udsatte familier, i ndsats nr. fire Status Den 15. november 2022 godkendte Byrådet handlingsplanen for Tryghed i Greve Nord. I denne handlingsplan er et af tiltagene \" Koordineret familierettet indsats til de mest udsatte familier\". På familieområdet er der peget på at etablere individbaserede støttefunktioner for de mest udsatte familier. Der er stærke indikatorer på, at mistrivsel hos børn og unge har en sammenhæng med brugen af rusmidler, risikoadfærd og kriminalitet. Det peger på et behov for en mere koordineret og familierettet indsats, og dermed en bredere koordineret kommunal indsats for de familier hvor børn og unge i familierne udviser en tydelig risiko-adfærd i gadebilledet. Af handlingsplanen fremgår det, at det skal undersøges, hvad der skal til for at hjælpe de mest udsatte familier. I et samarbejde mellem børne- og voksen-området, beskæftigelsesområdet og den boligsociale helhedsplan i Greve Nord, er det afdækket, om der kunne gøres mere inden for lovgivningens rammer og de økonomiske muligheder, for de mest udsatte familier. Det kan konstateres, at alle de mest udsatte familier har modtaget indsatser i form af støtte efter Serviceloven, støtte til at komme i beskæftigelse efter Lov om aktiv beskæftigelsesindsats, eller støtte til misbrugsbehandling. Det vurderes derfor, at der for de mest udsatte familier allerede er tilbudt individrettede indsatser indenfor lovgivningens og Greve Kommunes økonomiske rammer. Det skal her tages i betragtning, at Greve Kommune ikke har forpligtigelser for personer, der ikke er bosiddende i Greve Kommune. Ligeledes har Greve Kommune ikke forpligtigelse overfor borgere, der er førtidspensionister, og som alene modtager ydelser fra Udbetaling Danmark. Der er derfor ikke en lovgivningsmæssig og et økonomisk grundlag for en indsats overfor disse borgergrupper. En intensiveret indsats for de mest udsatte familier vil være mulig, men vil kræve en økonomisk ramme, som ikke er afdækket. Fremadrettet vil administrationen fortsat sikre den tværgående indsats, når der afdækkes behov for familierettede indsatser bl.a. via den boligsociale helhedsplan, og vende tilbage til udvalget, hvis nye muligheder viser sig. Kommunikationsindsats der arbejder med fortællingerne, i ndsats nr. fem Status Efter byrådsmødet i juni 2023 blev pressemeddelelsen ”Byråd skærper kampen mod parallelsamfund” afsendt til lokale og nationale medier. Der er efterfølgende registreret omtale hos Radio 4, DRs P4 og P3, Dagbladet Roskilde (Sjællandske Medier), Berlingske og Tv2Kosmopol. En nyhed med tilsvarende indhold blev publiceret på Greve Kommunes facebookside, hvilket genererede 83 kommentarer, ni delinger, 252 reaktioner og dermed en rækkevidde på 7211 personer, som fik vist nyheden i deres facebook-feed. Hjemmesiden greve.dk/tryghedigrevenord er opdateret med link til pressemeddelelsen, ligesom punktet ”Beboersammensætning” på siden er opdateret. Fysisk indretning, i ndsats nr. seks Status Administrationen fremlægger særskilt sag om forbedringer af tunneller på Klima-, Teknik- og Miljø-udvalgets møde i august 2023. Der har løbende været dialog med DSB om ønsket om og muligheder for renovering af DSB's arealer i området, herunder sikring af fartdæmpende foranstaltninger ved gangbroen over banen, renovering af selve stationsbygningen mv., men der er endnu ikke opnået konkrete aftaler eller løfter om en opgradering af arealerne. Dialogen med DSB om håndtering af konkrete problemstillinger på Hundige Station fortsætter. Erhvervsuddannelser, i ndsats nr. syv Status Skolerne arbejder som hidtil for, at flere elever motiveres til at vælge en erhvervsuddannelse. Der arbejdes på at skabe et fremtidigt samarbejde mellem skoler og virksomheder, der sikrer, at alle elever i kommunen i løbet af deres skolegang møder og arbejder med udfordringer fra en lokal virksomhed. Kommende skoleår 2023/24 Alle elever på 8. årgang fra folkeskoler i Greve Kommune deltager til april i DM i Skills , der er et mesterskab for unge i erhvervsuddannelser og en messe, der præsenterer en lang række fag og erhvervsuddannelser. Mange aktiviteter er særligt målrettet folkeskoleelever i udskolingen. DM i Skills foregår i Roskilde i 2024. Beboersammensætning, i ndsats nr. otte Status Den 1. december 2022 offentliggjorde Regeringen de årlige lister over udsatte boligområder i Danmark. Gersagerparken er på listen over forebyggelsesområder og Askerød er på listen over parallelsamfundsområder. På denne baggrund har der i første halvår 2023 pågået politiske drøftelser om forskellige handlemuligheder. Den 19. juni 2023 besluttede Byrådet at indgå aftaler med Greve Boligselskab og Vridsløselille Andelsboligforening om 100 % kommunal boliganvisning i Gersagerparken og Askerød. Formålet er at forbedre beboersammensætningen med henblik på, at Gersagerparken kommer af listen over forebyggelsesområder og Askerød kommer af listen over parallelsamfundsområder. Sideløbende hermed foregår en proces om indgåelse af nye aftaler om fleksibel udlejning hvad angår de øvrige boligområder i Greve Kommune. Administrationen forventer at forelægge et oplæg til drøftelse på det fælles styringsdialogmøde i september. Der lægges op til en databaseret tilgang til den fleksible udlejning, som har det overordnede sigte, at opnå en balanceret beboersammensætning i alle de almene boligområder i kommunen. Tryghedskampagne, i ndsats nr. ni Administrationen har undersøgt mulighederne for en tryghedskampagne for borgerne i Greve Nord, der gør det muligt for borgerne anonymt at henvende sig til Greve Kommune med mistanke om: Snyd med sociale ydelser Social kontrol Snyd med lejemål Utrygge steder Det skal sagligt begrundes, hvorfor Greve Kommune vælger at iværksætte en kampagne for en begrænset del af Greve Kommune. Hvis der skal gennemføres en Tryghedskampagne er det administrationens vurdering, at der er en risiko for at nogle grupper beboere i Greve Nord kan føle sig udsat for diskrimination. Derfor er det administrationens vurdering at indholdet i en eventuel Tryghedskampagne skal gennemgå en konkret juridisk vurdering når denne er udfærdiget. Snyd med sociale ydelser Greve Kommune kan og modtager allerede i dag anonyme henvendelser. En sag om snyd med social ydelser kan startes på baggrund af en anonym anmeldelse.", "source_path": "data/greve/raw_dagsordener/Social- og Handicapudvalget_2023-08-14T17:00:00+02:00_c5ce315c-a49b-4b86-a5c6-4bbcb2fc7efd.json", "meeting_year": 2023, "meeting_month": 8, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "c5ce315c-a49b-4b86-a5c6-4bbcb2fc7efd", "chunk_id": "c5ce315c-a49b-4b86-a5c6-4bbcb2fc7efd_5_html_fragment_chunk1", "section_type": "html_fragment", "section_title": "Tryghed i Greve Nord - Halvårsstatus 2023", "committee": "Social- og Handicapudvalget", "meeting_date": "2023-08-14T17:00:00+02:00", "case_number": "20-010677K", "agenda_index": 5, "text": "at forbedre beboersammensætningen med henblik på, at Gersagerparken kommer af listen over forebyggelsesområder og Askerød kommer af listen over parallelsamfundsområder. Sideløbende hermed foregår en proces om indgåelse af nye aftaler om fleksibel udlejning hvad angår de øvrige boligområder i Greve Kommune. Administrationen forventer at forelægge et oplæg til drøftelse på det fælles styringsdialogmøde i september. Der lægges op til en databaseret tilgang til den fleksible udlejning, som har det overordnede sigte, at opnå en balanceret beboersammensætning i alle de almene boligområder i kommunen. Tryghedskampagne, i ndsats nr. ni Administrationen har undersøgt mulighederne for en tryghedskampagne for borgerne i Greve Nord, der gør det muligt for borgerne anonymt at henvende sig til Greve Kommune med mistanke om: Snyd med sociale ydelser Social kontrol Snyd med lejemål Utrygge steder Det skal sagligt begrundes, hvorfor Greve Kommune vælger at iværksætte en kampagne for en begrænset del af Greve Kommune. Hvis der skal gennemføres en Tryghedskampagne er det administrationens vurdering, at der er en risiko for at nogle grupper beboere i Greve Nord kan føle sig udsat for diskrimination. Derfor er det administrationens vurdering at indholdet i en eventuel Tryghedskampagne skal gennemgå en konkret juridisk vurdering når denne er udfærdiget. Snyd med sociale ydelser Greve Kommune kan og modtager allerede i dag anonyme henvendelser. En sag om snyd med social ydelser kan startes på baggrund af en anonym anmeldelse. En anonym anmeldelse kan være anledning til, at kommunen iværksætter en undersøgelse af en borger, men den kan ikke i sig selv indgå som et bevis i sagen. Der skal således flere oplysninger til, som ikke er anonyme for at kommunen kan fortage videre handling i sagen. Kommunen har pligt til at partshøre en borger, inden kommunen træffer afgørelse i den pågældende borgers sag, hvis der i sagen indgår væsentlige faktiske oplysninger, der taler til ugunst for borgeren, og som borgeren ikke kan antages at være bekendt med. Efter omstændighederne bør en sådan partshøring foregå skriftligt. Social kontrol Hvis Greve Kommune modtager oplysninger om social kontrol, skal kommunen reagere på henvendelsen, hvis der er hjemmel. Der vil sandsynligvis ikke være hjemmelsgrundlag i alle sager. Snyd med lejemål Der kan alene gives oplysninger videre til et boligselskab, hvis der er hjemmel dertil, eller hvis den pågældende person, hvis oplysninger videregives, har givet sit udtrykkelige samtykke hertil. Greve Kommune vil i de fleste tilfælde ikke kunne foretage en indsats overfor snyd med lejemål, men må henstille til, at boligselskaberne sikrer, at der ikke snydes med lejemålene. Utrygge steder En tryghedsvandring gennemført i 2022 afdækkede utrygge steder i Greve Nord, og en sag om forbedring af tunneller behandles af Klima-, Teknik- og Miljøudvalgets møde i august 2023. Vagter, i ndsats nr. ti Med virkning fra 15.juni 2023 vedtog Folketinget den 1. juni lov om vagtvirksomhed og kommunale tryghedsvagter. Det betyder, at Byrådet i en treårig periode kan gøre brug af tryghedsvagter, som enten skal være godkendte kommunalt ansatte eller ansatte i autoriserede vagtvirksomheder, som Greve Kommune indgår aftale med. Tryghedsvagter kan udøve vagtvirksomhed på steder, hvortil der er almindelig adgang og vagternes virksomhed sker under kommunens instruktion og ansvar. Tryghedsvagternes ansvarsområder kan jf. loven være følgende: Kan henstille til personer, der forstyrrer den offentlige orden, om at indstille den forstyrrende adfærd Kan foretage foto- og videooptagelse af personer, der befinder sig på offentlige steder, for at dokumentere forstyrrelser af den offentlige orden og lignende og skal på begæring af politiet overdrage sådanne dokumentationsmaterialer til politiet Kan anvende hunde, hvis politiet har givet særlig tilladelse hertil Der er ikke afsat midler til vagter i budgettet for 2023. Overvågning, i ndsats nr. 11 Plan- og Tryghedsudvalget besluttede i oktober 2022, at udvalget skal forelægges en sag, der belyser kommunens muligheder for tryghedsskabende overvågning. Sagen planlægges forelagt i efteråret 2023. Økonomiske konsekvenser Der blev med Budget 2021-2024 afsat årligt 800.000 kr. (i 2020-PL). Det svarer til 828.000 kr. i 2023-PL. Ved Budgetopfølgning BO0 blev bevillingen reduceret med 300.000 kr. i 2023. I forbindelse med indsats 8 – beboersammensætning godkendte Byrådet udgifter til indkøb og drift af it-system til kommunal boliganvisning samt øgede personaleudgifter. Samlet forventes dette at beløbe sig til 415.000 kr. i 2023. Indkøb af it-system og drift i tre måneder i 2023: 290.000 kr. Øgede personaleudgifter i tre måneder i 2023: 125.000 kr. Der resterer således 113.000 kr., hvoraf der skal anvendes ca. 28.000 kr. til gennemførelse af tryghedskampagne. Udgifterne finansieres af midler fra budgettet til Tryghed i Greve Nord, som dermed tilsvarende reduceres. Der udarbejdes en teknisk rettelse til budget 2024-27, hvor der flyttes 600.000 kr. fra Tryghed i Greve Nord budgettet til budgettet for kommunal boliganvisning. De 600.000 kr. skal dække et årsværk i Borgerservice og drift af it-system. Sagens forløb 14-08-2023 Beskæftigelses- og Erhvervsudvalget Orienteringen blev taget til efterretning.", "source_path": "data/greve/raw_dagsordener/Social- og Handicapudvalget_2023-08-14T17:00:00+02:00_c5ce315c-a49b-4b86-a5c6-4bbcb2fc7efd.json", "meeting_year": 2023, "meeting_month": 8, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "c5ce315c-a49b-4b86-a5c6-4bbcb2fc7efd", "chunk_id": "c5ce315c-a49b-4b86-a5c6-4bbcb2fc7efd_6_html_fragment_chunk0", "section_type": "html_fragment", "section_title": "Lukket: Henvendelser til formanden", "committee": "Social- og Handicapudvalget", "meeting_date": "2023-08-14T17:00:00+02:00", "case_number": "21-016089", "agenda_index": 6, "text": "Orienteringen blev taget til efterretning.", "source_path": "data/greve/raw_dagsordener/Social- og Handicapudvalget_2023-08-14T17:00:00+02:00_c5ce315c-a49b-4b86-a5c6-4bbcb2fc7efd.json", "meeting_year": 2023, "meeting_month": 8, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "c5ce315c-a49b-4b86-a5c6-4bbcb2fc7efd", "chunk_id": "c5ce315c-a49b-4b86-a5c6-4bbcb2fc7efd_7_html_fragment_chunk0", "section_type": "html_fragment", "section_title": "Orientering fra formanden/gensidig orientering", "committee": "Social- og Handicapudvalget", "meeting_date": "2023-08-14T17:00:00+02:00", "case_number": "21-014473", "agenda_index": 7, "text": "Beslutning Der var en gensidig orientering om dialogmøde i KKR om Rammeaftalen på det specialiserede social- og undervisningsområde. Fremstilling Sagsprocedure Social- og Handicapudvalget. Resume Udvalgsformanden og udvalgets medlemmer orienterer om eventuelle aktuelle emner. Indstilling Administrationen indstiller, at eventuelle orienteringer tages til efterretning. Opsamling på dialogmøde om rammeaftale 2023-2024 afholdt den 11. august.", "source_path": "data/greve/raw_dagsordener/Social- og Handicapudvalget_2023-08-14T17:00:00+02:00_c5ce315c-a49b-4b86-a5c6-4bbcb2fc7efd.json", "meeting_year": 2023, "meeting_month": 8, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "c5ce315c-a49b-4b86-a5c6-4bbcb2fc7efd", "chunk_id": "c5ce315c-a49b-4b86-a5c6-4bbcb2fc7efd_8_html_fragment_chunk0", "section_type": "html_fragment", "section_title": "Huskeliste og orientering fra administrationen", "committee": "Social- og Handicapudvalget", "meeting_date": "2023-08-14T17:00:00+02:00", "case_number": "21-013715", "agenda_index": 8, "text": "Beslutning Orienteringen blev taget til efterretning. Fremstilling Sagsprocedure Social- og Handicapudvalget. Resume I sagen gives et kort overblik over administrationens orienteringspunkter, og hvis der er emner på udvalgets huskeliste, vil den blive vedlagt som bilag. Indstilling Administrationen indstiller, at eventuelle orienteringer tages til efterretning. Sagsbeskrivelse Administrationen har følgende til orientering: - Koordinering og invitation til to årlige dialogmøder mellem Handicaprådet og Social- og Handicapudvalget. - Brev til Social- og Boligminister Pernille Rosenkrantz-Theil vedrørende det specialiserede voksenområde og reglerne for flytning uden samtykke (Bilag 1) - Orientering om kommunikation i relation til Grønlykkeparken og Dahliahuset - Orientering om dialog mellem administrationen og formandsskabet i Handicaprådet - Ledelsesmæssig sammenlægning af Bostedet Vangeleddet og Pædagogisk Psykiatrisk Vejledningscenter (PPV ) I forbindelse med en ledelsesvakance i Pædagogisk Psykiatrisk Vejledningscenter sidste år, blev igangsat en proces omkring den fremtidiges ledelsesstruktur i både PPV og Bostedet Vangeleddet. Medarbejdere i de to institutioner, ledelse og Tilsyn Øst har været inddraget i processen, som er mundet ud i en administrativ ledelsesmæssig sammenlægning pr. 1. juli 2023. Sammenlægningen bidrager til at styrke samarbejdet, sikre fagligheden, samtænke funktioner i en større volumen og yderligere fleksibilitet i tilbuddene.", "source_path": "data/greve/raw_dagsordener/Social- og Handicapudvalget_2023-08-14T17:00:00+02:00_c5ce315c-a49b-4b86-a5c6-4bbcb2fc7efd.json", "meeting_year": 2023, "meeting_month": 8, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "c5ce315c-a49b-4b86-a5c6-4bbcb2fc7efd", "chunk_id": "c5ce315c-a49b-4b86-a5c6-4bbcb2fc7efd_9_html_fragment_chunk0", "section_type": "html_fragment", "section_title": "Social- og Handicapudvalget - mødekalender 2023", "committee": "Social- og Handicapudvalget", "meeting_date": "2023-08-14T17:00:00+02:00", "case_number": "21-014474", "agenda_index": 9, "text": "Beslutning Orienteringen blev taget til efterretning. Fremstilling Sagsprocedure Social- og Handicapudvalget. Resume I sagen gives et overblik over Social- og Handicapudvalgets udvalgsmøder og møder i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Mødekalenderen er vedhæftet som bilag.", "source_path": "data/greve/raw_dagsordener/Social- og Handicapudvalget_2023-08-14T17:00:00+02:00_c5ce315c-a49b-4b86-a5c6-4bbcb2fc7efd.json", "meeting_year": 2023, "meeting_month": 8, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
{"document_id": "c5ce315c-a49b-4b86-a5c6-4bbcb2fc7efd", "chunk_id": "c5ce315c-a49b-4b86-a5c6-4bbcb2fc7efd_10_html_fragment_chunk0", "section_type": "html_fragment", "section_title": "Underskriftsark", "committee": "Social- og Handicapudvalget", "meeting_date": "2023-08-14T17:00:00+02:00", "case_number": "21-014478", "agenda_index": 10, "text": "Fremstilling Sagsprocedure Social- og Handicapudvalget. Resume Elektronisk underskriftsark.", "source_path": "data/greve/raw_dagsordener/Social- og Handicapudvalget_2023-08-14T17:00:00+02:00_c5ce315c-a49b-4b86-a5c6-4bbcb2fc7efd.json", "meeting_year": 2023, "meeting_month": 8, "committee_normalized": "socialoghandicap", "section_category": "other", "is_decision_section": false, "is_background_section": false, "is_html_fragtment": true, "document_period": 2023}
