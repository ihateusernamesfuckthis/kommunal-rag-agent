{"document_id": "725e7fce-3891-45f1-bdcc-f7b7de467595", "chunk_id": "725e7fce-3891-45f1-bdcc-f7b7de467595_0_html_fragment_chunk0", "section_type": "html_fragment", "section_title": "Godkendelse af dagsorden", "committee": "Økonomiudvalget", "meeting_date": "2024-04-17T15:15:00+02:00", "case_number": "21-014439", "agenda_index": 0, "text": "Beslutning Godkendt. Fremstilling Sagsprocedure Økonomiudvalget. Resume Godkendelse af dagsorden for mødet den 17. april 2024. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Økonomiudvalget_2024-04-17T15:15:00+02:00_725e7fce-3891-45f1-bdcc-f7b7de467595.json", "meeting_year": 2024, "meeting_month": 4, "committee_normalized": "økonomi", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "725e7fce-3891-45f1-bdcc-f7b7de467595", "chunk_id": "725e7fce-3891-45f1-bdcc-f7b7de467595_1_html_fragment_chunk0", "section_type": "html_fragment", "section_title": "Strandparken I/S - Fælles fondsansøgning til udvikling", "committee": "Økonomiudvalget", "meeting_date": "2024-04-17T15:15:00+02:00", "case_number": "24-003954", "agenda_index": 1, "text": "Beslutning Økonomiudvalget anbefaler overfor Byrådet, at Klima-, Teknik- og Miljøudvalgets indstilling godkendes. Fremstilling Sagsprocedure Klima-, Teknik- og Miljøudvalget, Økonomiudvalget og Byrådet. Resume De fem strandparkskommuner – Greve, Ishøj, Vallensbæk, Brøndby og Hvidovre – har i efteråret 2023 vedtaget en fælles plan for input til en anlægslov, der skal muliggøre modernisering af Strandparken. Hver af de fem kommuner skal beslutte, om de vil deltage i en fælles fondsansøgning, der omfatter en arkitektkonkurrence og finansiering af moderniseringsprojekterne i Strandparken. Fondsansøgningen skal indeholde oplysninger om, hvilke projekter og beløb der søges om penge til, samt redegørelse for kommunernes egenfinansiering. Indstilling Administrationen indstiller, at det besluttes om Greve Kommune kan godkende en fælles fondsansøgning fra de fem Strandparkkommuner med følgende indhold: Strandparken I/S er afsender på en fælles fondsansøgning om anlæg, der ligger på arealer ejet af Strandparken I/S at ansøgningen omfatter: en arkitektkonkurrence, der skal fastlægge et fælles arkitektonisk greb for moderniseringsprojekterne i udviklingsområderne samt finansiering af de fælleskommunale udviklingsprojekter i A, B og F-områderne på Strandparken I/S’ areal (jf. bilag 1) og for Greve Kommune det fulde projekt (jf. bilag 3) 3. at spørgsmålet om evt. afgrænsning projektet og kommunal medfinansiering indgår i budgetforhandlingerne for budget 2025-28 og der til brug for der udarbejdes bruttoanlægsforslag. Sagsbeskrivelse Baggrund Strandparken er det blågrønne bånd, der forbinder Greve, Ishøj, Vallensbæk, Brøndby og Hvidovre med en fælles kystbeskyttelse, naturområde og rekreative arealer. Strandparken er åbnet i 1980 og drift og vedligehold varetages af Strandparken I/S. Efter mere end 40 år, er der brug for mere end almindelig vedligeholdelse, hvis Strandparken fortsat skal bevare værdien. Kystbeskyttelsen skal tilpasses det forventede fremtidige klima, naturen skal plejes og beskyttes mod invasive arter mv. og der er behov for nye anlæg til friluftslivet, der kan imødekomme gæsters behov. På den baggrund har Strandparkens fem ejerkommuner besluttet at arbejde for en samlet modernisering af Strandparken i tre spor friluftsliv, klimatilpasning og natur. I Greve Kommune blev input til anlægsloven besluttet af Byrådet den 2. oktober 2023 (pkt. 18). ”Strandparken skal udvikles med et fælles arkitektonisk greb” er et af hovedprincipperne for modernisering, som kommunerne har vedtaget. Når byggerier og anlæg udvikles med et sammenhængende udtryk på tværs af kommunegrænser, kan det sikre en stærk identitet og genkendelighed i Strandparken. Den samlede modernisering er en stor opgave, som en fond kan hjælpe kommunerne med at løfte, dels gennem en fondsdrevet arkitektkonkurrence og dels gennem medfinansiering af moderniseringsprojekter. Den fælles ramme for formgivning skal fastlægges tidligt i processen, ellers risikerer man at forsinke udviklingsprojekterne eller også bliver den genkendelige identitet udvandet, fordi de første projekter gennemføres inden det arkitektoniske greb er på plads. Det er på dette grundlag, at de fem kommuner skal beslutte, om de ønsker at deltage i en fælles fondsansøgning om en arkitektkonkurrence og anlægsmidler. Fælles fondsansøgning – afgrænsning og afsender Kommunernes beslutning om modernisering af Strandparken anbefales gennemført som et tværkommunalt samarbejde. På den baggrund vil det være relevant, at en fælles fondsansøgning omhandler en arkitektkonkurrence og anlægsmidler , der skal medfinansiere byggerier og anlæg. Det bemærkes, at større fonde som regel ikke giver tilsagn til en arkitektkonkurrence alene, og vil kræve inddragelse i både planlægning og udførelse. Udgangspunktet er kommunernes fælles plan for input til en anlægslov, der viser, hvilke 23 områder med forskellige typer af aktivitet, som kommunerne ønsker at udvikle (jf. bilag 4). En fælles fondsansøgning fra Strandparken I/S kan være et afgørende skridt mod konkretisering og realisering af moderniseringsprojekterne og er aktuelt for de 16 udviklingsområder i temaerne A, B og F (jf. bilag 1). Disse områder har et alment, offentligt formål og ligger placeret på Strandparken I/S arealer, som ejes af de fem kommuner i fællesskab. De øvrige syv udviklingsområder har en ejerform og anvendelse, der ikke egner sig til en fælleskommunal fondsansøgning om en arkitektkonkurrence og anlægsmidler. De enkelte grundejere/lejere i de syv områder skal individuelt afklare økonomien i projekterne og kan søge om medfinansiering fra fonde uafhængigt af den fælles fondsansøgning. I Greve Kommune ligger tre af de 23 udviklingsområder. To udviklingsområder kan i givet fald indgå i en fælles fondsansøgning: A1 - Klithuse B1 - Sælhuse Arealet i det tredje område, E1 – Dykanden, ejes af Greve Kommune alene. Selvom en fælles fondsansøgning vil omhandle 16 af de 23 udpegede udviklingsområder, er det visionen, at alle moderniseringsprojekterne i Strandparken efterfølgende skal planlægges og formgives i overensstemmelse med de designprincipper, som bliver fastlagt efter en arkitektkonkurrence. Lovgrundlag Planloven og den kommende anlægslov Økonomiske konsekvenser I en fælles fondsansøgning skal det oplyses, hvilke projekter der søges om finansiering til, hvor mange penge der søges om, og hvilken øvrig finansiering, der er til projekterne. Moderniseringsprojekterne i den fælles plan er endnu kun skitseret med etage m2, højde og anvendelser. Anlægslovens rammer er ikke vedtaget endnu, derfor er det svært at prissætte den samlede projektøkonomi og kommunernes egenfinansiering. En arkitektkonkurrence vil konkretisere projekterne og økonomien, men hvis en fond skal igangsætte en konkurrence, skal der være en forventning om, at kommunerne ønsker at gennemføre og bidrage til finansieringen af de ansøgte projekter. Den tværkommunale projektleder for modernisering af Strandparken har på det foreliggende grundlag udarbejdet et foreløbigt prisestimat på de 23 moderniseringsprojekter, som kommunerne har meldt ind til anlægsloven (jf. bilag 2). Det fremgår, at de to projekter i Greve Kommunes andel af Strandparken er anslået til ca. 70 mio. kr. Administrationen bemærker, at der pt. ikke er afsat midler i Greve Kommune til at udvikle Strandparken. Egenfinansieringen skal derfor findes ved budgetlægningen for 2025-28. Den fælles fondsansøgning omhandler alene de 16 udviklingsområder på Strandparkens I/S areal, og hver kommune skal tilkendegive, hvordan omfang af anlæg og medfinansiering for projekterne inden for kommunegrænsen skal angives i ansøgningen (jf. bilag 3). Greve Kommune skal beslutte, om det er den hele eller delvise ramme, der er meldt ind til anlægsloven, som skal indgå i ansøgningen for de funktioner der er i Greve Kommune. Hvis der ikke søges om hele rammen, forventes det, at resten af rammen i den kommende anlægslov kan udnyttes på et senere tidspunkt, hvor det måtte blive aktuelt. I vedlagte bilag 3 er angivet, at Greve Kommune ønsker at udvikle de to projekter i kommunen fuldt ud (svarende til ca. 70 mio. kr.) og at kommunens egenfinansiering besluttes i budgetlægningen 2025-28. Strandparken søger forventeligt en bevilling på 200 mio.kr. som dækker anlægsudgifter til de 16 udviklingsområder og fondsmoms (17,5%). Der søges også om afholdelse af en arkitektkonkurrence. Hvis der kommer vilkår fra en fond, om fx størrelsen på kommunens egenfinansiering, vil det indgå i bruttoanlægsforslaget. Øvrige konsekvenser Der vil være en del administrative ressourcer forbundet med arkitektkonkurrencen og den tilhørende planlægning, som vil få betydning for prioriteringen af andre planfaglige udviklingsprojekter i kommunen. Kommunikation Der er ikke planlagt kommunikation i forbindelse med denne fase af arbejdet med at udvikle Strandparken. Tidsplan Det er vigtigt, at beslutningen om en fælles fondsansøgning træffes hurtigt (jf. bilag 5). Bilaget er lukket af hensyn til kommunernes forhandlingsposition. Efter de fem kommuner har truffet beslutning om deltagelse i en fælles fondsansøgning, udarbejdes der en model for, hvordan de forskellige fremtidige udviklingsprojekter kan administreres i forhold til anlæg, drift og ejerskab. Denne model vil blive fremlagt til politisk beslutning i alle kommune Sagens forløb 17-04-2024 Klima-, Teknik- og Miljøudvalget 1. - 3. Anbefales.", "source_path": "data/greve/raw_dagsordener/Økonomiudvalget_2024-04-17T15:15:00+02:00_725e7fce-3891-45f1-bdcc-f7b7de467595.json", "meeting_year": 2024, "meeting_month": 4, "committee_normalized": "økonomi", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
{"document_id": "725e7fce-3891-45f1-bdcc-f7b7de467595", "chunk_id": "725e7fce-3891-45f1-bdcc-f7b7de467595_2_html_fragment_chunk0", "section_type": "html_fragment", "section_title": "Underskriftsark", "committee": "Økonomiudvalget", "meeting_date": "2024-04-17T15:15:00+02:00", "case_number": "21-014501", "agenda_index": 2, "text": "Fremstilling Sagsprocedure Økonomiudvalget. Resume Elektronisk underskriftsblad.", "source_path": "data/greve/raw_dagsordener/Økonomiudvalget_2024-04-17T15:15:00+02:00_725e7fce-3891-45f1-bdcc-f7b7de467595.json", "meeting_year": 2024, "meeting_month": 4, "committee_normalized": "økonomi", "section_category": "other", "is_decision_section": false, "is_background_section": false, "is_html_fragtment": true, "document_period": 2024}
