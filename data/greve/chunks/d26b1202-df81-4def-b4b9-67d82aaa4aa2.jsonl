{"document_id": "d26b1202-df81-4def-b4b9-67d82aaa4aa2", "chunk_id": "d26b1202-df81-4def-b4b9-67d82aaa4aa2_0_html_fragment_chunk0", "section_type": "html_fragment", "section_title": "Godkendelse af dagsorden", "committee": "Beskæftigelses- og Erhvervsudvalget", "meeting_date": "2025-04-28T08:00:00+02:00", "case_number": "", "agenda_index": 0, "text": "Beslutning Godkendt. Afbud: Ronni Mark Nielsen Fremstilling Sagsprocedure Beskæftigelses- og Erhvervsudvalget. Resume Godkendelse af dagsorden. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Beskæftigelses- og Erhvervsudvalget_2025-04-28T08:00:00+02:00_d26b1202-df81-4def-b4b9-67d82aaa4aa2.json", "meeting_year": 2025, "meeting_month": 4, "committee_normalized": "beskæftigelsesogerhvervs", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "d26b1202-df81-4def-b4b9-67d82aaa4aa2", "chunk_id": "d26b1202-df81-4def-b4b9-67d82aaa4aa2_1_html_fragment_chunk0", "section_type": "html_fragment", "section_title": "Førtidspension - oplæg til Beskæftigelses- og Erhvervsudvalget", "committee": "Beskæftigelses- og Erhvervsudvalget", "meeting_date": "2025-04-28T08:00:00+02:00", "case_number": "25-003871", "agenda_index": 1, "text": "Beslutning Oplægget blev holdt, og orienteringen blev taget til efterretning. Afbud: Ronni Mark Nielsen Fremstilling Sagsprocedure Beskæftigelses- og Erhvervsudvalget. Resume Sagen handler om, at administrationen præsenterer et oplæg for Beskæftigelses- og Erhvervsudvalget om førtidspension for borgere i Greve Kommune. Udvalget får lejlighed til en dialog og til at stille spørgsmål. Indstilling Administrationen indstiller, at orienteringen tages til efterretning. Sagsbeskrivelse På Beskæftigelses- og Erhvervsudvalgets møde den 6. januar 2025 (punkt 4) ønskede udvalget et oplæg om førtidspension. Administrationen vil orientere om gældende lovgivning på området og beskrive de sagsbehandlingsskridt, der ligger forud for tilkendelse af førtidspension i en konkret borgersag. Udvalget vil få præsenteret aktuelle tal for antallet af modtagere af førtidspension, samt de opmærksomhedspunkter, som administrationen har i forhold til det stigende antal tilkendelser af førtidspension. Lovgrundlag Lov om Social Pension. Økonomiske konsekvenser Sagen har ingen økonomiske konsekvenser for Greve Kommune. Øvrige forhold Leder af Ressource og Afklaringsteamet i Center for Job & Socialservice, Nanna Nørlem Dam, deltager i mødet med et oplæg. Høring Der er ikke høringspligt i denne sag .", "source_path": "data/greve/raw_dagsordener/Beskæftigelses- og Erhvervsudvalget_2025-04-28T08:00:00+02:00_d26b1202-df81-4def-b4b9-67d82aaa4aa2.json", "meeting_year": 2025, "meeting_month": 4, "committee_normalized": "beskæftigelsesogerhvervs", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "d26b1202-df81-4def-b4b9-67d82aaa4aa2", "chunk_id": "d26b1202-df81-4def-b4b9-67d82aaa4aa2_2_html_fragment_chunk0", "section_type": "html_fragment", "section_title": "Reform - Fremtidens beskæftigelsesindsats", "committee": "Beskæftigelses- og Erhvervsudvalget", "meeting_date": "2025-04-28T08:00:00+02:00", "case_number": "25-002692", "agenda_index": 2, "text": "Beslutning Godkendt. Afbud: Ronni Mark Nielsen Fremstilling Sagsprocedure Beskæftigelses- og Erhvervsudvalget. Resume Byrådet blev på temamødet den 11. december 2024 orienteret om den række af reformer, der er under implementering i administrationen. I denne sag udfoldes reform af ”Fremtidens beskæftigelsesindsats”, og udvalget skal godkende den samlede organisering af reformen. Supplerende sagsfremstilling På mødet i Beskæftigelses- og Erhvervsudvalget den 24. marts 2025 blev sagen sendt tilbage til administrationen med bemærkning om, at udvalget ønsker at få oplyst, hvordan ErhvervsCentret kan tænkes ind i samarbejdet om Fremtidens beskæftigelsesindsats. Denne supplerende sagsfremstilling præciserer, hvilke konkrete initiativer der kan styrkes i samarbejde med ErhvervsCentret. Indstilling Administrationen indstiller, at organiseringen af reformen for ”Fremtidens beskæftigelsesindsats” godkendes. Sagsbeskrivelse Der er både på lokalt og nationalt plan flere tiltag, der påvirker styringen af beskæftigelsesområdet de kommende år. For at sikre et samlet overblik og koordinering foreslår administrationen, at disse tiltag håndteres under reformen \"Fremtidens beskæftigelsesindsats\". Reformen består af selvstændige implementeringsspor, som er skitseret i bilag 1. Organiseringen af reformen ”Fremtidens beskæftigelsesindsats” vil være forankret i Center for Job & Socialservice med en programleder. Reform ”Fremtidens beskæftigelsesindsats” På nationalt plan er der i øjeblikket flere væsentlige reformer og aftaler på beskæftigelsesområdet og flere er på vej. Aftale om et ungeløft Der er indgået aftale om et ungeløft som trådte i kraft den 1. januar 2025. Formålet er at skabe jobåbninger for unge, der hverken er i uddannelse eller arbejde. Implementeringen er i en indledende fase og organiseres som et selvstændigt implementeringsspor. Kontanthjælpsreformen Administrationen er aktuelt i gang med at implementere kontanthjælpsreformen som træder i kraft den 1. juli 2025. Reformen indebærer en ny ydelsesstruktur med tre hovedsatser og afskaffer både den nuværende 225-timers regel og kontanthjælpsloftet. Implementeringen foreslås organiseret som ét selvstændigt implementeringsspor. Arbejdspligt for ydelsesmodtagere Som en del af kontanthjælpsreformen er der indført en arbejdspligt med et selvstændigt forløb, hvor formålet er at sikre, at flere kommer i beskæftigelse. Implementeringen af arbejdspligten som trådte i kraft den 1. januar 2025 er begyndt og sker gradvist. Fra 1. januar 2025 omfattes borgere på selvforsørgelses- og hjemrejseydelse eller overgangsydelse, og kommunerne skal have implementeret arbejdspligten for denne gruppe senest 1. juli 2025. Fra 1. juli 2025 udvides arbejdspligten til at omfatte kontanthjælpsmodtagere, som ikke opfylder de skærpede opholds- og beskæftigelseskrav. Det betyder, at de skal have opholdt sig i Danmark i mindst ni ud af de seneste ti år og været i fuldtidsbeskæftigelse i mindst to og et halvt år inden for samme periode. Implementeringen af denne udvidelse skal være fuldt gennemført senest 1. januar 2026. Arbejdet foreslås organiseret som ét implementeringsspor. Sygedagpengeaftalen Som led i en reform af sygedagpengesystemet har regeringen indgået en aftale, der skal forenkle og forbedre ordningen for sygemeldte borgere. Aftalen indebærer en mere fleksibel model for tilbagevenden til arbejdsmarkedet, en enklere administration for virksomheder og en styrket indsats for at hjælpe sygemeldte hurtigere tilbage i job. Implementeringen af aftalen som trådte i kraft den 1. januar 2025, er i gang. Arbejdet foreslås organiseret som ét implementeringsspor. Reform af beskæftigelsesindsatsen I juni 2024 fremlagde en ekspertgruppe 23 anbefalinger til forenkling og afbureaukratisering af beskæftigelsesindsatsen. Anbefalingerne omfatter blandt andet øget fleksibilitet for kommunerne, større inddragelse af A-kasser og private leverandører og en resultatorienteret tilgang frem for proceskrav. Flere af anbefalingerne er stadig under politisk behandling, og Greve Kommune afventer reformens endelige udformning. Det må dog forventes, at reformen vil medføre omfattende ændringer og besparelser i den kommunale beskæftigelsesindsats. Arbejdet foreslås organiseret som ét implementeringsspor. Organisering og økonomi Reformen af beskæftigelsesindsatsen forventes at medføre omfattende økonomiske ændringer, som skal håndteres i implementeringsprocessen. For at sikre en effektiv og sammenhængende gennemførelse foreslås arbejdet organiseret som ét implementeringsspor. Reform af erhvervsuddannelserne En ny reform af erhvervsuddannelserne forventes at træde i kraft i 2025. Målet er at gøre erhvervsuddannelserne mere attraktive og tilpasse dem bedre til arbejdsmarkedets behov. Reformen vil blandt andet fokusere på at styrke samarbejdet mellem erhvervslivet og uddannelsesinstitutionerne. Reformen er under politisk behandling. Implementeringen, der udmøntes i lovgivning, foreslås organiseret som ét implementeringsspor. Fundamentet for reformen ”Fremtidens beskæftigelsesindsats” Reformen ”Fremtidens beskæftigelsesindsats” som er skitseret i bilag 1, tager afsæt i Greve Kommunes beskæftigelsespolitik, der fastlægger rammerne for indsatsen frem til 2026. Politisk er der vedtaget flere centrale indsatser, der har betydning for styringen og ledelsen af beskæftigelsesområdet de kommende år. Samarbejde med ErhvervsCentret Greve Beskæftigelses- og Erhvervsudvalget har med ErhvervsCentret Greve udarbejdet en handlingsplan for 2025 der fokuserer på tættere samarbejde mellem erhvervslivet og kommunen for at sikre fremtidens arbejdskraftbehov. ErhvervsCentret spiller en central rolle i arbejdet med reformen ved at facilitere brobygning mellem uddannelsesinstitutioner og virksomheder gennem opkvalificering og lærlingeforløb. Derudover understøtter ErhvervsCentret brobygning mellem ungeindsatsen og erhvervslivet, som en del af Greve Byråds budgetaftale for 2025-2028. Målet er at skabe konkrete partnerskaber og øge både beskæftigelsen og uddannelsesdeltagelsen. Samarbejdet med Code of Care Samarbejdet med nonprofitorganisationen Code of Care er forlænget frem til 2028 og har fokus på at fremme social ansvarlighed i virksomhederne. ErhvervsCentret spiller en central rolle i at matche ledige fra Jobcentret med relevante virksomheder. Én leverandør til beskæftigelsestilbud Der er også taget skridt mod større effektivitet, blandt andet ved at samle beskæftigelsestilbuddene hos én leverandør og ved at indføre en besparelse på 8 mio. kr. på aktiveringsindsatsen hos eksterne leverandører i budgetaftalen for 2025-2028. Optimering af IT-systemer og digitalisering Samtidig arbejdes der målrettet på at forbedre IT, digitalisering og ledelsesinformation, som udgør et væsentligt fundament for reformen. Dette indebærer både opdatering af eksisterende systemer og implementering af nye digitale løsninger, der kan understøtte en mere effektiv sagsbehandling, koordinering og opfølgning på beskæftigelsesindsatsen. Lovgrundlag Lov om Aktiv Beskæftigelsespolitik. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag. Tidsplan Beskæftigelses- og Erhvervsudvalget vil blive orienteret om fremdriften løbende, og der vil blive fremlagt sager om implementeringen af de enkelte reformelementer, som en del af den sædvanlige opfølgningsproces.", "source_path": "data/greve/raw_dagsordener/Beskæftigelses- og Erhvervsudvalget_2025-04-28T08:00:00+02:00_d26b1202-df81-4def-b4b9-67d82aaa4aa2.json", "meeting_year": 2025, "meeting_month": 4, "committee_normalized": "beskæftigelsesogerhvervs", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "d26b1202-df81-4def-b4b9-67d82aaa4aa2", "chunk_id": "d26b1202-df81-4def-b4b9-67d82aaa4aa2_3_html_fragment_chunk0", "section_type": "html_fragment", "section_title": "Tværkommunal borgerundersøgelse på beskæftigelsesområdet", "committee": "Beskæftigelses- og Erhvervsudvalget", "meeting_date": "2025-04-28T08:00:00+02:00", "case_number": "25-004108", "agenda_index": 3, "text": "Beslutning 1. Orientering blev taget til efterretning. 2. Godkendt. Afbud: Ronni Mark Nielsen Fremstilling Sagsprocedure Beskæftigelses- og Erhvervsudvalget. Resume Sagen handler om en tværkommunal borgerundersøgelse på beskæftigelsesområdet, som blev gennemført af Kommunernes Landsforening (KL) i efteråret 2024. Greve Kommune deltog med 34 andre kommuner. Formålet med sagen er at orientere udvalget om resultaterne fra efterårsundersøgelsen, sammenholdt med resultaterne på landsplan. Udvalget skal beslutte, om kommunen fremover skal deltage årligt i undersøgelsen. Indstilling Administrationen indstiller, at orienteringen tages til efterretning, og at det godkendes, at Greve Kommune deltager i borgerundersøgelsen en gang årligt. Sagsbeskrivelse I efteråret 2024 deltog Greve Kommune sammen med 34 andre kommuner i KL’s tværkommunale borgerundersøgelse, der målte borgernes tilfredshed med deres forløb i jobcentrene. Greve Kommune deltog også i den tilsvarende undersøgelse i foråret 2024. Undersøgelsen gennemføres to gange årligt, og formålet er at understøtte den lokale kvalitetsudvikling og indsamle generelle data om borgernes oplevelser i jobcentrene på tværs af hele landet. Undersøgelsen dækker fem hovedområder. Borgernes overordnede tilfredshed, oplevelsen af mødet med jobcentret, sammenhæng mellem mål og aktiviteter, den seneste samtale med sagsbehandler samt borgernes oplevelse af progression i deres forløb. Undersøgelsen blev gennemført som en elektronisk spørgeskemaundersøgelse, der blev sendt til borgere, som havde et aktivt forløb i jobcentret i 2. kvartal 2024 og deltog i en samtale med Jobcentret. Generelle resultater På landsplan deltog ca. 24.000 borgere i efterårsundersøgelsen 2024, og svarprocenten var 35,6 %. På tværs af de deltagende kommuner svarede 59,4 % af borgerne, at de generelt var tilfredse eller meget tilfredse med deres forløb i jobcentret. Greve Kommunes resultater Greve Kommune opnåede en svarprocent på 32,7 % i efterårsundersøgelsen 2024. Af de ca. 500 borgere, der besvarede undersøgelsen, angav 64,7 % at være tilfredse eller meget tilfredse med deres forløb i jobcentret, hvilket er et fald i forhold til forårets undersøgelse, hvor 69,7 % udtrykte tilfredshed. Resultaterne opgøres på skalaen fra 1 til 5, hvor 1 er mindst tilfreds og 5 er mest tilfreds. Overordnet scorer Greve Kommune højere end landsplan på fem ud af seks kategorier: I Greve Kommune lægger resultaterne sig op af de generelle tendenser, hvor alle målgrupper er mindst tilfredse med \"samarbejde på tværs\". Dette tema handler om borgernes oplevelse af samarbejdet mellem jobcentret og andre afdelinger i kommunen. De mindst tilfredse grupper er de aktivitetsparate og job- og uddannelsesparate borgere, som også har den laveste svarprocent. Til gengæld er dagpengemodtagere, sygedagpengemodtagere og borgere i jobafklaring blandt de mest tilfredse. Kommunespecifikke spørgsmål Kommunerne havde mulighed for at tilføje op til to spørgsmål, som var specifikke for den enkelte kommune. Greve Kommune tilføjede i efteråret 2024 to spørgsmål om borgernes oplevelse af rådgiverens tilgængelighed og indflydelse på forløbet. 292 borgere svarede på spørgsmålet om tilgængelighed, og 63 % oplevede rådgiveren som tilgængelig. 303 borgere svarede på spørgsmålet om indflydelse, hvor 56 % oplevede, at de i høj grad eller meget høj grad havde indflydelse på deres forløb. Opmærksomhedspunkter i Greve Kommune Undersøgelsen viser, at mange borgere i Greve Kommune oplever mødet med jobcentret som tillidsfuldt og målrettet, men fremhæver også områder, der kræver opmærksomhed. Tværgående samarbejde Under kategorien \"samarbejde på tværs\" blev borgerne spurgt, om de oplevede godt samarbejde mellem de afdelinger, de har været i kontakt med. Greve Kommune fik en score på 2,68, som er lavere end landsgennemsnittet på 2,87, og var den laveste score blandt de seks kategorier. Samme mønster viste sig i undersøgelsen i foråret 2024, hvor Greve Kommune også lå under landsgennemsnittet med en score på 2,85 mod 3,03. Konkrete planer Under kategorien \"samtaler\" scorede Greve Kommune 3,79, hvilket er højere end landsgennemsnittet på 3,68, og indikerer generelt er tilfredshed med samtalerne. Dog har Greve Kommune scoret lavere i forhold til konkrete planer for borgernes videre jobsøgnings- eller uddannelsesforløb. I foråret 2024 angav 34,7 % af de uddannelsesparate borgere, at der ikke blev lavet en konkret plan, mens landsgennemsnittet var 11,4 %. I efterårsundersøgelsen 2024 er denne andel faldet til 24,4 %, mens landsgennemsnittet ligger på 9,4 %. Denne forbedring kan tilskrives et øget ledelsesmæssigt og fagligt fokus på at udarbejde konkrete planer for borgernes videre forløb. Selvom der er sket en tydelig fremgang, er der stadig potentiale for yderligere udvikling på området. Sammenhæng mellem mål og indsats Under kategorien \"progression\" blev borgerne spurgt, om de oplevede, at jobcentret præsenterer konkrete jobmuligheder, bringer dem tættere på at vende tilbage til job eller uddannelse, og styrker deres tro på at komme i arbejde. Greve Kommune opnåede en score på 3,02, hvilket er højere end landsgennemsnittet på 2,87. Resultaterne viser, at både i Greve Kommune og på landsplan oplever flere borgere, at der ikke er en klar sammenhæng mellem de mål, der er sat, og de indsatser, der bliver gennemført. Anvendelse af borgerundersøgelsens resultater KL’s tværkommunale borgerundersøgelse giver indsigt i både styrker og udviklingsområder i beskæftigelsesindsatsen. Resultaterne præsenteres for alle niveauer i organisationen, og bruges til at sætte ledelsesmæssig retning, understøtte faglige drøftelser og borgersamarbejdet samt generel udvikling af beskæftigelsesindsatsen. Undersøgelsen giver også mulighed for at følge effekten af de igangsatte tiltag og borgernes oplevelse af samarbejdet. Siden den sidste måling i foråret 2024 har administrationen haft fokus på de områder, der blev fremhævet. På det tværgående område er der i første omgang arbejdet på at forbedre samarbejdet i jobcentret, gennem initiativer som fx fælles møder for bedre kommunikation og koordinering mellem de forskellige teams. Der er også sat fokus på at sikre, at flere borgere får udarbejdet konkrete planer for deres videre forløb, hvilket har ført til et fald i andelen af borgere, der oplever manglende konkrete planer. Derudover er der arbejdet på at skabe bedre sammenhæng mellem de mål, der sættes for borgerne, og de indsatser, der iværksættes, herunder gennem forbedret kommunikation og tættere opfølgning på indsatsen Kommende borgerundersøgelser Fremadrettet er det administrationens vurdering, at Greve Kommune deltager i undersøgelsen en gang årligt, så det giver administrationen mulighed for at arbejde grundigt med resultaterne, samt gennemføre og implementere de nødvendige forbedringer. Næste undersøgelse gennemføres i efteråret 2025, og vil følge samme design og spørgeramme som tidligere, samt give mulighed for at tilføje op til to kommunespecifikke spørgsmål. Lovgrundlag Lov om aktiv beskæftigelsesindsats. Økonomiske konsekvenser Prisen for deltagelse i KL ́s borgerundersøgelse vil være 20.000 kr. for Greve Kommune og vil blive afholdt inden for budgettet afsat til den kommunale beskæftigelsesindsats. Høring Der er ikke høringspligt i denne sag .", "source_path": "data/greve/raw_dagsordener/Beskæftigelses- og Erhvervsudvalget_2025-04-28T08:00:00+02:00_d26b1202-df81-4def-b4b9-67d82aaa4aa2.json", "meeting_year": 2025, "meeting_month": 4, "committee_normalized": "beskæftigelsesogerhvervs", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "d26b1202-df81-4def-b4b9-67d82aaa4aa2", "chunk_id": "d26b1202-df81-4def-b4b9-67d82aaa4aa2_4_html_fragment_chunk0", "section_type": "html_fragment", "section_title": "Fælles politisk DI partnerskabsaftale 2025-2027", "committee": "Beskæftigelses- og Erhvervsudvalget", "meeting_date": "2025-04-28T08:00:00+02:00", "case_number": "25-003732", "agenda_index": 4, "text": "Beslutning Anbefales. Afbud: Ronni Mark Nielsen Fremstilling Sagsprocedure Beskæftigelses- og Erhvervsudvalget, Økonomiudvalget og Byrådet. Resume I sagen skal der træffes beslutning om en ny, fælles partnerskabsaftale mellem Greve Kommune, Solrød Kommune og Dansk Industri Roskilde/Køge Bugt. Partnerskabsaftalen er gældende i perioden 2025-27 og indeholder 3 fælles temaer, som har til formål at styrke samarbejdet om de fælles opgaver. Bestyrelsen i ErhvervsCentret Greve har behandlet sagen den 24. april 2025, og bemærkninger fra det pågældende møde indgår som orientering på udvalgsmødet. Indstilling Administrationen indstiller, at udkastet til Partnerskabsaftale 2025-2027 godkendes. Sagsbeskrivelse Både Greve Kommunes og Solrød Kommunes nuværende partnerskabsaftaler med Dansk Industri udløb ved udgangen af 2024, og der etableres derfor en ny aftale for de kommende 3 år. Solrød Kommune rettede i foråret 2024 henvendelse vedrørende mulighederne for en fælles partnerskabsaftale med Dansk Industri. På baggrund af dialogen mellem de to kommuner er der nu opnået enighed om en fælles aftale. Det er således nyt, at partnerskabsaftalen ikke alene indgås mellem DI og Greve Kommune, men altså nu også med Solrød Kommune som en fælles og aktiv samarbejdspartner. Dansk Industri har ligeledes godkendt, at aftalen indgås på denne måde. Administrationen i Greve Kommune har sammen med Solrød Kommune og Dansk Industri udarbejdet et udkast til Partnerskabsaftale 2025-2027, jf. vedlagte udkast i bilag 1 ”Fælles politisk Partnerskabsaftale 2025-2027”. Partnerskabsaftalens 3 temaer er: Indsats for flere i beskæftigelse : Virksomhedernes mangel på arbejdskraft skal blandt andet imødekommes med samarbejdsprojekter, hvor der er fokus på ansættelser af ledige med særlige behov. Flere faglærte: unge og voksne : Den faglærte arbejdskraft skal styrkes gennem opkvalificering og brancheskift samt ved brobygningsprojekter mellem virksomhederne og skolerne. Bygge- og anlægsbranchen : Den største branche i begge kommuner spiller en central rolle for lokal vækst. Erhvervet står over for udfordringer som klimaomstilling og mangel på faglært arbejdskraft, som skal adresseres gennem dialog, samarbejde og nye platforme for virksomhederne. Fokusområderne og eksempler på konkrete samarbejdsprojekter er udfoldet yderligere i bilaget ”Fælles politisk Partnerskabsaftale 2025-2027”. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag . Kommunikation Der kommunikeres i forbindelse med underskrift af aftale. Tidsplan Det forventes, at partnerskabsaftale kan offentliggøres i slutningen af juni eller starten af juli 2025.", "source_path": "data/greve/raw_dagsordener/Beskæftigelses- og Erhvervsudvalget_2025-04-28T08:00:00+02:00_d26b1202-df81-4def-b4b9-67d82aaa4aa2.json", "meeting_year": 2025, "meeting_month": 4, "committee_normalized": "beskæftigelsesogerhvervs", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "d26b1202-df81-4def-b4b9-67d82aaa4aa2", "chunk_id": "d26b1202-df81-4def-b4b9-67d82aaa4aa2_5_html_fragment_chunk0", "section_type": "html_fragment", "section_title": "Samarbejde med KLAPjob", "committee": "Beskæftigelses- og Erhvervsudvalget", "meeting_date": "2025-04-28T08:00:00+02:00", "case_number": "25-003588", "agenda_index": 5, "text": "Beslutning Orienteringen blev taget til efterretning. Afbud: Ronni Mark Nielsen Fremstilling Sagsprocedure Beskæftigelses- og Erhvervsudvalget. Resume Med sagen får Beskæftigelses- og Erhvervsudvalget en orientering om indsatsen Kreativ, Langsigtet Arbejds -Planlægning (fremadrettet KLAPjob). Formålet med sagen er at belyse KLAPjobs formål, målgruppe og indsatser, samt hvordan Greve Kommune samarbejder med KLAPjob for at understøtte borgere med kognitive udfordringer. Indstilling Administrationen indstiller, at orienteringen tages til efterretning. Sagsbeskrivelse I forbindelse med behandlingen af midtvejsstatus for Beskæftigelsespolitikken den 18. november 2024 ønskede udvalget en orientering om, hvad KLAPjob indsatsen er, og hvordan administrationen arbejder med indsatsen i Greve Kommune. Landsdækkende beskæftigelsesindsats KLAPjob blev lanceret i 2009 af Landsforeningen for personer med udviklingshandicap (LEV) med det formål at skabe et mere inkluderende og rummeligt arbejdsmarked for personer med kognitive handicap. Siden har KLAPjob udviklet sig til en landsdækkende beskæftigelsesindsats, der arbejder på at fremme arbejdsmarkedstilknytning for denne målgruppe. Finansiering og samarbejder KLAPjob har siden opstarten været finansieret af statslige puljemidler, og den årlige bevilling ligger på omkring 10 mio. kr. på landsplan. På landsplan har KLAPjob indgået samarbejdsaftaler med 20 større virksomheder og kæder, herunder McDonald's, Matas, Bilka, Cirkel K mv. Derudover har KLAPjob også samarbejdsaftaler med kommuner, Særlig Tilrettelagt Ungdomsuddannelse (fremadrettet STU-skoler) og andre organisationer, som bidrager til at fremme beskæftigelsesmulighederne for personer med kognitive handicap. Lokale jobkonsulenter og deres rolle KLAPjob har 11 lokale jobkonsulenter, der sammen dækker hele Danmark. Jobkonsulenterne spiller en central rolle i at matche borgere med virksomheder og er samtidig i løbende dialog med kommunerne for at sikre, at samarbejdet fungerer optimalt og giver gode resultater for både borgere og arbejdsmarkedet. Indsatsen for personer med kognitive udfordringer Siden 2009 har mere end 6.000 personer på landsplan med kognitive udfordringer, herunder autisme, ADHD, spasticitet, epilepsi, muskelsvind og erhvervet hjerneskade, modtaget støtte gennem KLAPjob for at komme ud på arbejdsmarkedet, primært gennem skånejobs. Denne indsats har været med til at skabe meningsfuld beskæftigelse og øge inklusionen på arbejdspladsen for målgruppen. Greve Kommunes samarbejde med KLAPjob Greve Kommune har indgået samarbejde med KLAPjob, som giver borgere på førtidspension, der opfylder KLAPjobs målgruppekriterier, mulighed for at modtage information og støtte. Interesserede borgere får udleveret en folder om KLAPjob, som indeholder oplysninger om, hvordan de kan kontakte KLAPjob og få hjælp til at opnå et skånejob. KLAPjobs arbejdsmetode er baseret på, at borgerne selv tager initiativ og henvender sig for at udtrykke deres interesse i at få støtte til at finde et skånejob. Derudover har STU-skolen i Greve Kommune haft et tæt samarbejde med KLAPjob i de seneste 4 år. En jobkonsulent fra KLAPjob, som er tilknyttet STU-skolen, afholder workshops for eleverne, hvor de bliver introduceret til mulighederne for at få et skånejob efter endt STU-forløb. Eleverne bliver især opmærksomme på jobmuligheder indenfor detailhandlen, og derfor arbejder STU-skolen målrettet på at etablere praktikforløb inden for denne branche, så de unge kan opnå kendskab til relevante arbejdsområder. Jobkonsulenten fra KLAPjob deltager også i afslutningsmødet for de unge, som har fået tilkendt førtidspension, eller hvor det er klart, at førtidspension vil blive bevilget. Dette samarbejde sikrer en smidig overgang fra skolelivet til arbejdsmarkedet og giver den unge den nødvendige støtte til at komme videre. I løbet af de fire år, Greve Kommune har haft samarbejde med KLAPjob, har ca. 10 unge fra STU-skolen opnået skånejob gennem samarbejdet. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag .", "source_path": "data/greve/raw_dagsordener/Beskæftigelses- og Erhvervsudvalget_2025-04-28T08:00:00+02:00_d26b1202-df81-4def-b4b9-67d82aaa4aa2.json", "meeting_year": 2025, "meeting_month": 4, "committee_normalized": "beskæftigelsesogerhvervs", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "d26b1202-df81-4def-b4b9-67d82aaa4aa2", "chunk_id": "d26b1202-df81-4def-b4b9-67d82aaa4aa2_6_html_fragment_chunk0", "section_type": "html_fragment", "section_title": "Kompetenceudvikling i recoveryorienteret rehabilitering", "committee": "Beskæftigelses- og Erhvervsudvalget", "meeting_date": "2025-04-28T08:00:00+02:00", "case_number": "25-004141", "agenda_index": 6, "text": "Beslutning Orienteringen blev taget til efterretning. Afbud: Ronni Mark Nielsen Fremstilling Sagsprocedure Beskæftigelses- og Erhvervsudvalget, Social- og Handicapudvalget og Sundheds- og Omsorgsudvalget. Resume Social- og Boligstyrelsen har bevilget 3 praksiskurser i recoveryorienteret rehabilitering til Greve Kommunes medarbejdere og ledere på det specialiserede voksenområde samt udvalgte ledere og medarbejdere i jobcentret. Med denne sag orienteres udvalgene om kompetenceudviklingsforløbet, som afvikles i første halvår 2025. Indstilling Administrationen indstiller, at orienteringen tages til efterretning. Sagsbeskrivelse Social- og Boligstyrelsen anbefaler, at recoveryorienteret rehabilitering udbredes i kommunerne som faglig tilgang på det samlede specialiserede voksenområde. Hvad er recoveryorienteret rehabilitering? Recovery betyder ”at komme sig”. Til forskel fra tidligere ved man i dag, at mange mennesker med psykiske vanskeligheder kan komme sig og leve et meningsfuldt liv, hvis de får den rette støtte og hjælp. Recoveryorienteret rehabilitering er en faglig tilgang, der kobler borgernes personlige recovery-proces og den fagprofessionelles arbejde med at støtte denne proces. Det er væsentligt at støtten tager udgangspunkt i borgernes ønsker, håb og drømme. Recoveryorienteret rehabilitering tager udgangspunkt i, at ethvert menneske er en unik person med en særlig livshistorie, konkrete problemer/udfordringer, men også ressourcer, drømme og håb for fremtiden. Borgerens perspektiv er altid udgangspunktet for indsatsen, og det er centralt, at borgeren oplever sig mødt for alt det, han/hun er. Otte centrale principper Social- og Boligstyrelsen har formuleret otte retningsgivende principper, der tilsammen beskriver en recoveryorienteret rehabiliterende tilgang. Principperne er tæt forbundne og beskriver tilsammen en praksis, hvor den enkeltes håb, ønsker og drømme er omdrejningspunktet for den støtte, borgeren tilbydes. De otte principper er: 1. Tag udgangspunkt i borgernes håb, ønsker og drømme 2. Fokusér på borgernes ressourcer 3. Inddrag borgernes selvvalgte netværk og almene fællesskaber 4. Mød borgerne med åbenhed, tillid og respekt 5. Hjælp borgerne så tidligt som muligt 6. Arbejd koordineret med borgernes samlede livssituation 7. Følg op, så indsatsen altid er den rette 8. Brug viden og metoder, der virker Samarbejdet mellem borgeren og den fagprofessionelle foregår inden for lovgivningsmæssige rammer og det politiske, fastsatte serviceniveau. Det er således ikke alt, borgeren ønsker, der altid kan lade sig gøre, hvilket heller ikke er tilgangens ærinde. Udgangspunktet er, at der altid foregår en dialog og et samarbejde, hvor der i fællesskab findes ud af, hvad der er af muligheder for at støtte den enkelte borger i at komme nærmere sine ønsker, håb og drømme. Kompetenceudviklingsforløb i recoveryorienteret rehabilitering i Greve Kommune Greve Kommune har ansøgt Social- og Boligstyrelsen og fået bevilget 3 gratis praksiskurser i recoveryorienteret rehabilitering til ledere og medarbejdere på det specialiserede voksenområde og beskæftigelsesområdet. Kurserne udbydes af Substans Konsulenthus og afvikles i 1. halvår 2025. Hvert kursus består af én lederworkshop samt fem hele undervisningsdage. Et fælles fagligt fundament på tværs af social- og beskæftigelsesområdet Formålet med praksiskurserne er at forme og træne en recoveryorienteret tilgang i praksis for både ledere og medarbejdere. På trods af at tilgangen er udviklet i socialpsykiatrien, er det valgt at også medarbejdere fra jobcentret deltager i kurset. Dette for at skabe et fælles fagligt fundament på tværs af social- og beskæftigelsesområdet, som styrker arbejdet med en helhedsorienteret indsats til borgerne. Der er plads til 25-30 deltagere pr. hold med krav om at minimum 60% af deltagerne er fra socialpsykiatrien. Således deltager alle ledere og medarbejdere fra Pædagogisk Psykiatrisk Vejledningscenter, Bostedet Vangeleddet og Rådgiverteamet. Herudover deltager ledere og udvalgte medarbejdere fra Greve Rusmiddelcenter, Ungecentret, Jobcentrets Aktive Tilbud (JAT) samt Jobcentrets Ressource- og Afklaringsteam. Tilgangen i Recoveryorienteret rehabilitering er i tråd med Greve Kommunes vision \"Naturligvis Greve - gennem helhedssyn og fællesskaber\" og det underliggende tema \"aktiv borgerinddragelse\". Ligeledes er der en tæt kobling til Social- og Handicappolitikkens fokus på helhedsorienterede indsatser og Børne- Ungepolitikkens fokus på vigtigheden af positive fællesskaber. Sammenhængen med øvrige metoder Recoveryorienteret rehabilitering skal forstås som et ”mindset” og ikke en konkret metode. Det er en grundlæggende tilgang, der supplerer de øvrige metoder, der allerede anvendes i organisationen som f.eks. Voksenudredningsmetoden (VUM 2.0) og Kognitiv Ressourcefokuseret Anerkendende Pædagogik (KRAP), som anvendes på bostedet Vangeleddet. Økonomiske konsekvenser Kursustilbuddet er finansieret af Social- og Boligstyrelsens grundbevilling og er derfor gratis. Greve Kommune stiller faciliteter samt medarbejdernes tid til rådighed. Høring Der er ikke høringspligt i denne sag.", "source_path": "data/greve/raw_dagsordener/Beskæftigelses- og Erhvervsudvalget_2025-04-28T08:00:00+02:00_d26b1202-df81-4def-b4b9-67d82aaa4aa2.json", "meeting_year": 2025, "meeting_month": 4, "committee_normalized": "beskæftigelsesogerhvervs", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "d26b1202-df81-4def-b4b9-67d82aaa4aa2", "chunk_id": "d26b1202-df81-4def-b4b9-67d82aaa4aa2_7_html_fragment_chunk0", "section_type": "html_fragment", "section_title": "Lukket: Henvendelser til formanden ", "committee": "Beskæftigelses- og Erhvervsudvalget", "meeting_date": "2025-04-28T08:00:00+02:00", "case_number": "", "agenda_index": 7, "text": "Der var ingen orienteringer. Afbud: Ronni Mark Nielsen", "source_path": "data/greve/raw_dagsordener/Beskæftigelses- og Erhvervsudvalget_2025-04-28T08:00:00+02:00_d26b1202-df81-4def-b4b9-67d82aaa4aa2.json", "meeting_year": 2025, "meeting_month": 4, "committee_normalized": "beskæftigelsesogerhvervs", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "d26b1202-df81-4def-b4b9-67d82aaa4aa2", "chunk_id": "d26b1202-df81-4def-b4b9-67d82aaa4aa2_8_html_fragment_chunk0", "section_type": "html_fragment", "section_title": "Orientering fra formanden og gensidig orientering", "committee": "Beskæftigelses- og Erhvervsudvalget", "meeting_date": "2025-04-28T08:00:00+02:00", "case_number": "", "agenda_index": 8, "text": "Beslutning Der var ingen orienteringer. Afbud: Ronni Mark Nielsen Fremstilling Sagsprocedure Beskæftigelses- og Erhvervsudvalget. Resume Udvalgsformanden og udvalgets medlemmer orienterer om aktuelle emner. Indstilling Administrationen indstiller, at orienteringer tages til efterretning. Sagsbeskrivelse Formanden orienterer om:", "source_path": "data/greve/raw_dagsordener/Beskæftigelses- og Erhvervsudvalget_2025-04-28T08:00:00+02:00_d26b1202-df81-4def-b4b9-67d82aaa4aa2.json", "meeting_year": 2025, "meeting_month": 4, "committee_normalized": "beskæftigelsesogerhvervs", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "d26b1202-df81-4def-b4b9-67d82aaa4aa2", "chunk_id": "d26b1202-df81-4def-b4b9-67d82aaa4aa2_9_html_fragment_chunk0", "section_type": "html_fragment", "section_title": "Huskeliste og orientering fra administrationen", "committee": "Beskæftigelses- og Erhvervsudvalget", "meeting_date": "2025-04-28T08:00:00+02:00", "case_number": "", "agenda_index": 9, "text": "Beslutning Orienteringen blev taget til efterretning. Afbud: Ronni Mark Nielsen Fremstilling Sagsprocedure Beskæftigelses- og Erhvervsudvalget. Resume Administrationen giver et kort overblik over orienteringspunkter, og hvis der er emner på udvalgets huskeliste, vil de blive vedlagt som bilag. Indstilling Administrationen indstiller, at orienteringen tages til efterretning. Sagsbeskrivelse Administrationen har følgende til orientering: Status på langtidsledigheden Styrelsen for Arbejdsmarked og Rekruttering har netop offentliggjort antallet af langtidsledige i Danmark. Opgørelsen viser, at der er sket en stigning på landsplan, og der er kun få kommuner, hvor tendensen er den modsatte. Artikel er vedlagt som bilag 1. I Greve har vi et fald i langtidsledigheden på 1 %, og er dermed en af de få kommuner, der går mod tendensen på landsplan.", "source_path": "data/greve/raw_dagsordener/Beskæftigelses- og Erhvervsudvalget_2025-04-28T08:00:00+02:00_d26b1202-df81-4def-b4b9-67d82aaa4aa2.json", "meeting_year": 2025, "meeting_month": 4, "committee_normalized": "beskæftigelsesogerhvervs", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "d26b1202-df81-4def-b4b9-67d82aaa4aa2", "chunk_id": "d26b1202-df81-4def-b4b9-67d82aaa4aa2_10_html_fragment_chunk0", "section_type": "html_fragment", "section_title": "Beskæftigelses- og Erhvervsudvalgets møde- og aktivitetskalender 2025", "committee": "Beskæftigelses- og Erhvervsudvalget", "meeting_date": "2025-04-28T08:00:00+02:00", "case_number": "", "agenda_index": 10, "text": "Beslutning Orienteringen blev taget til efterretning. Afbud: Ronni Mark Nielsen Fremstilling Sagsprocedure Beskæftigelses- og Erhvervsudvalget. Resume I sagen gives et overblik over Beskæftigelses- og Erhvervsudvalgets møder og aktiviteter i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Møde- og aktivitetskalenderen og årshjul for rapportering af nøgletal til Beskæftigelses- og Erhvervsudvalget er vedhæftet som bilag.", "source_path": "data/greve/raw_dagsordener/Beskæftigelses- og Erhvervsudvalget_2025-04-28T08:00:00+02:00_d26b1202-df81-4def-b4b9-67d82aaa4aa2.json", "meeting_year": 2025, "meeting_month": 4, "committee_normalized": "beskæftigelsesogerhvervs", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "d26b1202-df81-4def-b4b9-67d82aaa4aa2", "chunk_id": "d26b1202-df81-4def-b4b9-67d82aaa4aa2_11_html_fragment_chunk0", "section_type": "html_fragment", "section_title": "Underskriftsark", "committee": "Beskæftigelses- og Erhvervsudvalget", "meeting_date": "2025-04-28T08:00:00+02:00", "case_number": "", "agenda_index": 11, "text": "Beslutning Afbud: Ronni Mark Nielsen Fremstilling Sagsprocedure Beskæftigelses- og Erhvervsudvalget. Resume Elektronisk underskriftsark.", "source_path": "data/greve/raw_dagsordener/Beskæftigelses- og Erhvervsudvalget_2025-04-28T08:00:00+02:00_d26b1202-df81-4def-b4b9-67d82aaa4aa2.json", "meeting_year": 2025, "meeting_month": 4, "committee_normalized": "beskæftigelsesogerhvervs", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
