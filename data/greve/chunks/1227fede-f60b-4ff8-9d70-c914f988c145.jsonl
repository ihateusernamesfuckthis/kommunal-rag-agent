{"document_id": "1227fede-f60b-4ff8-9d70-c914f988c145", "chunk_id": "1227fede-f60b-4ff8-9d70-c914f988c145_0_html_fragment_chunk0", "section_type": "html_fragment", "section_title": "Godkendelse af dagsorden", "committee": "Skole-, Børne- og Ungeudvalget", "meeting_date": "2025-08-12T08:15:00+02:00", "case_number": "", "agenda_index": 0, "text": "Beslutning Godkendt. Fremstilling Sagsprocedure Skole-, Børne- og Ungeudvalget. Resume Godkendelse af dagsorden. Indstilling Administrationen indstiller, at dagsordenen godkendes.", "source_path": "data/greve/raw_dagsordener/Skole-, Børne- og Ungeudvalget_2025-08-12T08:15:00+02:00_1227fede-f60b-4ff8-9d70-c914f988c145.json", "meeting_year": 2025, "meeting_month": 8, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "1227fede-f60b-4ff8-9d70-c914f988c145", "chunk_id": "1227fede-f60b-4ff8-9d70-c914f988c145_1_html_fragment_chunk0", "section_type": "html_fragment", "section_title": "Ungeborgersamlingen - status", "committee": "Skole-, Børne- og Ungeudvalget", "meeting_date": "2025-08-12T08:15:00+02:00", "case_number": "25-001842", "agenda_index": 1, "text": "Beslutning 1. Orienteringen blev taget til efterretning. 2. Sagen blev drøftet. Fremstilling Sagsprocedure Skole-, Børne- og Ungeudvalget. Resume Sagen giver en status på arbejdet med Ungeborgersamlingen Ung Indflydelse – Demokrati for fremtiden, herunder baggrund, Ungeborgersamlingens opgave, rekrutterings- og udvælgelsesproces af medlemmer og procesplan for ungeborgersamlingen. I sagen skal udvalget desuden drøfte mulige input til den politiske følgegruppe, som mødes den 8. november 2025 i Vejle . Indstilling Administrationen indstiller, at orienteringen om status på Ungeborgersamlingen tages til efterretning, og at input til politiske følgegruppe drøftes i udvalget. Sagsbeskrivelse Plan- og Tryghedsudvalget besluttede på mødet den 2. februar 2025, at der skal arbejdes videre med Velfærdsborgersamlingens anbefalinger inden for skoleområdet. Herunder at Greve Kommune skal deltage i et projekt om velfærdsdialog for unge. Den valgte samarbejdspartner er We Do Democracy , som også var samarbejdspartner i Velfærdsborgersamlingen. Byrådet igangsatte formelt Ungeborgersamlingen, udpegede medlemmer til den politiske følgegruppe og tog stilling til indhold på mødet den 23. april 2025 (pkt. 27). Ungeborgersamlingens baggrund og opgave Ungeborgersamlingen er et svar på et voksende behov for at sikre unges demokratiske deltagelse og medindflydelse i samfundet. I mange kommuner opleves en bekymring over, at unge ofte føler sig afkoblet fra de demokratiske beslutningsprocesser, som i sidste ende former deres hverdag og fremtid. Mange unge har holdninger, idéer og et stærkt engagement, men savner reelle kanaler og platforme, hvor deres stemmer bliver hørt og taget alvorligt. Samtidig viser undersøgelser og erfaringer, at traditionel politik og voksenstyrede råd ofte ikke formår at engagere unge i tilstrækkelig grad. Ungeborgersamlingen skaber et trygt og struktureret rum, hvor unge mødes på tværs, udveksler erfaringer og perspektiver, og arbejder sammen om konkrete forbedringer i deres lokalsamfund. Det er en metode, som både giver unge en reel mulighed for at påvirke beslutninger, og som samtidig styrker de unges forståelse for demokrati, fællesskab og samfundsansvar. Ungeborgersamlingen arbejder med udgangspunkt i et kernespørgsmål og en række afledte arbejdsspørgsmål; Kernespørgsmålet lyder: ”Vi har brug for din hjælp til at skabe et levende ungedemokrati, så flere unge har indflydelse på egen hverdag og det lokalsamfund, de er en del af.” Arbejdsspørgsmålene har følgende temaer: Ungeengagement generelt – herunder i elev- og ungeråd samt i foreningslivet Hvordan man tiltrækker og inddrager unge i det politiske og demokratiske system, både dem der er i dag og i nye former Barrierer, som unge oplever i dag i deres møde med demokratiet Ungearbejdsgruppen Til udarbejdelse af arbejdsspørgsmål, planlægning af ungeborgersamlingerne samt input til rekrutteringsproces, blev der rekrutteret en ungearbejdsgruppe med unge medlemmer fra de fem deltagende kommuner. Ungearbejdsgruppen har mødtes både fysisk og online. Fra Greve Kommune deltager Topper Mortensen, 9. klasse-elev på Damagerskolen , i ungearbejdsgruppen. Invitation og tilmelding Invitationen til deltagelse i Ungeborgersamlingen, blev udformet af We Do Democracy og medlemmerne af ungearbejdsgruppen. Invitationen blev delt på sociale medier via Ungdomsskolen - Greve Kultur-Base, Biblioteket og Greve Kommune. Invitationen blev ligeledes sendt via E -Boks til alle unge borgere mellem 15 og 24 år. Som supplement til sociale medier og E -Boks , blev der uddelt postkort til relevante unge, samtidig med en dialog om Ungeborgersamlingens muligheder for unge. Invitation til unge mellem 15 og 24 år vedlagt sagen (bilag 1). Lodtrækning Tilmeldingen til Ungeborgersamlingen tilgik We Do Deocracy , der som neutral tredjepart, har stået for lodtrækningen. Der er 84 unge fra Greve, som har ansøgt om deltagelse i Ugeborgersamlingen. Lodtrækningen har taget højde for et ønske om bred deltagelse af unge baseret på alder, køn, baggrund, uddannelse, handikap og arbejde. Fra Greve er der udtrukket 12 unge borgere i alderen 15-24 år med følgende profiler: Grundskole inkl. 10. klasse Gymnasial uddannelse Erhvervsfaglig uddannelse AMU SOSU Hverken i gang med eller har færdiggjort en uddannelse Mænd, kvinder, andet Der er erfaring med at borgersamlingsmedlemmer kan falde fra, og hvis det bliver tilfældet, vil der blive foretaget en re-lodtrækning mellem første og anden samling. Dem der fik afslag De unge fra Greve Kommune, som ikke er blevet trukket ud til deltagelse i Ungeborgersamlingen, har modtaget en invitation til deltagelse i “Skråplan”, Greve Kommunes ungegruppe, som arrangerer events mm. for unge i kommunen. “Skråplan” er en nystartet ungegruppe (februar 2025) drevet af unge, med Greve Kultur-Base som sekretariat og support ifm. administrative opgaver mm. Teksen der var vedhæftet i afslaget fra We Do Democracy til de unge, der ikke blev udtrukket lød: “Bliv en del af ”Skråplan”, Greve Kommunes egen ungegruppe, der laver arrangementer for, og af, unge. Arrangementerne er sjove, spændende og underholdende. Du mødes med andre unge, der gerne vil gøre noget for andre og have det sjovt imens. Næste møde er efter sommerferien, og næste arrangement afholdes i Portalens cafe fredag d. 31. oktober. Hvis du er interesseret i at kigge forbi, og høre hvad vi arbejder på, så skriv til Topper på topper2670@gmail.com , Maria mhw1403@gmail.com eller Mette på mfi@greve.dk Så får du en invitation til næste møde.” Deltagende kommuner, lokationer og datoer for ungeborgersamlingen De fem kommuner i Ungeborgersamlingen er Greve, Herning, Vejle, Nyborg og Guldborgsund. Samlingerne afholdes: 12.-14. september i Guldborgsund. 3.-5. oktober i Herning. Lørdag d. 4. er der Q&A med kommunerne, enten online eller fysisk. 7.-8. november i Vejle (Demokrati-camp). Januar 2025 overlevering af Ungeborgersamlingens anbefalinger. Ekspertgruppen Der er udpeget en ekspertgruppe som følger Ungeborgersamlingen. Gruppen består af medlemmer, som forsker på området ungeinddragelse og består af; Maria Bruselius-Jensen, lektor hos CEFU under Aalborg Universitet. Læs om Maria her : Maria Bruselius-Jensen Jonas Lieberkind, lektor hos DPU – Danmarks Institut for Pædagogik og Uddannelse under Aarhus Universitet. Læs om Jonas her: Jonas Lieberkind - Aarhus Universitet Trine Østergaard Wulf-Andersen, lektor på RUC under Læring, Uddannelse og Pædagogik. Læs om Trine her: Trine Østergaard Wulf-Andersen - Roskilde Universitets forskningsportal Den politiske følgegruppe På baggrund af beslutning på Byrådets møde den 23. april 2025, blev medlemmer til den tværkommunale politiske følgegruppe udpeget. Claus Jensen (V) og Maria Holdt Witthøft (A) repræsenterer Greve Kommune. Den politiske følgegruppe mødes første gang den 8. november i Vejle og udvalget har muligheder for at drøfte og protokollere opmærksomhedspunkter, som Greve Kommunes repræsentanter kan medtage til arrangementet. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag .", "source_path": "data/greve/raw_dagsordener/Skole-, Børne- og Ungeudvalget_2025-08-12T08:15:00+02:00_1227fede-f60b-4ff8-9d70-c914f988c145.json", "meeting_year": 2025, "meeting_month": 8, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "1227fede-f60b-4ff8-9d70-c914f988c145", "chunk_id": "1227fede-f60b-4ff8-9d70-c914f988c145_2_html_fragment_chunk0", "section_type": "html_fragment", "section_title": "Klagesager på det sociale område i Greve Kommune i 2024", "committee": "Skole-, Børne- og Ungeudvalget", "meeting_date": "2025-08-12T08:15:00+02:00", "case_number": "25-003663", "agenda_index": 2, "text": "Beslutning Anbefales med bemærkning om, at udvalget anerkender ledere og medarbejdernes gode faglige arbejde. Udvalget anerkender det indkomne høringssvar fra DH-Greve. Fremstilling Sagsprocedure Sundheds- og Omsorgsudvalget, Social- og Handicapudvalget, Skole-, Børne- og Ungeudvalget, Økonomiudvalget og Byrådet. Resume I sagen orienteres om omgørelsesprocenten for de klagesager på det sociale område i Greve Kommune, som Ankestyrelsen i 2024 har behandlet og truffet afgørelse i - det såkaldte Danmarkskort. Herudover præsenteres udviklingen i kommunens omgørelsesprocent i de seneste fem år. Indstilling Administrationen indstiller, at orienteringen om klagesager på det sociale område i 2024 godkendes. Sagsbeskrivelse Social-, Bolig- og Ældreministeriet udgiver hvert år senest den 1. juli det såkaldte Danmarkskort, som indeholder en kommuneopdelt opgørelse over omgørelsesprocenter i de klagesager på det sociale område, som Ankestyrelsen har behandlet og afgjort i det forudgående kalenderår. I henhold til retssikkerhedsloven skal Danmarkskortet behandles af Byrådet inden udgangen af det kalenderår, hvor det er offentliggjort. Frem til udgangen af 2024 skulle Byrådet ved behandlingen af sagen desuden tage stilling til behovet for at udarbejde en handlingsplan til styrkelse af den juridiske kvalitet i sagsbehandlingen. Efter en ændring i Retssikkerhedsloven er denne bestemmelse afskaffet pr. 1. januar 2025. Om Ankestyrelsen og Danmarkskortet Danmarkskortet dækker over alle bestemmelser i Serviceloven og Barnets Lov, hvor der er klageadgang til Ankestyrelsen over kommunens afgørelse. Når en borger klager over en afgørelse, skal kommunen revurdere sagen. Hvis afgørelsen fastholdes, skal kommunen videresende sagen til endelig afgørelse i Ankestyrelsen. Herefter er der tre mulige udfald af Ankestyrelsens behandling: Sagen bliver enten stadfæstet, ændret eller hjemvist. Stadfæstet betyder, at Ankestyrelsen finder sagen tilstrækkeligt oplyst, og er enig i kommunens afgørelse. Ændret betyder, at Ankestyrelsen finder sagen tilstrækkeligt oplyst, men er uenig i kommunens afgørelse, og ændrer den. Hjemvist betyder, at Ankestyrelsen ikke træffer nogen afgørelse, men sender sagen tilbage (hjemviser) til genbehandling i kommunen. Typisk fordi Ankestyrelsen finder et eller flere forhold i sagen utilstrækkeligt oplyst, eller i mere sjældne tilfælde fordi der er sket en formel fejl i sagsbehandlingen. Kommunens genbehandling kan både resultere i, at kommunen ændrer sin oprindelige afgørelse – eller at kommunen fastholder sin afgørelse. Med udgangspunkt i antallet af klagesager og Ankestyrelsens afgørelser i sagerne, opgøres den enkelte kommunes omgørelsesprocent. Omgørelsesprocenten beregnes som antal klagesager med ændret afgørelse + antal hjemviste sager, hvorefter summen af de to holdes op imod kommunens samlede antal klagesager. Omgørelsesprocenten i Danmarkskortet fortæller således kun noget om sagsbehandlingens kvalitet og kommunens faglige vurderinger i de afgørelser, der påklages til Ankestyrelsen – hvorimod Danmarkskortet ikke fortæller noget om kvaliteten i de afgørelser, der ikke klages over. Det samlede antal personsager er ikke opgjort i forbindelse med denne sag, men en opgørelse fra 2023 viste, at der i Greve Kommune administreres og sagsbehandles cirka 10.000 personsager om året i de fire fagcentre, der behandler personsager på det sociale område. Administrationen vurderer, at det tal ikke har ændret sig nævneværdigt fra 2023 til 2024. Antal klager i 2024 Ankestyrelsen har i 2024 behandlet i alt 65 klagesager fra Greve Kommune. Det er et fald på 17 i forhold 2023, hvor der var 82 klagesager. Året 2023 var præget af et højt antal klager på hjemmehjælpsområdet: Hvor der siden 2014 aldrig havde været mere end fire klagesager på et år, var der i 2023 28 klager - helt overvejende som følge af et politisk vedtaget ændret serviceniveau vedrørende rengøring. Områder med flest klager i 2024 fremgår af denne oversigt: Område Antal klagesager Hjemmehjælp (SEL § 83) 9 Merudgifter børn (BL § 86) 5 Afløsning og aflastning børn (BL § 90) 4 Ledsagerordning voksne (SEL § 97) 4 Merudgifter voksne (SEL § 100) 4 Aktivitets- og samværstilbud voksne (SEL & 104) 4 SEL = Serviceloven BL = Barnets Lov Klagerne på disse seks områder udgør således knapt halvdelen af alle de 65 klagesager. Ligesom i 2023 er der flest klagesager på hjemmehjælpsområdet, men der er dog tale om et betydeligt fald fra 28 klager i 2023 til 9 klager i 2024. Omgørelsesprocenten i 2024 Greve Kommunes omgørelsesprocent fremgår af denne oversigt: Område Klager i alt Stadfæstede klager Ændrede klager Hjemviste klager Omgørelses- procent Landsgen- nemsnittet Hele socialområdet inkl. Barnets Lov 65 46 6 13 29% 45% Heraf børne-handicap 13 11 1 1 15% 49% Heraf voksen- handicap 11 8 0 3 27% 40% På det samlede socialområde har Greve Kommune en omgørelsesprocent på 29%, fordelt på 9% ændrede og 20% hjemviste klagesager. Det er den 4. laveste omgørelsesprocent blandt landets 98 kommuner, hvor gennemsnittet er 45%. Og det er den laveste omgørelsesprocent blandt de 17 kommuner i Region Sjælland, hvor gennemsnittet ligesom på landsplan er 45%. Også når der ses isoleret på børnehandicap- og voksenhandicapområdet, er Greves omgørelsesprocent markant lavere end landsgennemsnittet – især på børnehandicapområdet. Danmarkskortets definition af børnehandicap- og voksenhandicapområdet fremgår af vedlagte bilag 1. Udviklingen i omgørelsesprocenten Udviklingen i Greve Kommunes omgørelsesprocent over de seneste fem år fremgår af denne oversigt med landsgennemsnittet anført i parentes. Grå farve = Greves omgørelsesprocent er lavere end landsgennemsnittet. Lovområde 2020 2021 2022 2023 2024 Hele socialområdet inkl. Barnets Lov (fra 2024) 40% (36%) 35% (32%) 27% (38%) 44% (39%) 29% (45%) Heraf børnehandicap 61% (52%) 45% (36%) 21% (49%) 24% (48%) 15% (49%) Heraf voksenhandicap 63% (42%) 31% (34%) 33% (39%) 33% 37%) 27% (40%) Det fremgår, at Greve Kommune siden 2020 har haft markant faldende omgørelsesprocenter på børnehandicapområdet (fra 61% i 2020 til 15% i 2024) og på voksenhandicapområdet (fra 63% i 2020 til 27% i 2024). For hele socialområdet under ét har der ligeledes været et betydeligt fald i omgørelsesprocenten fra 40% i 2020 til 29% i 2024. Her var der dog i 2023 en stigning med en omgørelsesprocent på 44%, hvilket skyldes de føromtalte klager på hjemmehjælpsområdet i 2023. Det kan desuden konstateres, at Greve Kommunes omgørelsesprocenter har ligget klart under landsgennemsnittet på alle områder i de seneste tre år – med undtagelse af det samlede socialområde i 2023 som forklaret ovenfor. Administrationen vil fortsat have fokus på at styrke den juridiske og sagsbehandlingsmæssige kvalitet i klagesagerne til Ankestyrelsen. For selv om Greve Kommune nu har den laveste omgørelsesprocent i Region Sjælland og den 4. laveste i Danmark, er det stadig hver femte af de klagesager, der behandles i Ankestyrelsen, der hjemvises til fornyet behandling i kommunen. Af hensyn til de berørte borgere, skal det stadig være en ambition at få antallet af hjemviste klagesager yderligere bragt ned. Lovgrundlag Ifølge retssikkerhedslovens § 79 b skal Danmarkskortet behandles på et møde i Byrådet inden udgangen af det år, hvor det offentliggøres. Økonomiske konsekvenser Sagen i sig selv har ingen økonomiske konsekvenser for Greve Kommune. Afgørelser i Ankestyrelsen kan dog have økonomiske konsekvenser i den konkrete sag eller sagstype. Høring Sagen sendes i høring i Handicaprådet med frist den 10. august 2025 kl. 15. Sagens forløb 11/08/2025 Sundheds- og Omsorgsudvalget Beslutning ikke frigivet 11/08/2025 Social- og Handicapudvalget Anbefales med bemærkning om, at udvalget anerkender ledere og medarbejdernes gode faglige arbejde. Udvalget anerkender det indkomne høringssvar fra DH-Greve.", "source_path": "data/greve/raw_dagsordener/Skole-, Børne- og Ungeudvalget_2025-08-12T08:15:00+02:00_1227fede-f60b-4ff8-9d70-c914f988c145.json", "meeting_year": 2025, "meeting_month": 8, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "1227fede-f60b-4ff8-9d70-c914f988c145", "chunk_id": "1227fede-f60b-4ff8-9d70-c914f988c145_3_html_fragment_chunk0", "section_type": "html_fragment", "section_title": "Mødekalender 2026 - Skole-, Børne- og Ungeudvalget", "committee": "Skole-, Børne- og Ungeudvalget", "meeting_date": "2025-08-12T08:15:00+02:00", "case_number": "25-005529", "agenda_index": 3, "text": "Beslutning 1. -3. Godkendt. Fremstilling Sagsprocedure Skole-, Børne- og Ungeudvalget. Resume Skole-, Børne- og Ungeudvalget skal tage stilling til udvalgets mødekalender for 2026 på baggrund af den godkendte mødekalender for Byrådet og Økonomiudvalget 2026. Udkast til mødekalender er udarbejdet, så der tages hensyn til sagernes videre forløb i Økonomiudvalget og Byrådet. Indstilling Administrationen indstiller, at den faste mødedag bliver tirsdag med mødestart kl. 8.15, at den foreslåede mødekalender for Skole-, Børne- og Ungeudvalget godkendes, og at det godkendes at mødeplanen godkendes endeligt på det konstituerende møde for Skole-, Børne- og Ungeudvalget 1. december 2025. Sagsbeskrivelse Den 25. juni 2025 godkendte Byrådet mødedatoerne for Økonomiudvalget og Byrådet i 2026. Det blev besluttet at afholde ni årlige møder i henholdsvis Økonomiudvalget og Byrådet i lighed med 2024 og 2025. Der er ingen bestemmelser i styrelsesloven om, hvor mange fagudvalgsmøder, der årligt skal planlægges. Administrationen anbefaler, af hensyn til sagsforløbene, at antallet af fagudvalgsmøder er ni, ligesom i Økonomiudvalget og Byrådet. Det foreslås, at møder i Skole-, Børne- og Ungeudvalget afholdes på tirsdage mellem klokken 8.15 og 11.00. Møderne i 2026 foreslås afholdt på følgende datoer: 6. januar, 10. februar, 24. marts, 5. maj, 2. juni, 18. august, 16. september, 20. oktober og 17. november. Lovgrundlag Kommunestyrelseslovens §§ 2, 8 og 20. Økonomiske konsekvenser Udgifter til mødeforplejning, konference mv. holdes inden for udvalgenes budgetramme. Høring Der er ikke høringspligt i denne sag . Tidsplan Mødekalenderen godkendes endeligt udvalgets konstituerende møde 1. december 2025. Øvrige forhold Den godkendte mødekalender vil blive offentliggjort på greve.dk og mødedagene vil blive skrevet ind i kalenderen for Byrådets medlemmer.", "source_path": "data/greve/raw_dagsordener/Skole-, Børne- og Ungeudvalget_2025-08-12T08:15:00+02:00_1227fede-f60b-4ff8-9d70-c914f988c145.json", "meeting_year": 2025, "meeting_month": 8, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "1227fede-f60b-4ff8-9d70-c914f988c145", "chunk_id": "1227fede-f60b-4ff8-9d70-c914f988c145_4_html_fragment_chunk0", "section_type": "html_fragment", "section_title": "Specialpædagogisk analyse - status på prioriterede indsatser 2025", "committee": "Skole-, Børne- og Ungeudvalget", "meeting_date": "2025-08-12T08:15:00+02:00", "case_number": "25-007586", "agenda_index": 4, "text": "Beslutning 1. Orienteringen blev taget til efterretning. 2. Godkendt. Fremstilling Sagsprocedure Skole-, Børne- og Ungeudvalget. Resume Skole-, Børne- og Ungeudvalget orienteres i denne sag om status på tre indsatser, der er sat i gang under den specialpædagogiske analyse i 2025. De tre indsatser er: Kompetencestrategi for børne- og ungeområdet, tidlig opsporing og kvalitetsudvikling i dagtilbud samt et mere praksisnært PPR. I forlængelse af det arbejde foreslår administrationen, at der igangsættes et arbejde med anbefalingen om før-visitation under den specialpædagogiske analyse, og at Skole-, Børne- og Ungeudvalget træffer beslutning om ændring af den årlige kadence for visitation. Indstilling Administrationen indstiller, at orienteringen tages til efterretning og at det godkendes at kadencen for visitation ændres fra to årlige møder til fire årlige møder. Sagsbeskrivelse Skole-, Børne- og Ungeudvalget besluttede på møde den 4. februar 2025 at igangsætte arbejdet med tre anbefalinger under den specialpædagogiske analyse. I denne sag gives en status på indsatserne. Administrationen foreslår desuden at igangsætte arbejdet med anbefalingen før-visitation, da den knytter sig tæt til de igangværende indsatser. Kompetencestrategi for børne- og ungeområdet Formålet med kompetencestrategien er at holde fokus på den løbende uddannelse af ledere og medarbejdere og understøtte fokus på og arbejdet med kerneopgaven. Kompetencestrategien er udarbejdet af en arbejdsgruppe bestående af de faglige organisationer på børne- og ungeområdet og administrationen og sætter rammen for hvordan prioritering og udmøntning af kompetenceudvikling skal ske i praksis. Strategien indeholder fire pejlemærker, som er de kompetencer, der vurderes at være grundlæggende for at understøtte udviklingsretningen på børne- og ungeområdet hen imod bedre og bredere børnefællesskaber med deltagelsesmuligheder for alle børn og unge. Pejlemærkerne er: Relationskompetence, mentalisering, ressourceorienteret tilgang og supervision. Der er indhentet tilbud fra 8 udbydere, hvoraf styregruppen har udvalgt 4, som udgør rammen for videre prioritering. Skolernes lokalMED skal i august 2025 drøfte kompetenceudvikling, herunder de fire pejlemærker og hvilke kompetenceudviklingstilbud de mener matcher deres udviklingsbehov. De konkrete forløb forventes at gå i gang i 4. kvartal 2025. Der er afsat 1,8 mio. kr. til kompetenceudvikling i 2025. Et mere praksisnært PPR Formålet med det praksisnære PPR er i endnu højere grad at kvalificere den pædagogiske praksis omkring børn og i dagtilbud og skoler. PPR gik i gang med en omlægning af egne ressourcer d. 1.8.2024. I samarbejde med Center for Dagtilbud og Skoler blev de såkaldte dialogudvalg nedlagt, og i stedet er der oprettet tværfaglige PPR teams , som er tilgængelig på skolerne for tidlig opsporing og sparring. De tværfaglige teams har en øget tilgængelig tid på skolerne sammenlignet med de tidligere dialogudvalg. PPR har derudover oprettet en tragtmodel, der systematisk og tydeligt skal beskrive og sikre den tidlige opsporing, og herunder hvornår skolen selv arbejder med indsatser, hvornår PPR inddrages og hvornår PPR opretter sag med henblik på eventuel testning og PPV skrivning . Med afsæt i hensigten om at forholde sig til den pædagogiske praksis omkring barnet/børnene/gruppen skal medarbejderne i PPR kunne skabe en høj grad af psykologisk tryghed i mødet med de pædagoger og lærere, som arbejder i den daglige praksis, og som skal finde mod og motivation til nye afprøvninger og ændringer i netop deres praksis. PPR går derfor i efteråret 2025 i gang med et kompetenceudviklingsforløb, der yderligere vil understøtte PPR medarbejdernes kompetencer til at give relevant feedback til lærere og pædagoger, og konkrete værktøjer til pædagoger og lærere på baggrund af observationer i dagtilbud og skoler. Der arbejdes samtidig på at udvikle en fælles afprøvningsmodel på alle skoler, som vil understøtte den lokale afprøvningskultur, og hermed også understøtte den mere praksisære sparring fra PPR. Med det mere praksisnære PPR er det en underliggende ambition at se flere børn i bedre trivsel inden for almenområdet. Hvis ambitionen indfris vil det medføre, at PPR skal bruge mindre tid på eks. udarbejdelse af PPV (Pædagogisk Psykologisk Vurdering), og af den vej frigøre tid hos PPR medarbejderne til mere tilgængelig sparring i dagligdagen. Der arbejdes på en at udvikle en fælles afprøvnings model på alle skoler, som vil understøtte den lokale afprøvningskultur og også understøtte den mere praksisære sparring fra PPR Tidlig opsporing og kvalitetsudvikling i dagtilbud Formålet med tidlig opsporing og forebyggende indsats er at sætte ind overfor børn i udfordringer så tidligt som muligt. I Greve Kommunes dagtilbud arbejdes der målrettet med tidlig opsporing og kvalitet gennem implementeringen af SprogTrappen , som er udviklet af ph.d., lektor Pia Thomsen. SprogTrappen er et praksisnært observationsværktøj, der kan anvendes af sundhedsplejen i hjemmet kort tid efter barnets fødsel, i vuggestuen og senere i børnehaven. Værktøjet fungerer sammen med det tilhørende handleunivers som en idebank og et handleanvisende redskab, der understøtter de pædagogiske medarbejdere i at tilrettelægge indsatser, der matcher barnets aktuelle udviklingstrin. I Greve Kommune tilpasses SprogTrappen til den lokale kontekst med et særligt fokus på motorik og tilknytningsadfærd. Implementeringsprocessen sker i samarbejde med Huset Pia Thomsen og strækker sig over perioden fra 2025 til 2027. Forløbet omfatter undervisning og kompetenceudvikling for alle pædagogiske medarbejdere, ledere, PPR og sundhedsplejen. Derudover indgår superbrugercertificering og praksisnær sparring, hvor det pædagogiske personale får konkret støtte i arbejdet med deres børnegrupper. Data fra SprogTrappen integreres samtidig i tilsynskonceptet på dagtilbudsområdet, hvilket bidrager til et vedvarende og systematisk fokus på tidlig opsporing og kvalitet i dagtilbuddene. Nye tiltag – justering af visitationsprocessen For at understøtte arbejdet med at tilbyde børn og unge den rette støtte og hjælp planlægger administrationen en kvalificering af visitationsprocessen. Kvalificeringen skal bl.a. knytte sig til anbefalingerne om kompetenceudvikling og mere praksisnært PPR. Der igangsættes et arbejde med at udarbejde en ny systematik for før- visistation , som er en anbefaling under den specialpædagogiske analyse. Med inspiration fra ” Kartleggningshjulet ” af Thomas Nordahl, professor i pædagogik og centerleder på Senter for praksisrettet utdanningsforskning ved Høgskolen i Innlandet , udarbejdes en procedure for før- visistation . Proceduren kommer til at omfatte systematik og indhold for, hvad der skal ske på en skole forud for visitation. Derudover foreslås det at ændre kadencen for ordinære visitationsmøder fra to årlige til fire årlige møder. Dette sker erfaringsbaseret fra perioden med to årlige møder, hvor der vurderes at være for stor afstand i afdækningsarbejdet fra PPV til den egentlige visitation. Den nye procedure for før-visitation og den nye årlige kadence for visitation, forventes at træde i kraft med virkning fra efteråret 2025. Økonomiske konsekvenser I 2025 er der afsat i alt 5 mio. kr. til implementering af tiltag under den specialpædagogiske analyse. Med de igangværende indsatser er den fulde økonomi disponeret. Høring Sagen sendes i høring i Handicaprådet med frist den 10. august 2025 kl. 15.", "source_path": "data/greve/raw_dagsordener/Skole-, Børne- og Ungeudvalget_2025-08-12T08:15:00+02:00_1227fede-f60b-4ff8-9d70-c914f988c145.json", "meeting_year": 2025, "meeting_month": 8, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "1227fede-f60b-4ff8-9d70-c914f988c145", "chunk_id": "1227fede-f60b-4ff8-9d70-c914f988c145_5_html_fragment_chunk0", "section_type": "html_fragment", "section_title": "Behovsprognose på det specialiserede område", "committee": "Skole-, Børne- og Ungeudvalget", "meeting_date": "2025-08-12T08:15:00+02:00", "case_number": "25-007882", "agenda_index": 5, "text": "Beslutning Orienteringen blev taget til efterretning. (A) undlod at tage orienteringen til efterretning. Fremstilling Sagsprocedure Skole-, Børne- og Ungeudvalget. Resume Udvalget besluttede på mødet den 29. april at få en sag på udvalgets møde i august 2025 med en behovsprognose på det specialiserede område. På den baggrund fremlægges en sag herom. Sagen giver et umiddelbart bud på behovet henholdsvis 1 år og 2 år frem i tiden. Oversigten er opdelt i relevante kategorier og omfatter på indeværende tidspunkt i alt 451 elever. Indstilling Administrationen indstiller, at orienteringen tages til efterretning. Sagsbeskrivelse Orienteringen i denne sag angår den samlede mængde af elever med specialiserede indsatser på dagtilbuds- og skoleområdet i Greve Kommune. Disse specialiserede indsatser kan på relevant vis fordeles i 12 kategorier og omfatter aktuelt 451 børn og unge ud af i alt 6.819 børn/unge med skolegang. I bilag 1 er de 12 kategorier oplistet med beregninger af fremskrivning af antal specialiserede indsatsser for henholdsvis 12 og 24 måneder med udgangspunkt i tre forskellige datasæt. Disse tre datasæt medtager forskellige historiske data, og på den baggrund bliver der beregnet en lineær fremskrivning på henholdsvis 12 og 24 måneder. De historiske data, der ligger til grund for fremskrivningerne, er delt i tre grupper: - 3 år, som medtager alle optællinger af elever i de forudgående 3 år - 2 år, som medtager alle optællinger af elever i de forudgående 2 år - 1 år, som medtager alle optællinger af elever i det forudgående år. Hele materialet omfatter 451 elever og er inddelt i 11 kategorier (kategori 12; basisgrupper er ikke med i denne sammentælling). For hver kategori er der beregnet en lineær fremskrivning på baggrund af de registrerede måleresultater. Administrationen gør opmærksom på, at tallene skal tages med forbehold. Dels kan der ske uforudsete ting og dels er det administrationens forventning at den samlede udviklingsretning på børne- og ungeområdet (med bedre og bredere børnefællesskaber) har påvirket og vil påvirke udviklingen fremadrettet. I bilag 1 er fremskrivninger af de 12 kategorier fremstillet i tabelform. Fremskrivningerne beror alene på de historiske, realiserede tal og medtager derfor ikke bedømmelse af mulig effekter af fremtidige indsatser. Generelt viser tallene stabilitet i behovet inden for de forskellige kategorier. Dette gælder med start på registreringsperioden pr. september 2022 og frem til juni 2025 og dermed også, såfremt man fremskriver tallene på baggrund af historiske data. Eksempelvis var der i september 2022 indskrevet 204 børn i kommunens egne specialklasser (Tunegrupperne, A-klasserne, Hedelyklasserne) og i juni 2025 var der 202 børn indskrevet. Der ses en større udvikling tre steder i den lineære fremskrivning; I relation til behandlings- og specialundervisningstilbud var der i september 2022 34 børn indskrevet og i juni 2025 var der 50 børn indskrevet. Dette har også afspejlet sig i udviklingen i budget og forbrug. I relation til støtte i almen (over 9 timers støtte) var der i september 2022 8 børn der fik støtte i almen og i juni 2025 var der 39 børn. Administrationens vurdering er, at udviklingsretningen med bedre og bredere børnefælleskaber har haft betydning herfor. I relation til basisgrupper på dagtilbudsområdet var der i september 2022 24 børn i indskrevet i en basisgruppe og i juni 2025 var der 32 børn indskrevet i en basisgruppe. Lovgrundlag De specialiserede indsatser på skoleområdet falder inden for henholdsvis Barnets lov (anden specialpædagogiske indsatser i dagbehandlingstilbud) og folkeskoleloven (specialundervisning). Indsatser på dagtilbudsområdet falder indenfor dagtilbudsloven. Økonomiske konsekvenser Sagen i sig selv har ingen økonomiske konsekvenser for Greve Kommune. Høring Der er ikke høringspligt i denne sag.", "source_path": "data/greve/raw_dagsordener/Skole-, Børne- og Ungeudvalget_2025-08-12T08:15:00+02:00_1227fede-f60b-4ff8-9d70-c914f988c145.json", "meeting_year": 2025, "meeting_month": 8, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "1227fede-f60b-4ff8-9d70-c914f988c145", "chunk_id": "1227fede-f60b-4ff8-9d70-c914f988c145_6_html_fragment_chunk0", "section_type": "html_fragment", "section_title": "Implementeringen af rammeaftalens fokusområder 2025-2526 - status", "committee": "Skole-, Børne- og Ungeudvalget", "meeting_date": "2025-08-12T08:15:00+02:00", "case_number": "25-007788", "agenda_index": 6, "text": "Beslutning Orienteringen blev taget til efterretning. Fraværende: Linda Heegaard Fremstilling Sagsprocedure Sundheds- og Omsorgsudvalget, Social- og Handicapudvalget, Skole-, Børne- og Ungeudvalget, Økonomiudvalget og Byrådet. Resume Byrådet godkendte på mødet den 11. december 2024 Rammeaftale 2025-2026 for det specialiserede social- og undervisningsområde. Rammeaftalen er tiltrådt af alle 17 kommuner i Region Sjælland. I denne sag orienteres der om fremdriften i implementering af Rammeaftalens fokusområder. Indstilling Administrationen indstiller, at orienteringen tages til efterretning. Sagsbeskrivelse Rammeaftale 2025-2026 for det specialiserede social- og undervisningsområde (herefter Rammeaftalen) er under implementering med afsæt i tre centrale fokusområder; Rette indsatser og tilbud til borgerne, hvor der arbejdes med fælleskommunale principper om kontrakter, takster, kvalitet samt døgn- og botilbud. Styrket sektorsamarbejde på socialpsykiatri- og handicapområdet, med fokus på bedre sektorovergange og sammenhængende forløb samt lighed i sundhed for borgere med psykisk sygdom og handicap. Øget trivsel blandt børn og unge, hvor målet er at styrke trivsel, forebygge henvisninger til psykiatrien, mindske skolevægring og forbedre mental sundhed. I det følgende gives en status på de implementeringsaktiviteter, der er igangsat inden for hvert af rammeaftalens fokusområder: Fokusområde 1: Rette indsatser og tilbud til borgerne – indhold, kvalitet, tid og pris Fokusområde 1 har tre formål: 1) Knække den stigende udviklingskurve; 2) Styrke konkurrencen på botilbudsmarkedet og 3) Øge kvaliteten af den borgerrettede indsats. Til realisering af formålene har 17 kommuners Byråd og Kommunalbestyrelser givet tilsagn om implementering af tre fælleskommunale principper: 1) Fælles om kontrakter og takster; 2) Fælles om kvalitet; 3) Fælles om botilbud. Følgende initiativer er igangsat til implementering af de fælleskommunale principper i 2025: Til implementering af \"Fælles om botilbud\" er der udarbejdet et notat med forslag til styrket offentligt-privat samarbejde om kvalitet, som indeholder en tidsplan, se bilag 1: ’Notat Styrket OPS om kvalitet’. Af tidsplanen fremgår, at der i efteråret 2025 iværksættes en proces målrettet udvikling af en offentlig-privat vision om kvalitet. Processen igangsættes ved afholdelse af et dialogmøde med alle private leverandører af botilbud (§§107 &108) i Region Sjælland. Dialogmødet afholdes i et samarbejde med Dansk Erhverv, Dansk Industri, Selveje Danmark og LOS den 17.september 2025 i Portalen i Greve Kommune. Til implementering af ’Fælles om kontrakter og takster’ er udarbejdet et kommissorium og nedsat en ad hoc-gruppe, som har til formål at udvikle en model for implementering af høj kvalitet af KL-standardkontrakter, se bilag 2: Kommissorium: Implementering af høj kvalitet af KL-standardkontrakter på det specialiserede socialområde. Modellen skal skabe klare rammer for dialog og beslutningstagning og sikre en helhedsorienteret tilgang til kontraktstyring, indkøbspraksis og økonomisk styring på socialområdet. Initiativet iværksættes, da der skønnes at være væsentlige potentialer, ved at kommunerne går sammen om en fælleskommunal indkøbspraksis og kontraktstyring. Det åbner mulighed for at opsamle markedsdata om indkøbsvolumen, så kommunerne over tid kan opnå stordriftsfordele og lavere priser samt bedre kontraktvilkår, fordi leverandørerne møder en samlet og mere attraktiv efterspørgsel. Særligt fokus i arbejdet er at gøre standardkontrakten til eneste kontraktmæssige handlerum samt at styrke bestillingsarbejdet væsentligt således, at det mindsker handlerummet for ublu krav om prisstigninger. Til implementering af initiativet om indberetning af takststigninger under ’Fælles om kontrakter og takster’ er udarbejdet en beskrivelse af arbejdsgang for kommunernes indberetning af takststigninger til Socialtilsyn Øst, når disse overstiger hhv. 5% for private tilbud og 8% for offentlige tilbud (pga. effekt af offentlige OK-25 midler), se bilag 3: Arbejdsgang for indberetning af takststigninger til Socialtilsyn Øst. Der er desuden udarbejdet et leverandørbrev til private og offentlige tilbud som informerer om praksis ift. standardkontrakter og takstindberetninger og som udsendes til leverandørerne fra Rammeaftale Sjælland, se bilag 4: Orienteringsbrev til leverandører om takstindberetning. Der er dialog med Socialtilsyn Øst om udvikling af datamateriale på indberetninger således, at det eksempelvis bliver tydeligt, hvilke tilbud der oftest opererer med markante prisstigninger. Dette således at tilsynet kan leve op til deres forpligtigelse i relation til at føre tilsyn med økonomien og at det bliver tydeligt for kommunerne, hvilke tilbud der opererer med mange og store prisstigninger. Til implementering af ’Fælles om kvalitet’ er der sat en proces i gang ift. beskrivelse af et kommissorium vedr. udvikling af en kvalitetsmodel i samarbejde med Socialtilsyn Øst målrettet børne- og voksenområdet. Arbejdet har fokus på det helhedsorienterede tilsyn, herunder den kvalitet kommunerne ønsker leveret, det personrettede tilsyn og det sociale tilsyn, som udføres af Socialtilsyn Øst. Der forventes at foreligge et færdigt kommissorium i efteråret 2025, hvorefter der vil blive nedsat en ad hoc-gruppe. Administrationen ser gerne, at udviklingen af kvalitetsmodellen også sker i et samarbejde med private interesseorganisationer. Rammeaftale Sjælland (v. formand for styregruppen, direktør Morten Bøgelund, Greve Kommune) er medio maj blevet inviteret til at deltage i en vidensgruppe i forbindelse med arbejdet om en ny data- og digitaliseringsstrategi på socialområdet. Invitationen er på vegne af Social- og Boligministeriet, og Rammeaftale Sjælland går ind i arbejdet med henblik på at få KKR Sjællands perspektiver ind i udviklingen af en ny national data- og digitaliseringsstrategi på socialområdet og herunder KKR arbejdet om de fælleskommunale principper. Fokusområde 2 - Styrket sektorsamarbejde på socialpsykiatri og handicapområdet Ift. fokusområde 2 er igangsat implementering af følgende indsatser: Læger på botilbud skal bidrage til at reducere ulighed i sundhed og forebygge indlæggelser. Samarbejde om borgere med dobbeltdiagnoser bygger bro mellem den kommunale misbrugsbehandling og den regionale psykiatriske behandling. Indsatser for borgere ift. botilbud, væresteder, forsorgshjem og eget hjem, skal forebygge indlæggelser gennem rettidig diagnostik, opsporing og samarbejde. Ift. implementering af læger på botilbud og dobbeltdiagnoser, har man fra tovholdergruppen og kommunernes side koblet sig på igangværende initiativer, der som udgangspunkt var organisatorisk placeret på sundhedsområdet. Dette for at søge relevant indflydelse indenfor de enkelte initiativer, som har snitflader med de specialiserede sociale områder, men også for på sigt at fremme en samarbejdsmodel mellem kommuner og region, hvor begge inddrages ift. fælles områder. Kommunerne indgår i arbejdet både på tovholderniveau og sekretariatsniveau ift. læger på botilbud, mens kommunerne er repræsenteret i den fælles arbejdsgruppe med regionen om dobbeltdiagnoser. Status for læger på botilbud er at der er skabt fælles overblik over de offentlige tilbud hhv. SEL§ 108 og ABL §105/SEL §85, hvor ordningen er i gang med at blive udrullet. Pr. primo maj er der i 5 sjællandske kommuner etableret faste læger på 22 botilbud fordelt på 10 læger. Det er umiddelbart positivt, og ordningen ser ud til løbende at blive udbredt. Status for dobbeltdiagnoser er, at kommunerne fortsat er repræsenteret i den regionale arbejdsgruppe. Herunder arbejdes bl.a. med modeller for monitorering for at sikre data ift. visitationspraksis og borgere i det regionale tilbud mv. på et område, hvor kommunerne har afgivet midler, og det derfor bør sikres, at opgaverne tilsvarende er afgivet og varetages af regionerne. Ift. implementering af delområdet om opsporing og forebyggelsesfokus ift. botilbud, væresteder, forsorgshjem og eget hjem er status, at der er opstartet en proces med regionen ift. genstarte kompetenceudvikling af socialpædagogisk personale via regionens tidligere projekt Tænk somatikken med incl. tilhørende materiale. Planen er, at der i første omgang afholdes 2 workshops for kommunerne i efteråret for 2-3 ansvarlige nøglepersoner fra hver kommune, som er tovholder og kontaktperson ift. indsatsen i den enkelte kommune. Konkret er formålet at styrke det socialfaglige personales kompetence indenfor forebyggelse og opsporing for på effektsiden at fremme: Rettidig diagnostik og rigtig behandling, forebygge indlæggelser, fremme mental trivsel og fælles sprog mellem sektorer. Fokusområde 3 - Øget trivsel blandt børn og unge – styrket forebyggelse og indsats Ift. fokusområde 3 er igangsat implementering af følgende indsatser: Styrket tværkommunalt samarbejde om fastholdelse og rekruttering af plejefamilier. Styrket tværkommunalt samarbejde om Behandlings- og Specialundervisningstilbud. Ift. implementering af styrkelse af plejefamilieområdet er udarbejdet kommissorium og nedsat arbejdsgruppe for samarbejde om at øge antallet af plejefamilier og øge kvaliteten af plejefamiliernes indsats ift. børn og de unge, se bilag 5: Kommissorium for styrkelse af plejefamilieområdet. Kommunerne ønsker at styrke rekrutteringen, fastholdelsen og understøttelsen af plejefamilier, så flere børn kan få en tryg og stabil anbringelse i et familieplejetilbud. Kommunerne vil arbejde målrettet på at forbedre vilkårene for plejefamilier ved at gøre det lettere at blive og være plejefamilie samt sikre en retfærdig aflønning og støtteordninger. Samtidig skal det også bidrage til et fagligt og økonomisk bæredygtigt børnesocialt område, da plejefamilier skaber bedre livsforudsætninger og er billigere end mere indgribende tilbud, f.eks. institutionsanbringelse. Rekruttering og udvikling af plejefamilier vil foregå i 3 spor: 1) Rekruttering og udvikling, 2) Kvalitet og nye muligheder, 3) Forventninger i samarbejdet (aflønning, øvrig støtte mv.). Fokus er at udvikle plejefamilieområdet, inspireret af nationale erfaringer og best practices fra andre kommuner, herunder samarbejde med Socialtilsynet. Der er nedsat sparringsgruppe med udvalgte chefer og en arbejdsgruppe. Sparringsgruppen dækker også arbejdet med behandlings- og specialundervisningstilbud. Ift. implementering af behandlings- og specialundervisningstilbud er der nedsat en tovholdergruppe, som arbejder med færdiggørelse af kommissoriet for arbejdet og herunder forankret i en arbejdsgruppe bestående af relevante chefer/medarbejdere fra kommuner i regionen. Det er vigtigt, at der er repræsentanter fra såvel familie- som skoleområdet, da undervisningsopgaven hører til skoleområdet og ikke i indgår i rammeaftalen.", "source_path": "data/greve/raw_dagsordener/Skole-, Børne- og Ungeudvalget_2025-08-12T08:15:00+02:00_1227fede-f60b-4ff8-9d70-c914f988c145.json", "meeting_year": 2025, "meeting_month": 8, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "1227fede-f60b-4ff8-9d70-c914f988c145", "chunk_id": "1227fede-f60b-4ff8-9d70-c914f988c145_6_html_fragment_chunk1", "section_type": "html_fragment", "section_title": "Implementeringen af rammeaftalens fokusområder 2025-2526 - status", "committee": "Skole-, Børne- og Ungeudvalget", "meeting_date": "2025-08-12T08:15:00+02:00", "case_number": "25-007788", "agenda_index": 6, "text": "arbejdsgruppe for samarbejde om at øge antallet af plejefamilier og øge kvaliteten af plejefamiliernes indsats ift. børn og de unge, se bilag 5: Kommissorium for styrkelse af plejefamilieområdet. Kommunerne ønsker at styrke rekrutteringen, fastholdelsen og understøttelsen af plejefamilier, så flere børn kan få en tryg og stabil anbringelse i et familieplejetilbud. Kommunerne vil arbejde målrettet på at forbedre vilkårene for plejefamilier ved at gøre det lettere at blive og være plejefamilie samt sikre en retfærdig aflønning og støtteordninger. Samtidig skal det også bidrage til et fagligt og økonomisk bæredygtigt børnesocialt område, da plejefamilier skaber bedre livsforudsætninger og er billigere end mere indgribende tilbud, f.eks. institutionsanbringelse. Rekruttering og udvikling af plejefamilier vil foregå i 3 spor: 1) Rekruttering og udvikling, 2) Kvalitet og nye muligheder, 3) Forventninger i samarbejdet (aflønning, øvrig støtte mv.). Fokus er at udvikle plejefamilieområdet, inspireret af nationale erfaringer og best practices fra andre kommuner, herunder samarbejde med Socialtilsynet. Der er nedsat sparringsgruppe med udvalgte chefer og en arbejdsgruppe. Sparringsgruppen dækker også arbejdet med behandlings- og specialundervisningstilbud. Ift. implementering af behandlings- og specialundervisningstilbud er der nedsat en tovholdergruppe, som arbejder med færdiggørelse af kommissoriet for arbejdet og herunder forankret i en arbejdsgruppe bestående af relevante chefer/medarbejdere fra kommuner i regionen. Det er vigtigt, at der er repræsentanter fra såvel familie- som skoleområdet, da undervisningsopgaven hører til skoleområdet og ikke i indgår i rammeaftalen. Arbejdet med behandlings- og specialundervisningstilbud rummer umiddelbart tre dele:1) Udvikling af egne tilbud, som alternative kvalitetstilbud til målgruppen, som pt i stigende grad visiteres til private behandlings- og specialundervisningstilbud, 2) Behov for viden ift. kommunernes brug af behandlings- og specialundervisningstilbud og 3) Evt. analyse med overblik over udfordringer og udviklingspotentialer ift. behandlingstilbud. Baggrunden er, at kommunerne ønsker at øge kvaliteten af børne- og ungeindsatsen i behandlings- og specialundervisningstilbud og udvikle undervisningstilbud, som kan udgøre alternativer til den i flere kommuner stigende brug af private behandlings- og specialundervisningstilbud. Tilbud som ofte opleves at have begrænset effekt, og som i høj grad understøtter en vedvarende segregering af børn og unge i målgruppen. De overordnede målsætninger er: 1) Øge kvaliteten i behandlings- og specialundervisningstilbud og 2) Få udviklet og etableret egne behandlings- og specialundervisningstilbud, som har den rette kvalitet og som sikrer rette hjælp til målgruppen. Implementeringsstruktur Til sikring af en robust implementering blev organiseringen af Rammeaftale Sjælland ændret d. 1. januar 2025 med etablering af et direktør- og chefforum, der fungerer som strategisk sparringspartner for styregruppen og implementeringsgruppen, se bilag 6: Rammeaftalens organisation. Senest har der været afholdt møde den 2. maj 2025, hvor direktører og chefer har givet input til kommissorier for de initiativer, der iværksættes under fokusområderne og den 27. juni hvor der blev gjort fornyet status på implementeringen. Direktør- og chefforum er afgørende for en vellykket implementeringen i alle 17 kommuner. Ressourcer til implementering En væsentlig forudsætning for at lykkes er, at alle kommuner over tid bidrager med medarbejderressourcer til udvikling og implementering af rammeaftalens fokusområder, især i ad hoc-arbejdsgrupper. I forhold til ovenstående initiativer for 2025 stiller Holbæk, Ringsted og Greve Kommuner ressourcer og relevante kompetencer til rådighed for ad hoc-gruppen om kontrakter og indkøb, mens Kalundborg Kommune stiller ressourcer og kompetencer til rådighed for projektet vedr. Plejefamilier. Når én kommune har bidraget til et projekt, overgår opgaven til en anden kommune ved næste projekt, så arbejdsbyrden fordeles ligeligt. Lovgrundlag Bekendtgørelse om rammeaftaler mv. på det sociale område. Økonomiske konsekvenser Sagen i sig selv har ingen økonomiske konsekvenser for Greve Kommune, men er af væsentlig betydning for udgiftsudviklingen på området. Høring Der er ikke høringspligt i denne sag . Tidsplan Rammeaftalen er gældende for perioden 1. januar 2025 til 31. december 2026. Sagens forløb 11/08/2025 Sundheds- og Omsorgsudvalget Beslutning ikke frigivet 11/08/2025 Social- og Handicapudvalget Orienteringen blev taget til efterretning.", "source_path": "data/greve/raw_dagsordener/Skole-, Børne- og Ungeudvalget_2025-08-12T08:15:00+02:00_1227fede-f60b-4ff8-9d70-c914f988c145.json", "meeting_year": 2025, "meeting_month": 8, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "1227fede-f60b-4ff8-9d70-c914f988c145", "chunk_id": "1227fede-f60b-4ff8-9d70-c914f988c145_7_html_fragment_chunk0", "section_type": "html_fragment", "section_title": "Forsat regulering af optagelse af børn i daginstitutionen Nova", "committee": "Skole-, Børne- og Ungeudvalget", "meeting_date": "2025-08-12T08:15:00+02:00", "case_number": "25-006801", "agenda_index": 7, "text": "Beslutning Orienteringen blev taget til efterretning. Fraværende: Linda Heegaard Fremstilling Sagsprocedure Skole-, Børne- og Ungeudvalget. Resume Administrationen orienterer udvalget om, at ventelisten til daginstitutionen Nova fortsat suspenderes frem til 1. september 2027. Baggrunden er, at Nova ikke kan løfte sin integrationsmæssige og pædagogiske opgave med den nuværende og den forventede børnesammensætning, hvor der er en stor gruppe børn med enten sproglige, trivsels- og udviklingsmæssige udfordringer. Siden 1. september er der screenet i alt 17 børn med henblik på optagelse i Nova. Af disse er 3 børn blevet henvist til en anden institution på baggrund af en vurdering af, at deres sproglige kompetencer ikke var alderssvarende. Indstilling Administrationen indstiller, at sagen tages til efterretning. Sagsbeskrivelse Administrationen orienterer Skole-, Børne- og Ungeudvalget om, at de nuværende optagelsesregler i Nova videreføres frem til 1. september, 2027 således at; den frie opskrivning til Nova fortsat er suspenderet, alle børn der søges optaget fortsat screenes for sproglige og trivselsmæssige udfordringer, og børn med ikke alderssvarende sproglige kompetencer henvises til andre institutioner med bedre forudsætninger for at understøtte deres udvikling. Baggrund Den 13. august, 2024 (pkt.7) orienterede administrationen Skole-, Børne- og Ungeudvalget om, at Greve Kommunes retningslinjer for optagelse i daginstitutionen Nova, i en periode på 1. år, ville blive fraveget. Årsagen var, at institutionen ikke havde mulighed for at løfte sin integrationsmæssige og pædagogiske opgave, da der er en stor gruppe af børn med sproglige, trivsels-og udviklingsmæssige udfordringer i institutionen. Greve Kommune har mulighed herfor med afsæt i dagtilbudslovens regler og kommunens optagelsesregler, jf. afsnittet om lovgivning nedenfor og bilag 1. Siden fravigelsen af optagelsesreglerne i daginstitutionen Nova trådte i kraft den 1. september, er der gennemført en målrettet screeningsindsats indsats af nye børn for at sikre et pædagogisk læringsmiljø, der understøtter børns sproglige og trivselsmæssige udvikling i Nova. Nova og Askerød Nova ligger på en matrikel ved siden af Askerød, og således ikke i selve Askerød. Det betyder, at Nova ikke er omfattet af de særlige regler der gælder for institutioner placeret i områder på parallelsamfundslisten. Nova er dog omfattet af 30 procents-reglen der bestemmer, at en institution årligt ikke må indskrive mere end 30 procent nye børn fra et område på parallelsamfundslisten. Reglen gælder for alle institutioner i Greve kommune. Status på screeningsindsats Siden den 1. september er der screenet i alt 17 børn med henblik på optagelse i Nova. Af disse er 3 børn blevet henvist til en anden institution på baggrund af en vurdering af, at deres sproglige kompetencer ikke var alderssvarende. Da størstedelen af børnene er omkring 1 år gamle, er screening foretaget ved at vurdere det dansksproglige miljø i hjemmet. Det betyder, at det endnu ikke er muligt at se effekten af screeningsindsatsen i sprogvurderingerne. Dog oplever Nova en begyndende ændring i børnesammensætning i vuggestuen, i forældregruppen, og som følge deraf i forældresamarbejdet. Lovgrundlag Dagtilbuddenes integrationsmæssige forpligtigelse fremgår dagtilbudslovens § 7 og er udfoldet i dagtilbudsvejledningen: \"Dagtilbuddet skal som led i formålsbestemmelsen understøtte integration i det danske samfund og har en særlig rolle i forhold til at sikre sprogstimulering, tidlig læring og introduktion til demokratiske værdier. Ved fastsættelse af retningslinjer for optagelse i dagtilbuddene bør kommunen derfor sikre en fordeling af børn i dagtilbuddene, der kan understøtte tilbuddenes integrationsmæssige rolle, herunder tosprogede børns sproglige stimulering.\" Som udgangspunkt skal der i henhold til dagtilbudsloven tildeles pladser til kommunens dagtilbud efter barnets anciennitet på ventelisten til en dagtilbudsplads, men kommunen kan i sine optagelsesregler fx tage hensyn til ” sammensætning af børnegrupperne med hensyn til alder, køn og etnicitet og til børn, der på grund af nedsat fysisk eller psykisk funktionsevne eller astma/allergi, har behov for en plads i et specielt indrettet dagtilbud ”, jf. dagtilbudsvejledningen. For en uddybning af Greve Kommunes optagelsesregler, lovgrundlaget og ministeriets fortolkning heraf henvises til bilag 1. Økonomiske konsekvenser Sagen forventes ikke at have økonomiske konsekvenser for Nova. Suspenderingen af optagelsesreglerne den 1. september 2024 har ikke haft indvirkning på Novas børnetal. Øvrige konsekvenser Som det fremgår af kommunens optagelsesregler, kan retningslinjerne for tildeling af pladser fraviges, hvis barnet har særlige behov eller er tosproget med behov for sprogstimulering. Det betyder, at anciennitetsprincippet for tildeling af pladser kan fraviges sådan at børn, som har ønsket Nova, tildeles en plads i en anden institution i Greve Kommune før andre børn på ventelisten til disse institutioner. Det vil ske på baggrund af en konkret individuel vurdering og i dialog med forældrene. Høring Der er ikke høringspligt i denne sag . Øvrige forhold Sagens indhold relaterer sig til Greve Kommunes Børne- og Ungepolitik, hvor følgende fremgår: \"Et veludviklet sprog er en væsentlig forudsætning for børns læring, udvikling, trivsel og dannelse. I skolen er børn og unges evne til at kommunikere alderssvarende, både mundtligt og skriftligt, afgørende for at lære nyt. Samtidig er et godt sprog en vigtig faktor for børn og unges mulighed for at deltage i sociale sammenhænge og fællesskaber. Vi arbejder for, at børn får mulighed for at indgå i sproglige læringsmiljøer af høj kvalitet og derved mulighed for at udvikle et alderssvarende sprog.\"", "source_path": "data/greve/raw_dagsordener/Skole-, Børne- og Ungeudvalget_2025-08-12T08:15:00+02:00_1227fede-f60b-4ff8-9d70-c914f988c145.json", "meeting_year": 2025, "meeting_month": 8, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "1227fede-f60b-4ff8-9d70-c914f988c145", "chunk_id": "1227fede-f60b-4ff8-9d70-c914f988c145_8_html_fragment_chunk0", "section_type": "html_fragment", "section_title": "Orientering vedrørende skoletoiletter", "committee": "Skole-, Børne- og Ungeudvalget", "meeting_date": "2025-08-12T08:15:00+02:00", "case_number": "25-007582", "agenda_index": 8, "text": "Beslutning Orienteringen blev taget til efterretning. Fremstilling Sagsprocedure Skole-, Børne- og Ungeudvalget. Resume Skole-, Børne- og Ungeudvalget ønskede på deres møde den 3. juni 2025 en orientering vedrørende toiletforhold på skolerne, herunder forhold omkring rengøring og eventuel opdeling af toiletter. Der orienteres i sagen her om de efterspurgte oplysninger. Indstilling Administrationen indstiller, at orienteringen tages til efterretning. Sagsbeskrivelse Rengøring På alle kommunens skoler rengøres elevtoiletterne to gange om dagen. Der er rengøring inden eleverne møder om morgenen, og igen ved middagstid. Dette er en del af den rengøringskontrakt, som kommunen har indgået med leverandørerne af rengøringsydelsen. Opdeling af toiletter Med opdeling skal har forstås, om elevtoiletterne er kønsopdelt eller ej. Overodnet har skolerne forskellige løsninger, og de kan læses i nedenstående skema. Skole Toiletopdeling Arenaskolen Kønsopdelt i indskoling De øvrige årgange er ikke kønsopdelte Damagerskolen Alle årgange: ikke kønsopdelt Hedelyskolen Alle årgange: ikke kønsopdelt Holmeagerskolen Ikke kønsopdelt i indskolingen Kønsopdelt på øvrige årgange Karlslunde Skole 0.-2. klasse ikke kønsopdelt Øvrige årgange er kønsopdelt Krogårdskolen Kønsopdelt i indskolingen Øvrige årgange er ikke kønsopdelte (dog med få undtagelser i udskolingen) Mosedeskolen Kønsopdelt alle årgange Strandskolen Alle årgange: ikke kønsopdelt Tune Skole Ikke kønsopdelt i indskolingen Øvrige årgange er kønsopdelt Bugtskolen Alle årgange: ikke kønsopdelt Kirkemosegård Alle årgange: ikke kønsopdelt Renovering af toiletter Vedhæftede bilag til sagen viser en oversigt over renovering af skoletoiletter i Greve Kommune. Bilaget har været behandlet på Byrådets møde d. 28. maj 2025 (sag nr. 22 \"Genopretningspulje - anlægsbevilling). Bilaget vedlægges her alene til orientering. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag .", "source_path": "data/greve/raw_dagsordener/Skole-, Børne- og Ungeudvalget_2025-08-12T08:15:00+02:00_1227fede-f60b-4ff8-9d70-c914f988c145.json", "meeting_year": 2025, "meeting_month": 8, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "1227fede-f60b-4ff8-9d70-c914f988c145", "chunk_id": "1227fede-f60b-4ff8-9d70-c914f988c145_9_html_fragment_chunk0", "section_type": "html_fragment", "section_title": "Udmøntning af midler til forberedelse på dagtilbudsområdet", "committee": "Skole-, Børne- og Ungeudvalget", "meeting_date": "2025-08-12T08:15:00+02:00", "case_number": "25-007468", "agenda_index": 9, "text": "Beslutning Udvalget tog orienteringen til efterretning idet det bemærkes, at overskriften i sagen ikke er retvisende i relation til budgetforligets ordlyd. Aftaleteksten handler om tid til planlægning til pædagogisk personale, herunder tid til planlægning/andet til det pædagogiske arbejde med henblik på at forbedre vilkårene for det pædagogiske personale og give tid til fordybelse. Fremstilling Sagsprocedure Skole-, Børne- og Ungeudvalget. Resume Skole-, Børne- og Ungeudvalget ønskede den 3. juni 2025 (pkt. 15), en sag om udmøntningen af 750.000 kr. til forberedelsestid til pædagogisk personale i dagtilbud. Administrationen orienterer Skole-, Børne- og Ungeudvalget om udmøntningen af de 750.000 kr. Af sagen fremgår beløbet hvert dagtilbud har modtaget og hvad midlerne typisk bliver anvendt til. Indstilling Administrationen indstiller, at sagen tages til efterretning. Sagsbeskrivelse Den 2. oktober 2024 (pkt. 9), vedtog Byrådet budget for perioden 2025-2028. Aftalen indebærer, at der afsættes midler til at styrke det pædagogiske arbejde i daginstitutionerne. Formålet er at forbedre arbejdsvilkårene for det pædagogiske personale og skabe tid til fordybelse og planlægning. Af aftalen fremgår følgende: \"Der afsættes midler til tid til planlægning/andet til det pædagogiske arbejde med henblik på at forbedre vilkårene for det pædagogiske personale og give tid til fordybelse. Midlerne fordeles efter børnetal i kommunens daginstitutioner (...).\" Fordeling af midler Dagtilbudsområdet tildeles 750.000 kr. årligt. Midlerne er indarbejdet i ressourcetildelingen til daginstitutionerne, og tildeles som en del af den samlede lønsum. Fordelingen af midler mellem institutioner er baseret på et forventet børnetal ved årets begyndelse. Tildeling af midler opdelt på institutioner (oversigten er vejledende): Enheder (antal børn) Beløb Kernehuset 115 26.300 Sanglærkerne Øst 112 25.614 Sanglærkerne Vest 28 6.403 Nova 116 26.529 Luna ́s Ark 185 42.309 Toftegården 107 24.470 Troldebo 127 29.044 Solstrålen 127 29.044 Damhuset 192 43.910 Abels Hus 75 17.152 Naturbussen 22 5.031 Mosebo 64 14.637 Vibemosen 107 24.470 Holmebo 161 36.820 Grevekæret 154 35.219 Møllehaven 109 24.928 Lundebo 166 37.964 Troldehøjen 199 45.510 Vesterbo 58 13.264 Skattekisten 289 66.093 Kommunale institutioner 2.513 574.713 Strandhuset 71 16.237 Åsagergård 166 37.964 Eriksminde Børnehus 116 26.529 Lillebo 101 23.098 Børnegården Sandrøjel 58 13.264 Prinsesseparken 130 29.730 Tjørnelyhuset 110 25.157 Selvejende institutioner 752 171.979 Hvad bruges midlerne til? Midlerne anvendes primært til at understøtte en række pædagogiske opgaver og aktiviteter, og planlægning og evaluering heraf. Forberedelsestiden anvendes blandt andet til: Planlægning og tilrettelæggelse af pædagogiske aktiviteter Forberedelse og afholdelse af forældresamtaler Skriftligt arbejde i forbindelse med sprogvurderinger, dialogprofiler og handleplaner Deltagelse i møder og faglige drøftelser Bliver anvendt i forbindelse med projekt \"op i tid\". Pædagogiske medarbejdere går op i tid, hvor de ekstra timer lægges som forberedelsestid. Økonomiske konsekvenser Sagen har ingen økonomiske konsekvenser for Greve Kommune. Høring Der er ikke høringspligt i denne sag .", "source_path": "data/greve/raw_dagsordener/Skole-, Børne- og Ungeudvalget_2025-08-12T08:15:00+02:00_1227fede-f60b-4ff8-9d70-c914f988c145.json", "meeting_year": 2025, "meeting_month": 8, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "1227fede-f60b-4ff8-9d70-c914f988c145", "chunk_id": "1227fede-f60b-4ff8-9d70-c914f988c145_10_html_fragment_chunk0", "section_type": "html_fragment", "section_title": "Budgetopfølgning 1 (2025) - Skole-, Børne- og Ungeudvalget", "committee": "Skole-, Børne- og Ungeudvalget", "meeting_date": "2025-08-12T08:15:00+02:00", "case_number": "24-013330", "agenda_index": 10, "text": "Beslutning Orienteringen blev taget til efterretning. Fremstilling Sagsprocedure Skole-, Børne- og Ungeudvalget. Resume I denne sag orienteres fagudvalget om indholdet i budgetopfølgning 1 2025 inden for eget udvalgsområde. Budgetopfølgning 1 2025 blev behandlet i Byrådet den 28. maj (pkt. 13). Indstilling Administrationen indstiller, at sagen tages til efterretning. Sagsbeskrivelse Denne sag skal ses i sammenhæng med den samlede budgetopfølgning 1 2025, som er udarbejdet pr. 31. januar 2025 og er behandlet i Byrådet den 28. maj 2025. Det korrigerede budget for Skole-, Børne- og Ungeudvalget var pr. 31. januar 2025 på 1.096,3 mio. kr., hvoraf 1.101,5 mio. kr. er afsat til service og -4,2 mio. kr. ligger udenfor servicerammen (primært refusioner). Forventet regnskabsresultat og afvigelser på udvalgets område gennemgås nedenfor. Områder under Skole-, Børne- og Ungeudvalget Inden for udvalgets område forventes et samlet regnskabsresultat på 1111,4 mio. kr., som afviger fra det korrigerede budget med et merforbrug på 15,1mio. kr. (indenfor og udenfor servicerammen). Drift inden for servicerammen Indenfor servicerammen på drift forventes merudgifter på 22,1 mio. kr. De væsentligste afvigelser er følgende: Forebyggende foranstaltninger og anbringelser af børn og unge, 15,0 mio. kr. (merforbrug) PPR, 1,3 mio. kr. (merforbrug) Daginstitutionsområdet, 4,6 mio. kr. (merforbrug) Skoleområdet ændret demografi, 1,3 mio. kr. (merforbrug) Der forventes budgetoverholdelse på skolernes decentrale budgetter. Drift udenfor servicerammen Der er uden for servicerammen en merindtægt på -7,0 mio. kr. som følge af refusion vedrørende dyre enkeltsager Fordrevne fra Ukraine På Skole-, Børne- og Ungeudvalget forventes en samlet merudgift vedrørende fordrevne fra Ukraine på 4,0 mio. kr. indenfor servicerammen. Merudgiften indgår ikke i det samlede resultat af budgetopfølgning 1, da kommunerne forventes kompenseret for udgifter til fordrevne fra Ukraine ifm. Økonomiaftalen mellem Regeringen og KL. Der henvises til vedlagt bilag 1, der redegør for udvalgets forventede regnskabsresultat, eventuelle afvigelser fra det reviderede budget, samt de primære årsager til disse afvigelser. Aktivitetstal på det børnesociale område Med henblik på at styrke den økonomiske styring af det specialiserede børneområde samt fortsat at øge digitaliseringen er administrationen i gang med at udvikle aktivitetsdata for det specialiserede børneområde. Arbejdet pågår imidlertid fortsat, hvorfor aktivitetsdata for området ikke er tilgængeligt ved budgetopfølgning 1, men vil blive præsenteret ved budgetopfølgning 2. Økonomiske konsekvenser Sagen har ingen selvstændige økonomiske konsekvenser. Bevillinger blev givet ifm. bevillingssagen til budgetopfølgning 1 2025, som blev behandlet af Byrådet den 28. maj 2025. Høring Der er ikke høringspligt i denne sag .", "source_path": "data/greve/raw_dagsordener/Skole-, Børne- og Ungeudvalget_2025-08-12T08:15:00+02:00_1227fede-f60b-4ff8-9d70-c914f988c145.json", "meeting_year": 2025, "meeting_month": 8, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "1227fede-f60b-4ff8-9d70-c914f988c145", "chunk_id": "1227fede-f60b-4ff8-9d70-c914f988c145_11_html_fragment_chunk0", "section_type": "html_fragment", "section_title": "Lukket: Henvendelser til formanden", "committee": "Skole-, Børne- og Ungeudvalget", "meeting_date": "2025-08-12T08:15:00+02:00", "case_number": "", "agenda_index": 11, "text": "Orienteringen blev taget til efterretning.", "source_path": "data/greve/raw_dagsordener/Skole-, Børne- og Ungeudvalget_2025-08-12T08:15:00+02:00_1227fede-f60b-4ff8-9d70-c914f988c145.json", "meeting_year": 2025, "meeting_month": 8, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "1227fede-f60b-4ff8-9d70-c914f988c145", "chunk_id": "1227fede-f60b-4ff8-9d70-c914f988c145_12_html_fragment_chunk0", "section_type": "html_fragment", "section_title": "Orientering fra formanden og gensidig orientering", "committee": "Skole-, Børne- og Ungeudvalget", "meeting_date": "2025-08-12T08:15:00+02:00", "case_number": "", "agenda_index": 12, "text": "Beslutning Orienteringen blev taget til efterretning. Fremstilling Sagsprocedure Skole- og Børne- og Ungeudvalget. Resume Udvalgsformanden og udvalgets medlemmer orienterer om aktuelle emner. Indstilling Administrationen indstiller, at orienteringer tages til efterretning. Sagsbeskrivelse Formanden orienterer om: .", "source_path": "data/greve/raw_dagsordener/Skole-, Børne- og Ungeudvalget_2025-08-12T08:15:00+02:00_1227fede-f60b-4ff8-9d70-c914f988c145.json", "meeting_year": 2025, "meeting_month": 8, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "1227fede-f60b-4ff8-9d70-c914f988c145", "chunk_id": "1227fede-f60b-4ff8-9d70-c914f988c145_13_html_fragment_chunk0", "section_type": "html_fragment", "section_title": "Huskeliste og orientering fra administrationen", "committee": "Skole-, Børne- og Ungeudvalget", "meeting_date": "2025-08-12T08:15:00+02:00", "case_number": "", "agenda_index": 13, "text": "Beslutning Orienteringen blev taget til efterretning. Fremstilling Sagsprocedure Skole-, Børne- og Ungeudvalget. Resume Administrationen giver et kort overblik over orienteringspunkter, og hvis der er emner på udvalgets huskeliste, vil de blive vedlagt som bilag. Indstilling Administrationen indstiller, at orienteringen tages til efterretning. Sagsbeskrivelse Administrationen har følgende til orientering: Borgmesterbrev vedr. nyt uddannelses- og institutionslandskab Orientering om politisk aftale på ungdoms- og voksenuddannelsesområdet jfr. bilag 1. Kulturpas Orientering om henvendelse fra kulturministeren vedr. kulturpas jfr. de til sagen vedlagte bilag 2-4. DANFLU-KIDS Orientering om henvendelse vedr. invitation til deltagelse i nationalt forskningsprojekt angående hvordan influenzavaccination blandt børn øges. Se vedlagte bilag 5. Opfølgning på ønske om møde vedr. Trivselskommissionens anbefalinger På baggrund af udvalgets ønske om, at række ud til Trivselskommissionens formand orienteres om mulig dato for et arrangement (27. oktober, kl. 18.00 - 20.00) Klagenævnet for specialundervisning Greve Kommune har modtaget kritik fra Klagenævnet for Specialundervisning fordi, at kommunen har en praksis om at orientere forældre om afgørelse fra visitationsudvalget i umiddelbart forlængelse af, at der er truffet afgørelse. Dette med henblik på at forældre er vidende om, hvornår en sag har været drøftet i visitationsudvalget og deraf naturligt ønsker en afklaring. Kritikken går på, at der går for lang tid (2-3 uger) fra en mundtlig orientering til en skriftlig afgørelse med klagevejledning. Administrationen orienterer om, at det overvejes at ændre praksis således, at der alene gives en skriftlig afgørelse. Dette på baggrund af kritikken fra Klagenævnet for Specialundervisning. Første møde i Følgegruppen i Sammen om skolen i Greve Kommune Den 30. juni 2025 blev det første møde i Følgegruppen i Sammen om skolen i Greve Kommune afholdt. Administrationen orienterer kort om mødets indhold og afvikling.", "source_path": "data/greve/raw_dagsordener/Skole-, Børne- og Ungeudvalget_2025-08-12T08:15:00+02:00_1227fede-f60b-4ff8-9d70-c914f988c145.json", "meeting_year": 2025, "meeting_month": 8, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "1227fede-f60b-4ff8-9d70-c914f988c145", "chunk_id": "1227fede-f60b-4ff8-9d70-c914f988c145_14_html_fragment_chunk0", "section_type": "html_fragment", "section_title": "Skole-, Børne- og Ungeudvalgets møde- og aktivitetskalender 2025", "committee": "Skole-, Børne- og Ungeudvalget", "meeting_date": "2025-08-12T08:15:00+02:00", "case_number": "", "agenda_index": 14, "text": "Beslutning Orienteringen blev taget til efterretning. Fremstilling Sagsprocedure Skole-, Børne- og Ungeudvalget. Resume I sagen gives et overblik over Skole-, Børne- og Ungeudvalgets møder og aktiviteter i tilknytning til udvalget. Indstilling Administrationen indstiller, at orienteringen tages til efterretning. Sagsbeskrivelse Møde- og aktivitetskalenderen til Skole-, Børne- og Ungeudvalget er vedhæftet som bilag.", "source_path": "data/greve/raw_dagsordener/Skole-, Børne- og Ungeudvalget_2025-08-12T08:15:00+02:00_1227fede-f60b-4ff8-9d70-c914f988c145.json", "meeting_year": 2025, "meeting_month": 8, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
{"document_id": "1227fede-f60b-4ff8-9d70-c914f988c145", "chunk_id": "1227fede-f60b-4ff8-9d70-c914f988c145_15_html_fragment_chunk0", "section_type": "html_fragment", "section_title": "Underskriftsark", "committee": "Skole-, Børne- og Ungeudvalget", "meeting_date": "2025-08-12T08:15:00+02:00", "case_number": "", "agenda_index": 15, "text": "Fremstilling Sagsprocedure Skole-, Børne- og Ungeudvalget. Resume Elektronisk underskriftsark.", "source_path": "data/greve/raw_dagsordener/Skole-, Børne- og Ungeudvalget_2025-08-12T08:15:00+02:00_1227fede-f60b-4ff8-9d70-c914f988c145.json", "meeting_year": 2025, "meeting_month": 8, "committee_normalized": "skole,børneogunge", "section_category": "other", "is_decision_section": false, "is_background_section": false, "is_html_fragtment": true, "document_period": 2025}
